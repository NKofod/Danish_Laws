Bekendtgørelse  

  

 af  

  

 konvention af 11. april 1997 om anerkendelse af  

  

 kvalifikationer inden for de videregående uddannelser i  

  

 Europaregionen I henhold til kgl. resolution af 12.  

 februar 2003, og efter at Folketinget den 23. maj 2002 havde meddelt sit  

 samtykke dertil, har Danmark ratificeret den under Europarådet udarbejdede  

 konvention om anerkendelse af kvalifikationer inden for de videregående  

 uddannelser i Europaregionen, som blev åbnet for undertegnelse i Lissabon den  

 11. april 1997.
 Konventionen har  

 følgende ordlyd (den franske, russiske og spanske tekst er udeladt her):
Oversættelse KONVENTION OM ANERKENDELSE AF KVALIFIKATIONER INDEN  

 FOR DE VIDEREGÅENDE UDDANNELSER I EUROPAREGIONEN, 1997 Deltagerstaterne i denne konvention som  

 er opmærksomme på,  

  

 at retten til uddannelse er en menneskeret, og at  

 videregående uddannelse, der tjener som middel til stræben efter og udvikling  

 af kundskaber, udgør et usædvanligt værdifuldt kulturelt og videnskabeligt  

 aktiv både for den enkelte og for samfundet, som  

 tager i betragtning,  

  

 at videregående uddannelse bør spille en væsentlig  

 rolle til fremme af fred, gensidig forståelse og tolerance såvel som til  

 etablering af gensidig tillid mellem folkeslag og nationer, som  

 tager i betragtning,  

  

 at den store uensartethed i uddannelsessystemerne i  

 Europaregionen afspejler dens kulturelle, sociale, politiske, filosofiske,  

 religiøse og økonomiske mangfoldighed, hvilket er et usædvanligt aktiv, som  

 der  

 fuldt ud bør tages hensyn til, som  

 ønsker  

  

 at gøre det muligt for alle mennesker i regionen at drage fuld  

 nytte af det værdifulde aktiv, som denne mangfoldighed er, ved at lette  

 adgangen for indbyggerne i de enkelte stater og de studerende ved de enkelte  

 deltagerstaters uddannelsesinstitutioner til de andre deltagerstaters  

 uddannelsesressourcer, mere præcist ved at lette deres bestræbelser på at  

 fortsætte deres uddannelse eller gennemføre en studieperiode ved videregående  

 uddannelsesinstitutioner i disse andre deltagerstater, som  

 tager i betragtning,  

  

 at anerkendelse af studier, beviser, diplomer og  

 grader erhvervet i et andet land i Europaregionen udgør en vigtig  

 foranstaltning til fremme af akademisk mobilitet mellem deltagerstaterne, der  

 lægger  

  

 stor vægt på princippet om institutionernes autonomi, og som er  

 opmærksomme på behovet for at værne om og beskytte dette princip, der  

 er overbevist om,  

  

 at en rimelig anerkendelse af kvalifikationer er et  

 væsentligt element af retten til uddannelse og samfundets ansvar, der  

 tager hensyn til  

  

 Europarådets og UNESCOs konventioner vedrørende  

 akademisk anerkendelse i Europa:
Den europæiske  

 konvention om ligestilling af eksaminer, der giver adgang til  

 universitetsstudier (1953, ETS nr. 15) og det dertil hørende protokollat  

 (1964,  

 ETS nr. 49), Den europæiske  

 konvention om ligestilling af studieperioder ved universiteter (1956, ETS nr.  

 21), Den europæiske  

 konvention om akademisk anerkendelse af universitetsgrader (1959, ETS nr.  

 32), Konvention om  

 anerkendelse af studier, diplomer og grader inden for de videregående  

 uddannelser i de stater, der tilhører Europaregionen (1979), Den europæiske  

 konvention om gensidig anerkendelse af studieperioder (1990, ETS nr. 138), der  

 ligeledes tager hensyn til  

  

 den internationale konvention om anerkendelse  

 af studier, diplomer og grader inden for de videregående uddannelser i de  

 arabiske og europæiske stater, der grænser op til Middelhavet (1976), der er  

 vedtaget i UNESCO-regi, og som delvis omfatter akademisk anerkendelse i  

 Europa, som  

 er opmærksomme på,  

  

 at denne konvention ligeledes bør ses i sammenhæng  

 med de UNESCO-konventioner og den internationale rekommandation, der omfatter  

 andre regioner i verden, såvel som på behovet for en bedre  

 informationsudveksling mellem disse regioner, som  

 er opmærksomme på  

  

 de vidtrækkende forandringer, der er foregået inden  

 for de videregående uddannelsers område i Europaregionen siden disse  

 konventioners vedtagelse, hvilket har ført til stærkt øgede forskelle inden  

 for  

 og mellem de nationale videregående uddannelsessystemer, såvel som på behovet  

 for at tilpasse de retlige instrumenter og praksis til disse udviklinger, som  

 er opmærksomme på  

  

 behovet for at finde frem til fælles løsninger af  

 praktiske anerkendelsesproblemer i Europaregionen, som  

 er opmærksomme på  

  

 behovet for at forbedre anerkendelsespraksis og gøre  

 den mere gennemsigtig og bedre tilpasset den nuværende situation inden for de  

 videregående uddannelser i Europaregionen, der  

 er sikkert forvisset om  

  

 den positive betydning af en konvention, der er  

 udarbejdet og vedtaget i fælles regi af Europarådet og UNESCO, der sørger for  

 en ramme for den videre udvikling af anerkendelsespraksis i Europaregionen, som  

 er opmærksomme på  

  

 betydningen af at sørge for permanente  

 gennemførelsesmekanismer med henblik på at føre principperne og  

 bestemmelserne  

 i nærværende konvention ud i livet, er blevet enige om  

 følgende:
Afsnit I Definitioner Artikel I I denne konvention har følgende termer følgende  

 betydning:
Adgang (til videregående uddannelse) Egnede kandidaters ret til at søge om og komme i  

 betragtning ved optagelse til videregående uddannelse.
Optagelse (på videregående uddannelsesinstitutioner  

 og studieprogrammer) Den handling eller det system, der gør det muligt  

 for  

 egnede ansøgere at drive studier  


  

 inden  

 for de videregående uddannelser ved en given institution og/eller et givet  

 studieprogram.
Vurdering (af institutioner eller studieprogrammer) Processen til fastsættelse af undervisningens  

 kvalitet  

 ved en videregående uddannelsesinstitution eller et studieprogram.
Vurdering (af individuelle kvalifikationer) Skriftlig vurdering eller evaluering af en persons  

 udenlandske kvalifikationer foretaget af et kompetent organ.
Kompetent anerkendelsesmyndighed Et organ, der officielt har fået til opgave at  

 træffe  

 bindende afgørelser om anerkendelse af udenlandske kvalifikationer.
Videregående uddannelse Alle typer studier, eller grupper af studier,  

 uddannelse  

 eller forskeruddannelse efter ungdomsuddannelsesniveau, som er anerkendt af  

 de  

 relevante myndigheder i en deltagerstat som henhørende under dens  

 videregående  

 uddannelsessystem.
Videregående uddannelsesinstitution En institution, der tilbyder videregående  

 uddannelse, og  

 som er anerkendt af den kompetente myndighed i en deltagerstat som henhørende  

 under dens videregående uddannelsessystem.
Videregående studieprogram Et studium, der er anerkendt af en deltagerstats  

 kompetente  

 myndighed som henhørende under dens videregående uddannelsessystem, og hvis  

 gennemførelse giver den studerende en videregående uddannelseskvalifikation.
Studieperiode Enhver komponent af et videregående studieprogram,  

 der  

 er blevet evalueret og dokumenteret, og som selv om det ikke udgør et  

 fuldstændigt studieprogram i sig selv, udgør en betydelig erhvervelse af  

 kundskaber eller færdigheder.
Kvalifikation A.
Videregående uddannelseskvalifikation Enhver grad, diplom eller andet bevis, der er  

 udstedt af  

 en kompetent myndighed, og som attesterer vellykket gennemførelse af et  

 videregående studieprogram.
B.
Kvalifikation, der giver adgang til videregående  

 uddannelse Ethvert diplom eller andet bevis, der er udstedt af  

 en  

 kompetent myndighed, og som attesterer vellykket gennemførelse af en  

 uddannelse  

 og giver indehaveren af kvalifikationen ret til at komme i betragtning i  

 forbindelse med optagelse på en videregående uddannelse (jf. definitionen for  

 adgang).
Anerkendelse En formel anerkendelse af en kompetent myndighed af  

 værdien af en udenlandsk uddannelseskvalifikation med henblik på adgang til  

 uddannelse og/eller beskæftigelse.
Krav A.
Generelle krav Betingelser, der under alle omstændigheder skal  

 være  

 opfyldt for at opnå adgang til videregående uddannelse eller til et givet  

 niveau heraf eller for at få tildelt en videregående uddannelseskvalifikation  

 på et givet niveau.
B.
Specifikke krav Betingelser, der skal være opfyldt ud over de  

 generelle  

 krav for at få adgang til et særligt videregående studieprogram eller for at  

 få  

 tildelt en særlig videregående uddannelseskvalifikation inden for et givet  

 studieområde.
Afsnit II Myndigheders kompetence Artikel II.1 1. I de tilfælde, hvor det er de centrale  

 myndigheder i en deltagerstat, der har kompetencen til at træffe afgørelser i  

 anerkendelsessager, er denne deltagerstat umiddelbart bundet af  

 bestemmelserne  

 i denne konvention og skal træffe de nødvendige foranstaltninger til at sikre  

 gennemførelsen af dens bestemmelser inden for dens territorium.
I de tilfælde, hvor kompetencen til at træffe afgørelser i  

 anerkendelsessager ligger hos dele af deltagerstaten, skal deltagerstaten  

 give  

 en af depositarerne en kort redegørelse for dens forfatningsmæssige situation  

 eller struktur på underskriftstidspunktet eller i forbindelse med  

 deponeringen  

 af dens ratifikations-, accept-, godkendelses- eller tiltrædelsesinstrument  

 eller når som helst derefter.
I sådanne tilfælde skal de kompetente  

 myndigheder  

 i de dele af deltagerstaterne, som er udpeget hertil, træffe de nødvendige  

 foranstaltninger  

 til at sikre gennemførelsen af bestemmelserne i denne konvention inden for  

 deres territorium.
 2. I de tilfælde, hvor kompetencen til at træffe  

 afgørelser i anerkendelsessager ligger hos de enkelte videregående  

 uddannelsesinstitutioner eller andre organer, skal den enkelte deltagerstat i  

 overensstemmelse med dens forfatningsmæssige situation eller struktur  

 fremsende  

 denne konventionstekst til disse institutioner eller organer og gøre alt for  

 at  

 tilskynde til, at bestemmelserne heri tages i betragtning og anvendes bedst  

 muligt.
 3. Bestemmelserne i stk. 1 og 2 finder  

  

 mutatis mutandis  

  

 anvendelse på  

 deltagerstaternes forpligtelser i medfør af senere artikler i denne  

 konvention.
Artikel II.2 Den enkelte deltagerstat, Pavestolen eller Det  

 Europæiske Fællesskab skal på underskriftstidspunktet eller i forbindelse med  

 deponeringen af dens ratifikations-, accept-, godkendelses- eller  

 tiltrædelsesinstrument eller når som helst derefter informere en af  

 depositarerne for nærværende konvention om de myndigheder, der har kompetence  

 til at træffe forskellige kategorier af afgørelser i anerkendelsessager.
Artikel II.3 Intet i denne konvention må skønnes at fravige  

 eventuelt gunstigere bestemmelser vedrørende anerkendelse af kvalifikationer  

 udstedt i en  

 af deltagerstaterne, der er indeholdt i eller stammer fra en eksisterende  

 eller  

 fremtidig traktat, som deltageren i denne konvention er eller kan blive  

 deltager i.
Afsnit III Grundlæggende principper i forbindelse med  

 vurderingen af kvalifikationer Artikel III.1 1. Indehavere af kvalifikationer udstedt i en af  

 deltagerstaterne skal efter ansøgning til det rette organ have behørig adgang  

 til en vurdering af disse kvalifikationer.
 2. Der må ikke finde nogen forskelsbehandling sted  

 i  

 denne henseende på baggrund af ansøgerens køn, race, farve, handicap, sprog,  

 religion, politisk eller anden anskuelse, national, etnisk eller social  

 oprindelse, tilhørsforhold til et nationalt mindretal, ejerskab, fødsel eller  

 anden status eller på baggrund af nogen andre omstændigheder, der ikke er  

 forbundet med beskaffenheden af den kvalifikation, der søges anerkendelse af.  

 For at sikre denne ret påtager den enkelte deltagerstat sig at træffe  

 behørige  

 foranstaltninger, således at vurdering af en ansøgning om anerkendelse af  

 kvalifikationer udelukkende sker på grundlag af de erhvervede kundskaber og  

 færdigheder.
Artikel III.2 Den enkelte deltagerstat skal sikre, at de  

 procedurer og kriterier, der anvendes i forbindelse med vurderingen og  

 anerkendelsen af  

 kvalifikationer, er gennemskuelige, sammenhængende og vederhæftige.
Artikel III.3 1. Afgørelser om anerkendelse træffes på grundlag  

 af behørig information om de kvalifikationer, der søges anerkendelse af.
 2. I første instans ligger ansvaret for  

 tilvejebringelsen af behørig information hos ansøgeren, der skal  

 tilvejebringe  

 denne information i god tro.
 3. Uagtet ansøgerens ansvar skal de institutioner,  

 der  

 har udstedt de pågældende kvalifikationer, være forpligtet til, på ansøgerens  

 anmodning og inden for rimelighedens grænser, at tilvejebringe relevant  

 information til indehaveren af kvalifikationen, til institutionen eller til  

 de  

 kompetente myndigheder i det land, hvor der søges om anerkendelse.
 4. Deltagerstaterne skal, alt efter hvad de finder  

 behørigt, beordre eller tilskynde alle de uddannelsesinstitutioner, der  

 henhører under deres uddannelsessystemer, til at imødekomme enhver rimelig  

 anmodning om information med henblik på vurdering af kvalifikationer, der er  

 erhvervet ved disse institutioner.
 5. Ansvaret for at påvise, at en ansøgning ikke  

 opfylder  

 de relevante krav, ligger hos det organ, der foretager vurderingen.
Artikel III.4 For at lette anerkendelsen af kvalifikationer skal  

 de enkelte deltagerstater sikre, at der foreligger behørig og gennemskuelig  

 information om dets uddannelsessystem.
Artikel III.5 Afgørelser om anerkendelse skal træffes inden for  

 en rimelig tidsfrist, der på forhånd er fastsat af den kompetente  

 anerkendelsesmyndighed, og som regnes fra det tidspunkt, hvor al fornøden  

 information i sagen foreligger.
Hvis anerkendelse afvises, skal årsagerne til  

 denne afvisning angives, og der skal informeres om eventuelle forholdsregler,  

 som ansøgeren kan tage for at opnå anerkendelse på et senere tidspunkt.
Hvis  

 anerkendelse afvises, eller hvis der ikke træffes nogen afgørelse, skal  

 ansøgeren  

 have mulighed for at anke sagen inden for en rimelig tidsfrist.
Afsnit IV Anerkendelse af kvalifikationer, der giver  

 adgang  

 til videregående uddannelse Artikel IV.1 Den enkelte deltagerstat skal anerkende  

 kvalifikationer, der er udstedt af andre deltagerstater, og som opfylder de  

 generelle krav for  

 adgang til videregående uddannelse i disse deltagerstater, når der er tale om  

 adgang til studieprogrammer, der henhører under dens videregående  

 uddannelsessystem, medmindre der kan påvises en betydelig forskel mellem de  

 generelle krav for adgang i det land, hvor kvalifikationen erhvervedes, og i  

 den deltagerstat, hvor der ansøges om anerkendelse af kvalifikationen.
Artikel IV.2 Subsidiært skal det være tilstrækkeligt for en  

 deltagerstat at gøre det muligt for indehaveren af en kvalifikation udstedt i  

 en af de andre deltagerstater at få en vurdering af denne kvalifikation på  

 indehaverens anmodning, og bestemmelserne i Artikel IV.1 skal  

  

 mutatis mutandis  

  

 finde anvendelse på sådanne  

 sager.
Artikel IV.3 I de tilfælde, hvor en kvalifikation kun giver  

 adgang til særlige typer videregående uddannelsesinstitutioner eller  

 studieprogrammer  

 i den deltagerstat, hvor kvalifikationen er erhvervet, skal de andre  

 deltagerstater give indehaverne af sådanne kvalifikationer adgang til  

 tilsvarende særlige studieprogrammer ved institutioner, der henhører under  

 dens  

 videregående uddannelsessystem, medmindre der kan påvises en betydelig  

 forskel  

 i adgangskravene i den deltagerstat, hvor kvalifikationen er erhvervet og i  

 den  

 deltagerstat, hvor der ansøges om anerkendelse af kvalifikationen.
Artikel IV.4 I de tilfælde, hvor optagelse på særlige  

 videregående studieprogrammer er afhængig af, at ansøgeren opfylder  

 specifikke krav udover  

 de generelle adgangskrav, kan de kompetente myndigheder i den pågældende  

 deltagerstat ligeledes pålægge indehaverne af kvalifikationer erhvervet i de  

 andre deltagerstater disse yderligere krav eller vurdere, om ansøgere med  

 kvalifikationer erhvervet i andre deltagerstater opfylder tilsvarende krav.
Artikel IV.5 I de tilfælde, hvor afgangsbeviser i den  

 deltagerstat, hvor de er erhvervet, kun giver adgang til videregående  

 uddannelse i  

 kombination med yderligere kompetencegivende eksaminer, kan de øvrige  

 deltagerstater gøre adgang betinget af, at disse betingelser er opfyldt eller  

 tilbyde et alternativ for opfyldelse af sådanne yderligere krav inden for  

 deres  

 egne uddannelsessystemer.
Enhver stat, Pavestolen eller Det Europæiske  

 Fællesskab kan på underskriftstidspunktet eller i forbindelse med  

 deponeringen  

 af ratifikations-, accept-, godkendelses- eller tiltrædelsesinstrumentet,  

 eller  

 når som helst derefter, underrette en af depositarerne om, at den benytter  

 sig  

 af bestemmelserne i denne artikel, idet den nærmere angiver de  

 deltagerstater,  

 for hvem den har i sinde at gøre denne artikel gældende såvel som årsagerne  

 herfor.
Artikel IV.6 Optagelse på en given videregående  

 uddannelsesinstitution eller på et givet studieprogram ved en sådan  

 uddannelsesinstitution kan uden at være præjudicerende for bestemmelserne i  

 artikel IV.1, IV.2, IV.3, IV.4 og IV.5 begrænses eller gøres selektiv.
I  

 tilfælde,  

 hvor optagelse på en videregående uddannelsesinstitution og/eller på et givet  

 studieprogram er selektiv, skal optagelsesprocedurerne udformes med henblik  

 på  

 at sikre, at vurderingen af udenlandske kvalifikationer foretages i henhold  

 til  

 de principper om rimelighed og ikkeforskelsbehandling, som er beskrevet i  

 Afsnit III.
Artikel IV.7 Optagelse på en given videregående  

 uddannelsesinstitution kan uden at være præjudicerende for bestemmelserne i  

 artikel IV.1, IV.2, IV.3, IV.4 og IV.5 gøres betinget af, at ansøgeren kan  

 demonstrere tilstrækkelig kompetence i det eller de sprog, der undervises på  

 ved den pågældende institution eller i andre nærmere angivne sprog.
Artikel IV.8 I de deltagerstater, hvor adgang til videregående  

 uddannelse kan ske på grundlag af utraditionelle kvalifikationer, skal  

 lignende  

 kvalifikationer erhvervet i andre deltagerstater vurderes på lignende måde  

 som  

 de utraditionelle kvalifikationer, der er erhvervet i den deltagerstat, hvor  

 der søges om anerkendelse.
Artikel IV.9 Den enkelte deltagerstat kan, når det gælder  

 optagelse på videregående studieprogrammer, gøre anerkendelse af  

 kvalifikationer udstedt  

 af udenlandske uddannelsesinstitutioner, der opererer inden for dens  

 territorium, betinget af opfyldelse af særlige krav i den nationale  

 lovgivning  

 eller særlige aftaler indgået med de deltagerstater, hvor disse institutioner  

 har deres oprindelse.
Afsnit V Anerkendelse af studieperioder Artikel V.1 Den enkelte deltagerstat skal anerkende  

 studieperioder, der er gennemført i en anden deltagerstat inden for rammerne  

 af et videregående  

 studieprogram.
Denne anerkendelse skal omfatte sådanne studieperioder henimod  

 slutningen af et videregående studieprogram i den deltagerstat, hvor der  

 søges  

 om anerkendelse, medmindre der kan påvises at være væsentlige forskelle  

 mellem  

 de studieperioder, der er gennemført i en anden deltagerstat, og den del af  

 det  

 videregående studieprogram, som de ville træde i stedet for i den  

 deltagerstat,  

 hvor der søges om anerkendelse.
Artikel V.2 Subsidiært bør det være tilstrækkeligt for en  

 deltagerstat at gøre det muligt for en person, der har gennemført en  

 studieperiode i en anden deltagerstat inden for rammerne af et videregående  

 studieprogram, at få en vurdering af denne studieperiode efter dennes  

 ansøgning, og bestemmelserne i Artikel V.1 skal  

  

 mutatis  

 mutandis  

  

 finde anvendelse på en sådan sag.
Artikel V.3 Især skal den enkelte deltagerstat lette  

 anerkendelsen af studieperioder, når:
a  

 	  

    

 der har været en  

 forudgående aftale mellem på den ene side den videregående  

 uddannelsesinstitution eller kompetente myndighed, der er ansvarlig for den  

 relevante studieperiode og på den anden side den videregående  

 uddannelsesinstitution eller kompetente myndighed, der er ansvarlig for den  

 anerkendelse, der søges om; og b  

 	  

    

 den videregående  

 uddannelsesinstitution, hvor studieperioden er gennemført, har udstedt et  

 bevis  

 eller karakterudskrift, der attesterer, at den studerende har opfyldt de  

 fastsatte krav for den pågældende studieperiode.
Afsnit VI Anerkendelse af videregående  

 uddannelseskvalifikationer Artikel VI.1 I det omfang en afgørelse om anerkendelse er  

 baseret på de kundskaber og færdigheder, der attesteres af den videregående  

 uddannelseskvalifikation, skal den enkelte deltagerstat anerkende de  

 videregående uddannelseskvalifikationer, der tildeles i en anden  

 deltagerstat,  

 medmindre der kan påvises en væsentlig forskel mellem den kvalifikation, der  

 søges om anerkendelse af, og den tilsvarende kvalifikation i den  

 deltagerstat,  

 hvor der søges om anerkendelse.
Artikel VI.2 Subsidiært er det tilstrækkeligt, at en  

 deltagerstat gør det muligt for indehaveren af en videregående  

 uddannelseskvalifikation udstedt  

 i en af de øvrige deltagerstater at få en vurdering af denne kvalifikation  

 efter ansøgning herom, og bestemmelserne i Artikel VI.1 finder  

  

 mutatis mutandis  

  

 anvendelse i sådan en sag.
Artikel VI.3 Anerkendelse i en deltagerstat af en videregående  

 uddannelseskvalifikation udstedt i en anden deltagerstat vil få en eller  

 begge  

 nedenstående konsekvenser:
a  

 	  

    

 adgangen til videre  

 studier på et højere niveau, herunder relevante eksaminer og/eller til  

 forberedelse af doktorgraden sker på samme betingelser, som gælder for  

 indehavere af nationale kvalifikationer fra den deltagerstat, hvor der søges  

 om  

 anerkendelse; b  

 	  

    

 anvendelsen af en  

 akademisk titel sker i henhold til de love og regler, der er fastsat af den  

 deltagerstat, hvor der søges om anerkendelse, eller af en kompetent myndighed  

 herunder.
 Herudover kan anerkendelse lette adgangen til arbejdsmarkedet i  

 medfør af de love og regler, der er fastsat af den deltagerstat, hvor der  

 søges  

 om anerkendelse, eller af en kompetent myndighed herunder.
Artikel VI.4 En vurdering i en deltagerstat af en videregående  

 uddannelseskvalifikation udstedt i en anden deltagerstat kan antage form af:
a  

 	  

    

 generel vejledning  

 med henblik på beskæftigelse; b  

 	  

    

 vejledning til en  

 uddannelsesinstitution med henblik på optagelse på et af dens  

 studieprogrammer; c  

 	  

    

 vejledning til en  

 anden kompetent anerkendelsesmyndighed.
Artikel VI.5 Den enkelte deltagerstat kan gøre anerkendelse af  

 videregående uddannelseskvalifikationer udstedt af udenlandske  

 uddannelsesinstitutioner, der opererer inden for dens territorium, betinget  

 af  

 opfyldelsen af særlige krav i den nationale lovgivning eller særlige aftaler  

 indgået med den deltagerstat, hvor disse institutioner har deres oprindelse.
Afsnit VII Anerkendelse af kvalifikationer, som indehaves  

 af  

 flygtninge, hjemstavnsfordrevne og personer i en flygtningelignende situation Artikel VII Den enkelte deltagerstat skal tage alle mulige og  

 rimelige skridt inden for rammerne af dens uddannelsessystem og i  

 overensstemmelse med dens forfatnings-, lov- og bekendtgørelsesmæssige  

 bestemmelser til at udvikle procedurer med henblik på at foretage en rimelig  

 og  

 hurtig vurdering af, hvorvidt flygtninge, hjemstavnsfordrevne og personer i  

 en  

 flygtningelignende situation opfylder de relevante krav for adgang til  

 videregående uddannelse, til videre studier på et højere niveau eller til  

 beskæftigelse, og endog i tilfælde, hvor de kvalifikationer, der er erhvervet  

 i  

 en af deltagerstaterne, ikke kan bekræftes ved hjælp af tilgængelig  

 dokumentation.
Afsnit VIII Information om vurdering af videregående  

 uddannelsesinstitutioner og studieprogrammer Afsnit VIII.1 Den enkelte deltagerstat skal tilvejebringe behørig  

 information om alle institutioner, der henhører under dets videregående  

 uddannelsessystem, og om alle studieprogrammer, der tilbydes af disse  

 institutioner med henblik på at gøre de kompetente myndigheder i andre  

 deltagerstater i stand til at konstatere, om kvaliteten af de  

 kvalifikationer,  

 der er udstedt af disse institutioner, begrunder anerkendelse i den  

 deltagerstat, hvor der søges om anerkendelse.
Sådan information skal antage  

 følgende form:
a  

 	  

    

 hvad angår deltagerstater,  

 der har etableret et system til formel vurdering af videregående  

 uddannelsesinstitutioner og studieprogrammer: information om metoder og  

 resultater af denne vurdering og om de kvalitetsstandarder, der gælder for  

 den  

 enkelte type videregående uddannelsesinstitution, der udsteder, og for de  

 studieprogrammer, der fører til, videregående uddannelseskvalifikationer; b  

 	  

    

 hvad angår  

 deltagerstater, der ikke har etableret et system til formel vurdering af  

 videregående uddannelsesinstitutioner og studieprogrammer: information om  

 anerkendelse af de forskellige kvalifikationer, der erhverves ved alle de  

 videregående uddannelsesinstitutioner eller inden for alle de videregående  

 studieprogrammer, der henhører under deres videregående uddannelsessystemer.
Artikel VIII.2 Den enkelte deltagerstat skal sørge behørigt for  

 udvikling, vedligeholdelse og tilvejebringelse af:
a  

 	  

    

 en oversigt over de  

 forskellige typer videregående uddannelsesinstitutioner, der henhører under  

 dens videregående uddannelsessystem, med angivelse af de typiske kendetegn  

 ved  

 hver enkelt institutionstype; b  

 	  

    

 en liste over  

 anerkendte institutioner (offentlige og private), der henhører under dens  

 videregående uddannelsessystem med angivelse af deres kompetence til at  

 tildele  

 forskellige typer kvalifikationer og kravene for at få adgang til hver enkelt  

 type institution og studieprogram; c  

 	  

    

 en beskrivelse af de  

 videregående studieprogrammer; d  

 	  

    

 en liste over  

 uddannelsesinstitutioner, der er beliggende uden for dens territorium, og som  

 deltagerstaten anser for at henhøre under dens uddannelsessystem.
Afsnit IX Information om anerkendelsesspørgsmål Artikel IX.1 For at lette anerkendelsen af kvalifikationer inden  

 for de videregående uddannelser påtager deltagerstaterne sig at etablere  

 gennemskuelige systemer til fuldstændig beskrivelse af de erhvervede  

 kvalifikationer.
Artikel IX.2 1. I erkendelse af behovet for relevant, præcis og  

 ajourført information etablerer og understøtter den enkelte deltagerstat et  

 nationalt informationscenter og notificerer en af depositarerne om dets  

 etablering eller om eventuelle ændringer, der måtte berøre det.
 2. I den enkelte deltagerstat skal det være  

 informationscentrets opgave:
a  

 	  

    

 at lette adgangen  

 til officiel og præcis information om det videregående uddannelsessystem og  

 de  

 videregående uddannelseskvalifikationer i det land, hvor det er beliggende; b  

 	  

    

 at lette adgangen  

 til information om de øvrige deltagerstaters videregående uddannelsessystemer  

 og kvalifikationer; c  

 	  

    

 at sørge for  

 vejledning eller information om anerkendelsesspørgsmål og vurdering af  

 kvalifikationer i overensstemmelse med nationale love og bestemmelser.
 3. Alle de nationale informationscentre skal råde  

 over  

 de ressourcer, der skal til for at kunne udfylde deres funktioner.
Artikel IX.3 Deltagerstaterne skal via de nationale  

 informationscentre eller på anden vis tilskynde deres videregående  

 uddannelsesinstitutioner til at anvende UNESCOs/Europarådets diplomsupplement  

 eller et hvilket som helst andet lignende dokument.
Afsnit X Gennemførelsesmekanismer Artikel X.1 Følgende organer skal føre tilsyn med, tilskynde  

 til og lette konventionens gennemførelse:
a  

 	  

    

 Udvalget vedrørende  

 konventionen om anerkendelse af kvalifikationer inden for de videregående  

 uddannelser i Europaregionen; b  

 	  

    

 Det europæiske net  

 af nationale informationscentre om akademisk mobilitet og anerkendelse  

 (ENIC-nettet) etableret ved beslutning truffet af Europarådets Ministerkomité  

 den 9. juni 1994 og UNESCOs regionaludvalg for Europa den 18. juni 1994.
Artikel X.2 1. Udvalget vedrørende konventionen om anerkendelse  

 af kvalifikationer inden for de videregående uddannelser i Europaregionen  

 (herefter benævnt udvalget) etableres hermed.
Det skal bestå af  

 en  

 repræsentant for hver deltagerstat.
 2. For så vidt angår artikel X.2 skal termen  

 deltagerstat ikke finde anvendelse på Det Europæiske Fællesskab.
3. De stater, der er nævnt i artikel XI.1.1 og  

 Pavestolen, kan, hvis de ikke deltager i denne konvention, deltage i  

 udvalgets  

 møder med observatørstatus.
Det samme gælder for Det Europæiske Fællesskab og  

 formanden for ENIC-nettet.
Repræsentanter for statslige og ikke-statslige  

 organisationer, der beskæftiger sig med anerkendelsesspørgsmål i regionen,  

 kan  

 også blive inviteret til at deltage i udvalgets møder med observatørstatus.
 4. Formanden for UNESCOs regionaludvalg for  

 anvendelsen  

 af konventionen om anerkendelse af studier, diplomer og grader inden for de  

 videregående uddannelser i de stater, der tilhører Europaregionen, skal også  

 inviteres til at deltage i udvalgets møder med observatørstatus.
5. Udvalget skal tilskynde til anvendelse af denne  

 konvention og skal føre tilsyn med dens gennemførelse.
Med dette for øje kan  

 det ved beslutninger truffet af et flertal af deltagerstaterne vedtage  

 rekommandationer, erklæringer, protokollater og regler for god praksis med  

 henblik på at vejlede de kompetente myndigheder i deltagerstaterne i deres  

 gennemførelse af konventionen og i deres behandling af ansøgninger om  

 anerkendelse af videregående uddannelseskvalifikationer.
Deltagerstaterne vil  

 ikke være bundet af sådanne tekster, men de skal bestræbe sig bedst muligt på  

 at anvende dem, underrette de kompetente myndigheder om teksternes eksistens  

 og  

 tilskynde til deres anvendelse.
Udvalget skal høre ENIC-nettet, inden det  

 træffer sine beslutninger.
 6. Udvalget skal referere til de relevante organer  

 i  

 Europarådet og UNESCO.
 7. Udvalget skal opretholde forbindelser til  

 UNESCOs  

 regionaludvalg for anvendelsen af de konventioner om anerkendelse af studier,  

 diplomer og grader inden for de videregående uddannelser, der er vedtaget i  

 UNESCO-regi.
 8. Et flertal af deltagerstaterne skal udgøre et  

 beslutningsdygtigt flertal.
9. Udvalget skal vedtage sin egen forretningsorden.  

 Det  

 skal mødes ordinært mindst én gang hvert tredje år.
Udvalget skal mødes  

 første  

 gang, inden der er gået et år efter konventionens ikrafttrædelse.
 10. Udvalgets sekretariat skal varetages af  

 Europarådets  

 generalsekretær og UNESCOs generaldirektør i fællesskab.
Artikel X.3 1. Den enkelte deltagerstat skal udpege det  

 nationale informationscenter, der skal etableres og understøttes i medfør af  

 artikel  

 IX.2, som medlem af det europæiske net af nationale informationscentre om  

 akademisk mobilitet og anerkendelse (ENIC-nettet). I de tilfælde, hvor en  

 deltagerstat etablerer og understøtter mere end ét nationalt center i medfør  

 af  

 artikel IX.2, skal alle disse være medlemmer af nettet, men de pågældende  

 nationale informationscentre skal kun råde over én stemme.
2. ENIC-nettet, der i dets sammensætning er  

 begrænset  

 til at omfatte deltagerstaternes nationale informationscentre, skal støtte og  

 assistere de kompetente nationale myndigheder med den praktiske gennemførelse  

 af konventionen.
Nettet skal afholde plenarmøde mindst én gang om året.
Det  

 skal i overensstemmelse med dets kommissorium vælge dets egen formand og  

 forretningsudvalg.
 3. ENIC-nettets sekretariat skal varetages af  

 Europarådets generalsekretær og UNESCOs generaldirektør i fællesskab.
 4. Deltagerstaterne skal via ENIC-nettet samarbejde  

 med  

 de andre deltagerstaters nationale informationscentre og herunder gøre det  

 muligt for dem at indsamle al information, der måtte være til nytte for de  

 nationale informationscentre i deres aktiviteter i relation til akademisk  

 anerkendelse og mobilitet.
Afsnit XI Afsluttende bestemmelser Artikel XI.1 1. Denne konvention står åben for undertegnelse af:
a  

 	  

    

 Europarådets  

 medlemsstater; b  

 	  

    

 medlemsstaterne i  

 UNESCOs Europaregion; c  

 	  

    

 enhver anden  

 undertegnende, kontraherende stat eller deltager i Europarådets europæiske  

 kulturkonvention og/eller i UNESCOs konvention om anerkendelse af studier,  

 diplomer og grader inden for de videregående uddannelser i de stater, der  

 tilhører Europaregionen, der er blevet inviteret til at deltage i  

 den diplomatiske konference til vedtagelse af denne konvention.
 2. Disse stater og Pavestolen kan udtrykke deres  

 samtykke til at være bundet af:
a  

 	  

    

 undertegnelse uden  

 forbehold af ratifikation, accept eller godkendelse; eller b  

 	  

    

 undertegnelse med  

 forbehold af ratifikation, accept eller godkendelse fulgt af ratifikation,  

 accept eller godkendelse; eller c  

 	  

    

 tiltrædelse.
 3. Undertegnelse finder sted hos en af  

 depositarerne.  

 Ratifikations-, accept-, godkendelses- eller tiltrædelsesinstrumenterne  

 deponeres hos en af depositarerne.
Artikel XI.2 Denne konvention træder i kraft den første dag i  

 den måned, der følger efter udløbet af en periode på en måned, efter at fem  

 stater,  

 herunder mindst tre medlemsstater af Europarådet og/eller UNESCOs  

 Europaregion  

 har udtrykt deres samtykke til at være bundet af konventionen.
Den træder for  

 alle de øvrige stater i kraft den første dag i den måned, der følger efter  

 udløbet af en periode på en måned efter den dag, hvor de har udtrykt deres  

 samtykke til at være bundet af konventionen.
Artikel XI.3 1. Efter denne konventions ikrafttrædelse kan  

 enhver stat, der ikke henhører under en af de kategorier, der er nævnt i  

 artikel XI.1,  

 anmode om tiltrædelse til denne konvention.
Enhver anmodning herom skal  

 stiles  

 til en af depositarerne, der sender den til deltagerstaterne mindst tre  

 måneder  

 inden mødet i udvalget vedrørende konventionen om anerkendelse af  

 kvalifikationer  

 inden for de videregående uddannelser i Europaregionen.
Depositaren skal  

 ligeledes informere Europarådets Ministerkomité og UNESCOs Styrelsesråd.
 2. Beslutningen om at invitere en stat, der anmoder  

 herom, til at tiltræde denne konvention, skal træffes af et flertal af 2/3 af  

 deltagerstaterne.
3. Efter denne konventions ikrafttrædelse kan Det  

 Europæiske Fællesskab tiltræde den efter en anmodning fra dets medlemsstater,  

 der skal stiles til en af depositarerne.
I dette tilfælde finder artikel  

 XI.3.2  

 ikke anvendelse.
 4. For så vidt angår tiltrædende stater eller Det  

 Europæiske Fællesskab, træder konventionen i kraft den første dag i den  

 måned,  

 der følger efter udløbet af en periode på en måned efter deponeringen af  

 tiltrædelsesinstrumentet hos en af depositarerne.
Artikel XI.4 1. Deltagerne i denne konvention, der samtidig er  

 deltagere i en eller flere af følgende konventioner:
Den europæiske konvention om ligestilling af eksaminer, der giver  

 adgang til universitetsstudier (1953, ETS nr. 15) og det dertil hørende  

 protokollat (1964, ETS nr. 49), Den europæiske konvention om ligestilling af studieperioder ved  

 universiteter (1956, ETS nr. 21), Den europæiske konvention om akademisk anerkendelse af  

 universitetsgrader (1959, ETS nr. 32), Den internationale konvention om anerkendelse af studier, diplomer  

 og grader inden for de videregående uddannelser i de arabiske og europæiske  

 stater, der grænser op til Middelhavet (1976), Konventionen om anerkendelse af studier, diplomer og grader inden  

 for de videregående uddannelser i de stater, der tilhører Europaregionen  

 (1979), Den europæiske konvention om gensidig anerkendelse af  

 studieperioder (1990, ETS nr. 138), a  

 	  

    

 skal anvende  

 bestemmelserne i denne konvention i deres gensidige relationer; b  

 	  

    

 skal fortsætte med  

 at anvende ovennævnte konventioner, som de er deltagere i, i deres relationer  

 til andre stater, der er deltagere i disse konventioner men ikke i nærværende  

 konvention.
 2. Deltagerne i denne konvention påtager sig at  

 afholde  

 sig fra at blive deltagere i nogen af de konventioner, der er nævnt i  

 stk. 1, og som de ikke allerede er deltagere i, med undtagelse af den  

 internationale konvention om anerkendelse af studier, diplomer og grader  

 inden  

 for de videregående uddannelser i de arabiske og europæiske stater, der  

 grænser  

 op til Middelhavet.
Artikel XI.5 1. Enhver deltagerstat kan i forbindelse med  

 undertegnelsen eller deponeringen af dens ratifikations-, accept-,  

 godkendelses- eller tiltrædelsesinstrumenter nærmere præcisere det  

 territorium  

 eller de territorier, som denne konvention skal finde anvendelse på.
2. Enhver stat kan på et hvilket som helst senere  

 tidspunkt ved en erklæring stilet til en af depositarerne udvide anvendelsen  

 af  

 denne konvention til ethvert andet territorium, der er nærmere præciseret i  

 erklæringen.
For så vidt angår et sådant territorium skal konventionen træde  

 i  

 kraft den første dag i den måned, der følger efter en periode på en måned,  

 efter at depositaren har modtaget en sådan erklæring.
 3. Enhver erklæring givet i henhold til stk. 1  

 eller 2 kan for så vidt angår ethvert territorium nærmere præciseret i en  

 sådan  

 erklæring tilbagekaldes ved en notifikation stilet til en af depositarerne.  

 Tilbagekaldelsen træder i kraft den første dag i den måned, der følger efter  

 udløbet af en periode på en måned, efter at depositaren har modtaget en sådan  

 notifikation.
Artikel XI.6 1. Enhver deltagerstat kan til enhver tid opsige  

 denne konvention ved en notifikation stilet til en af depositarerne.
2. En sådan opsigelse træder i kraft den første dag  

 i  

 den måned, der følger efter udløbet af en periode på tolv måneder, efter at  

 depositaren har modtaget notifikationen.
En sådan opsigelse berører  

 imidlertid  

 ikke anerkendelsesafgørelser, der er truffet forud i medfør af bestemmelserne  

 i  

 denne konvention.
 3. Ophør eller suspension af denne konvention som  

 følge  

 af en deltagerstats krænkelse af en bestemmelse, der er væsentlig for  

 opfyldelsen af formålet eller hensigten med denne konvention, skal behandles  

 i  

 henhold til international ret.
Artikel XI.7 1. Enhver stat, Pavestolen eller Det Europæiske  

 Fællesskab kan i forbindelse med undertegnelsen eller deponeringen af dens  

 ratifikations-, accept-, godkendelses- eller tiltrædelsesinstrumenter  

 erklære,  

 at den forbeholder sig ret til helt eller delvist ikke at anvende en eller  

 flere af følgende artikler i denne konvention:
Artikel IV.8 Artikel V.3 Artikel VI.3 Artikel VIII.2 Artikel IX.3 Ingen andre forbehold kan fremsættes.
2. Enhver deltagerstat, der har taget et forbehold  

 i  

 henhold til stk. 1, kan helt eller delvist tilbagekalde det ved en  

 notifikation stilet til en af depositarerne.
Tilbagekaldelsen træder i kraft  

 den dag, hvor depositaren modtager en sådan notifikation.
3. En deltagerstat, der har fremsat forbehold med  

 hensyn  

 til en bestemmelse i denne konvention, kan ikke kræve anvendelse af denne  

 bestemmelse af nogen anden deltagerstat.
Den kan imidlertid, hvis dens  

 forbehold er delvist eller betinget, kræve anvendelse af denne bestemmelse,  

 for  

 så vidt som den selv har accepteret den.
Artikel XI.8 1. Ændringsforslag til denne konvention kan  

 vedtages af udvalget vedrørende konventionen om anerkendelse af  

 kvalifikationer inden for  

 de videregående uddannelser i Europaregionen af 2/3 flertal blandt  

 deltagerstaterne.
Ethvert ændringsforslag vedtaget på denne måde skal  

 indarbejdes  

 i et protokollat til denne konvention.
Protokollatet præciserer de nærmere  

 enkeltheder i forbindelse med dets ikrafttrædelse, der i alle tilfælde kræver  

 samtykke fra de deltagerstater, der vil blive bundet af det.
 2. Der kan ikke foretages nogen ændring af afsnit  

 III i  

 denne konvention i medfør af den procedure, der er nævnt i stk. 1.
3. Ethvert ændringsforslag skal fremsættes for en  

 af  

 depositarerne, der skal videresende det til deltagerstaterne senest tre  

 måneder  

 inden udvalgets møde.
Depositaren skal ligeledes informere Europarådets  

 Ministerkomité og UNESCOs Styrelsesråd.
Artikel XI.9 1. Europarådets generalsekretær og UNESCOs  

 generaldirektør er depositarer for denne konvention.
 2. Den depositar, som en retsakt, notifikation  

 eller  

 meddelelse er blevet deponeret hos, skal underrette deltagerstaterne i denne  

 konvention såvel som de andre medlemsstater i Europarådet og/eller UNESCOs  

 Europaregion om:
a  

 	  

    

 enhver  

 undertegnelse; b  

 	  

    

 deponeringen af  

 ethvert instrument om ratifikation, accept, godkendelse eller tiltrædelse; c  

 	  

    

 enhver  

 ikrafttrædelsesdato for denne konvention i medfør af bestemmelserne i artikel  

 XI.2 og XI.3.4; d  

 	  

    

 ethvert forbehold  

 fremsat i medfør af bestemmelserne i artikel XI.7 og tilbagekaldelse af  

 eventuelle forbehold fremsat i medfør af bestemmelserne i artikel XI.7; e  

 	  

    

 enhver opsigelse af  

 denne konvention i medfør af artikel XI.6; f  

 	  

    

 alle erklæringer  

 fremsat i medfør af bestemmelserne i artikel II.1 eller artikel II.2; g  

 	  

    

 alle erklæringer  

 fremsat i medfør af bestemmelserne i artikel IV.5; h  

 	  

    

 enhver anmodning om  

 tiltrædelse fremsat i medfør af bestemmelserne i artikel XI.3; i  

 	  

    

 ethvert forslag  

 fremsat i medfør af bestemmelserne i artikel XI.8; j  

 	  

    

 enhver anden  

 retsakt, notifikation eller meddelelse i relation til denne konvention.
 3. Den depositar, der modtager en meddelelse eller  

 foretager en notifikation i medfør af bestemmelserne i denne konvention, skal  

 straks informere den anden depositar herom.
 Til bekræftelse heraf har de nedenstående  

 repræsentanter, som har behørig fuldmagt dertil, undertegnet denne  

 konvention.
Udfærdiget i Lissabon den 11. april 1997 på  

 engelsk,  

 fransk, russisk og spansk, således at de fire tekster har samme gyldighed, i  

 to  

 eksemplarer, hvoraf det ene skal deponeres i Europarådets arkiv og det andet  

 i  

 UNESCOs arkiv.
En bekræftet genpart skal sendes til de stater, der er omtalt  

 i  

 artikel XI.1, til Pavestolen og til Det Europæiske Fællesskab samt til De  

 Forenede Nationers sekretariat.
 Konventionen trådte i medfør af  

 artikel XI.2 i kraft den 1. februar 1999.
Danmarks ratifikationsinstrument deponeredes den 20. marts  

 2003 hos generalsekretæren for Europarådet, som i henhold til konventionens  

 artikel XI.9 er depositar.
Konventionen er i medfør af artikel XI.3 trådt i  

 kraft for Danmark den 1. maj 2003. I henhold til artikel IX.2 har Danmark som  

 central myndighed udpeget: Undervisningsministeriet, Center for Vurdering af  

 Udenlandske Uddannelser (CVUU), H.C.
Andersens Boulevard 43, 1553 København  

 V.
 Der blev i forbindelse med deponeringen jf. artikel XI.5,  

 afgivet en erklæring, hvorefter konventionen ikke finder anvendelse for  

 Færøerne og Grønland.
 Oplysninger om andre landes tiltrædelse m.v. kan fås hos  

 Europarådet på adressen:  

  

 http://conventions.coe.int.
