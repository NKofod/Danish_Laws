Bekendtgørelse om  

 huseftersynsordningen I medfør af § 4 i lov nr. 391 af 14. juni 1995 om  

 forbrugerbeskyttelse ved erhvervelse af fast ejendom m.v.,  

 fastsættes:
Kapitel 1 Ordningens omfang § 1. Huseftersynsordningen omfatter ejendomme som  

 nævnt i lovens § 1.
Kapitel 2 Ordningens forvaltning § 2. Huseftersynsordningen forvaltes af By- og  

 Boligministeriet.
Den løbende administration henlægges til  

 sekretariatet for huseftersynsordningen.
Stk. 2. By- og Boligministeriet fastsætter det maksimale  

 vederlag for huseftersyn, gebyr for beskikkelse og fornyelse af beskikkelse  

 samt betaling for optagelseskursus og for tilstandsrapportskemaer.
Den  

 fastsatte betaling fremgår af bilag til bekendtgørelsen.
§ 3. Der oprettes en følgegruppe for  

 huseftersynsordningen, hvis medlemmer udpeges af By- og Boligministeriet.  

 Følgende organisationer indstiller hver et medlem: Advokatrådet,  

 Forsikring & Pension, Byggeriets Firkant, Dansk  

 Ejendomsmæglerforening, Energistyrelsen, Forbrugerrådet, hver af  

 de beskikkede bygningssagkyndiges organisationer,  

 Håndværksrådet, Parcelhusejernes Landsforening og  

 Realkreditrådet.
Herudover har By- og Boligministeriet et medlem, som  

 er formand.
Stk. 2. Følgegruppen 1)	følger ordningen og er rådgivende for By- og  

 Boligministeriet med hensyn til bygningsgennemgang og tilstandsrapporter, 2)	udtaler sig efter anmodning fra By- og Boligministeriet om  

 principielle spørgsmål vedrørende ordningen og  

 beskikkelserne, 3)	udtaler sig over for By- og Boligministeriet om nægtelse af  

 beskikkelse efter § 4, stk. 3 og om inddragelse af beskikkelser som  

 nævnt i § 7, stk. 1.
Stk. 3. By- og Boligministeriet kan fastsætte en  

 forretningsorden for følgegruppen.
Sekretariatet for  

 huseftersynsordningen er også sekretariat for følgegruppen.
Kapitel 3 Beskikkelse som bygningssagkyndig § 4. By- og Boligministeriet beskikker et antal  

 bygningssagkyndige.
Beskikkelse meddeles til personer, jf. lovens § 4,  

 stk. 2. For at kunne beskikkes som bygningssagkyndig, skal den  

 pågældende opfylde følgende betingelser:
1)	en byggeteknisk grunduddannelse med eksamen fra Danmarks tekniske  

 Universitet eller Aalborg Universitet, ingeniørhøjskolerne  

 (Teknika), en af statens to arkitektskoler eller  

 konstruktøruddannelsen ved de byggetekniske højskoler,  

 eller 2)	tilsvarende kundskaber som anført under nr. 1, erhvervet  

 på anden måde, f.eks. ved risiko- og skadevurdering inden for  

 bygningsforsikring, samt 3)	mindst 5 års dokumenteret erhvervsmæssig erfaring inden  

 for de sidste 10 år vedrørende bygningsundersøgelser  

 eller tilsyn med byggeri, 4)	deltagelse i optagelseskursus vedrørende ordningen, 5)	momsregistrering, eventuelt således at den virksomhed, hvori  

 den bygningssagkyndige er ansat, er momsregistreret, 6)	dokumentation af at være dækket af en professionel  

 ansvarsforsikring, hvis omfang og vilkår mindst svarer til, hvad der i  

 almindelighed er opnåeligt på forsikringsmarkedet, og som  

 dækker i mindst 5 år efter overdragelsen til køber af en  

 ejendom, som den bygningssagkyndige har afgivet tilstandsrapport om, dog  

 længst i 6 år fra rapportens datering, 7)	ikke have ubetalt, forfalden gæld til det offentlige, der  

 overstiger 100.000 kr.
Det hindrer ikke beskikkelse, at gælden til det  

 offentlige overstiger 100.000 kr., såfremt den pågældende  

 for den del af gælden, der overstiger 100.000 kr. har indgået  

 afdragsordning med inddrivelsesmyndigheden, eller har stillet sikkerhed,  

 og 8)	være myndig og ikke under værgemål efter  

 værgemålslovens § 5 eller under samværgemål  

 efter værgemålslovens § 7.
 Stk. 2. Der kan stilles nærmere krav om dokumentation af  

 kundskaber som nævnt i stk. 1, nr. 2, herunder aflæggelse af  

 en prøve.
 Stk. 3. Beskikkelse kan nægtes, såfremt den  

 pågældende i stilling eller erhverv har udvist en sådan  

 adfærd, at der er grund til at antage, at vedkommende ikke vil drive  

 virksomheden som beskikket bygningssagkyndig på forsvarlig  

 måde.
 § 5. Beskikkelsen udløber efter 3 år,  

 men kan fornyes.
Kapitel 4 Virksomheden som bygningssagkyndig.
§ 6. Den bygningssagkyndige skal 1)	følge By- og Boligministeriets retningslinier for gennemgang  

 af bygninger og for afgivelse af tilstandsrapport på grundlag af  

 gennemgangen, 2)	deltage i fastsatte kurser og møder om  

 huseftersynsordningen, 3)	være momsregistreret, jf. § 4, stk. 1, nr. 5, og  

 dækket af ansvarsforsikring, jf. § 4, stk. 1, nr. 6, 4)	overholde regler om vederlag for huseftersyn (bygningsgennemgang og  

 tilstandsrapport), jf. § 2, stk. 2, 5)	ved rapporteringen benytte de skemaer, som udleveres af  

 sekretariatet for huseftersyn, jf. § 2, stk. 2, 6)	være uvildig i den enkelte sag, således at den  

 bygningssagkyndige skal være uafhængig af interesser, der kan  

 påvirke arbejdet som bygningssagkyndig, 7)	undlade at udføre huseftersyn for eller efter anmodning fra  

 en virksomhed, der beskæftiger sig med ejendomsformidling, hvis  

 vedkommende er ansat i eller har ejerandele i den pågældende  

 virksomhed, 8)	i tilstandsrapporten oplyse om samarbejdsaftaler om udførelse  

 af huseftersyn truffet med ejendomsformidlere eller andre med interesse i den  

 aktuelle hushandel, 9)	undlade at betinge sit huseftersyn af, at der aftages andre ydelser  

 end eftersynet, 10)	underrette By- og Boligministeriet, hvis der rejses krav mod den  

 bygningssagkyndige i medfør af lovens § 3, stk. 1.
 § 7. Overtræder den bygningssagkyndige de  

 regler, der er fastsat i § 6, § 10 eller §§ 14-16, eller i  

 tilfælde af alvorlige eller gentagne fejl i tilstandsrapporterne, kan  

 By- og Boligministeriet inddrage beskikkelsen efter indhentet udtalelse fra  

 følgegruppen.
Stk. 2. By- og Boligministeriet skal inddrage beskikkelsen,  

 hvis 1)	den bygningssagkyndige har ubetalt forfalden gæld til det  

 offentlige, der overstiger 100.000 kr., jf. § 4, stk. 1, nr. 7, 2)	den bygningssagkyndige ikke kan dokumentere at være  

 dækket af ansvarsforsikring som nævnt i § 4, stk. 1,  

 nr. 6.
 § 8. By- og Boligministeriets afgørelse om  

 afslag på ansøgning om beskikkelse efter § 4, stk. 3,  

 kan ikke indbringes for anden administrativ myndighed.
Stk. 2. Afgørelse om fratagelse af beskikkelse kan af  

 den, som afgørelsen vedrører, forlanges indbragt for  

 domstolene.
Anmodning herom skal fremsættes over for By- og  

 Boligministeriet inden 4 uger efter, at afgørelsen er meddelt den  

 pågældende.
By- og Boligministeriet anlægger sag mod den  

 pågældende i den borgerlige retsplejes former.
Kapitel 5 Bygningsgennemgang § 9. Bygningsgennemgangen tager sigte på  

 forhold, som en køber normalt vil tillægge betydning ved sin  

 vurdering af bygningens tilstand.
Bygningsgennemgangen har således til  

 formål at afklare, i hvilket omfang den gennemgåede bygnings  

 fysiske tilstand er ringere end tilstanden i tilsvarende intakte bygninger af  

 samme alder.
Ved gennemgangen skal afdækkes skader eller tegn på  

 skader, såsom brud, lækager, deformeringer, svækkelser,  

 revnedannelser og ødelæggelser.
Som skader eller tegn på  

 skader regnes også manglende bygningsdele og andre fysiske forhold,  

 når disse forhold giver nærliggende risiko for skader, hvis der  

 ikke sættes ind med særlig omfattende vedligeholdsarbejder eller  

 andre forebyggende foranstaltninger.
§ 10. Bygningsgennemgangen skal foretages med  

 professionel omhu og med brug af den indsigt og erfaring, som kan forventes  

 af bygningssagkyndige.
Medmindre andet aftales, skal gennemgangen være  

 visuel med brug af enkle tekniske hjælpemidler (håndredskaber) og  

 orienterende målinger, men uden destruktive indgreb.
§ 11. Uden for bygningsgennemgangen  

 falder 1)	bagatelagtige forhold, som ikke kan antages at påvirke  

 bygningens brug eller værdi nævneværdigt, 2)	bygningsdele, der ikke kunne efterses, jf. § 10, 3)	bygningens funktionsforhold udover hvad der omfattes af  

 § 9, 4)	bygningens lovlighed efter offentlige forskrifter, bortset fra  

 åbenlyse overtrædelser af bygningslovgivningen, 5)	æstetiske og arkitektoniske forhold, 6)	påpegning af sædvanligt slid og ælde, som er  

 normalt for bygninger af den pågældende alder, 7)	indretninger uden for selve bygningen, såsom vandstik, 8)	løsøre, såsom hårde hvidevarer, 9)	bedømmelse af bygningens almindelige  

 vedligeholdelsestilstand.
 § 12. Til brug for forberedelsen af  

 bygningsgennemgangen skal den bygningssagkyndige anmode bygningens ejer om at  

 afgive foreliggende skriftlige oplysninger om bygningen, såsom  

 tegninger, beskrivelser og BBR-meddelelser.
 § 13. Den bygningssagkyndige kan uden for  

 huseftersynsordningen påtage sig ydelser vedrørende bygningen ud  

 over bygningsgennemgangen og tilstandsrapporten, såsom overslag over  

 omkostninger ved udbedring.
Kapitel 6 Tilstandsrapport § 14. Tilstandsrapporten indeholder resultatet af  

 bygningsgennemgangen og afgives på særlige skemaer, jf. § 6,  

 nr. 5. Den bygningssagkyndige afgiver rapporten til den, der har bestilt  

 huseftersynet, og indsender inden 14 dage en kopi til sekretariatet for  

 huseftersyn.
 § 15. I rapporten skal oplyses, hvis den  

 bygningssagkyndige finder, at en bygningsdel må antages at være  

 gjort utilgængelig i forbindelse med bygningsgennemgangen, samt i givet  

 fald begrundelsen herfor.
 Stk. 2. Finder den bygningssagkyndige, at der er usikkerhed om  

 oplysninger, som bygningsejeren har afgivet i forbindelse med rapportens  

 udarbejdelse, skal dette anføres og begrundes i rapporten.
§ 16. Den bygningssagkyndige kan forny sine  

 tilstandsrapporter og bestemmer i så tilfælde, i hvilket omfang  

 fornyet bygningsgennemgang er nødvendig og hvilket formindsket  

 vederlag, der skal betales.
Fornyelsen meddeles til den, der har bestilt  

 fornyelsen, og kopi indsendes inden 14 dage til sekretariatet for  

 huseftersyn.
Den fornyede rapport træder med virkning for fremtiden i  

 stedet for den oprindelige.
 § 17. Ved huseftersyn vedrørende  

 ejerlejligheder skal der foreligge tilstandsrapporter efter denne  

 bekendtgørelse både for ejerlejligheden og for fællesejet,  

 jf. lovens § 2, stk. 1.
Kapitel 7 Erfaringsformidling og regnskab § 18. Sekretariatet for  

 huseftersynsordningen 1)	udarbejder årsberetning og årsregnskab for  

 huseftersynsordningen og afgiver disse til By- og Boligministeriet og  

 følgegruppen, 2)	samler og formidler erfaringer fra ordningen, særlig fra  

 tilstandsrapporterne, til offentlig brug.
Kapitel 8 Ikrafttræden § 19. Denne bekendtgørelse træder i  

 kraft den 1. august 1999.
 Stk. 2. Bekendtgørelse nr. 915 af 30. november  

 1995 om huseftersynsordningen ophæves.
By- og Boligministeriet, den 30. juni  

 1999 Marianne Kolbjørn Larsen /Poul Thejls Nielsen Bilag Vederlag til beskikkede bygningssagkyndige for huseftersyn  

 og gebyrer for beskikkelse  

 pr. 1.1.1999 Maksimale vederlag pr. ejendom for gennemførelse af huseftersyn og  

 udarbejdelse af tilstandsrapport:
 Huseftersyn og tilstandsrapport udføres pr. ejendom, og vederlagets  

 størrelse bestemmes dels af det samlede bygningsareal og dels af,  

 hvornår den betydende bygning på ejendommen - »Hovedhuset« - er  

 opført, jf. nedenstående.
 Parcelhuse, række-, kæde- eller dobbelthuse og stuehuse til  

 landbrugsejendomme:
Samlet bygningsareal  

 (jf.
BBR-felt 216)*) »Hovedhus« opført 1940 eller  

 senere »Hovedhus« opført før  

 1940 Grundtakst  

 excl. moms Administrat. tillæg  

 excl. moms I alt  

 excl.  

 moms I alt  

 incl. moms Grundtakst  

 excl. moms Administrat. tillæg  

 excl. moms I alt  

 excl. moms I alt  

 incl. moms Under 100 m2 3.175,- 195,- 3.370,- 4.212,50 3.650,- 195,- 3.845,- 4.806,25 100-199 m2 4.225,- 195,- 4.420,- 5.525,- 4.850,- 195,- 5.045,- 6.306,25 200-299 m2 5.275,- 195,- 5.470,- 6.837,50 6.075,- 195,- 6.270,- 7.837,50 Større huse Vederlaget aftales individuelt Vederlaget aftales individuelt *)	Samlet bygningsareal er summen af etagernes arealer  

 incl. stueetagens areal og areal af evt. mansardetage, men excl. areal af  

 kælder og tagetage.
Som grundlag for etagernes størrelse  

 anvendes det bebyggede areal (BBR-felt 216) Ejerlejligheder:
Samlet bygningsareal  

 (jf.
BBR-felt 216) »Hovedhus« opført 1940 eller  

 senere »Hovedhus« opført før  

 1940 Grundtakst  

 excl. moms Administrat. tillæg  

 excl. moms I alt  

 excl. moms I alt  

 incl. moms Grundtakst  

 excl. moms Administrat. tillæg  

 excl. moms I alt  

 excl. moms I alt  

 incl. moms Alle størrelser 2.650,- 195,- 2.845,- 3.556,25 3.025,- 195,- 3.220,- 4.025,- Andre bygninger, herunder eftersyn af fælleseje og  

 fællesfaciliteter vedrørende ejerlejlighedskomplekser:
 Vederlaget aftales individuelt.
 Fornyelse af tilstandsrapporter:
 Ved fornyelse af tilstandsrapporter aftales hvilket formindsket vederlag,  

 der skal betales.
 Tillæg for administrationsgebyr:
 For hver udarbejdet tilstandsrapport tillægges et gebyr på kr.  

 195,- (excl. moms) jf. ovenstående oversigt.
 Reduktion af vederlag ved kombineret huseftersyn og  

 energimærkning:
Ifølge Energistyrelsens bekendtgørelse af 16. december 1996  

 om honorar og ansvarsforsikring for energimærkning af bygninger, bilag  

 1, nedsættes det maksimale honorar for udførelse af  

 energimærkning med kr. 500,-, hvis konsulenten samtidig udfører  

 huseftersyn i henhold til lov nr. 391 af 14. juni 1995 om  

 forbrugerbeskyttelse ved erhvervelse af fast ejendom mv.
I sådanne  

 tilfælde nedsættes det maksimale vederlag for huseftersyn, jf.  

 ovennævnte takster, også med kr. 500-, således at den  

 samlede nedsættelse bliver i alt kr. 1000,-.
 Ovennævnte maksimale vederlag er incl. udgifter til udlæg,  

 kørsel, forsikring mv.
 Regulering af vederlag:
Vederlagene reguleres af By- og Boligministeriet med virkning fra den 1.  

 januar hvert år efter Danmarks Statistiks nettoprisindeks.
Reguleringen  

 sker på grundlag af den årlige procentvise ændring i  

 nettoprisindekset, beregnet ud fra indekset i september måned.
 GEBYRER:
