Fremsat den 6. november 2002 af  

 økonomi- og erhvervsministeren (Bendt Bendtsen) Forslag til Lov om ændring af lov om almene boliger  

 samt støttede private andelsboliger m.v.
(Aftrapning af den direkte støtte til  

 andelsboliger) § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 662 af 8. august 2002, foretages  

 følgende ændringer:
 1. I § 160 b, stk. 1, 1. og 2. pkt., indsættes  

 efter »Kommunalbestyrelsen  

 kan«:» i 2003 og 2004«.
 2. § 160 c, stk. 2, affattes således:
» § 2 Loven træder i kraft den 1. januar 2003.
Bemærkninger til lovforslaget Almindelige bemærkninger Indledning Andelsboligen er et vigtigt element i et varieret  

 boligmarked og udgør et positivt alternativ til de øvrige  

 boligformer.
Der sker en fortsat tilgang af andelsboliger dels ved omdannelse  

 af eksisterende boliger dels ved nybyggeri med offentlig støtte eller  

 med offentlig garanti.
Ved lov nr. 137 af 20. marts 2002 gennemførtes  

 en reduktion af den offentlige støtte til nybyggede andelsboliger fra  

 17 til 10 pct. af anskaffelsessummen med henblik på en gradvis  

 større markedsorientering, således at nybyggede andelsboliger i  

 stigende grad vil blive etableret efter de mere enkle regler for  

 ustøttede andelsboliger.
Regeringen har den 15. oktober 2002 indgået en  

 aftale med Socialdemokraterne, Dansk Folkeparti, Radikale Venstre og  

 Kristeligt Folkeparti om flere og bedre boliger, der skal bidrage til at  

 tilvejebringe en bedre balance på boligmarkedet.
Der er enighed om en  

 flerårig indsats for at skaffe flere boliger til unge, flere boliger  

 til handicappede, flere private udlejningsboliger og flere almene boliger,  

 herunder ældreboliger.
Det er målet, at der i de kommende 5  

 år påbegyndes over 20.000 nye boliger årligt.
 Nærværende lovforslag er omfattet af aftalen.  

 Det foreslås, at den offentlige støtte til andelsboliger  

 aftrappes, så støtten er fuldt aftrappet ved udgangen af 2004.  

 Der vil herefter alene kunne ydes kommunal garanti for realkreditlån  

 til nyt andelsboligbyggeri.
Baggrund for lovforslaget Tilvæksten i andelsboligbestanden sker ad tre  

 veje:
 Som nybyggeri af støttede andelsboliger.
 Som nybyggeri af ustøttede andelsboliger, evt. med kommunal  

 garanti.
 Som omdannelse af eksisterende private udlejningsejendomme til  

 andelsboliger uden støtte.
Den direkte støtte til opførelse af  

 andelsboliger er pr. 1. april 2002 omlagt fra ydelsesstøtte til et  

 engangstilskud og reduceret fra ca. 17 pct. til 10 pct. af  

 anskaffelsessummen, suppleret med et loft over støtten til den enkelte  

 andelsbolig.
Samtidig er den årlige kvote hævet fra 1.000 boliger  

 i 2001 til 1.800 boliger i 2002. Ved de hidtil gældende  

 anskaffelsesudgifter med m²-priser på mere end 12.000 kr. er den  

 effektive støtteprocent lavere end 10 pct.
 I den sidste del af 1990´erne er der blevet opført  

 et mindre antal andelsboliger uden direkte offentlig støtte.  

 Boligafgiften er typisk højere end i tilsvarende støttede  

 andelsboliger, men forskellen svarer normalt ikke til den offentlige  

 støtte, idet boligafgiften i de ustøttede andelsboliger er  

 reduceret gennem anvendelse af et frit mix af andre lånetyper end  

 fastforrentede lån.
Fra 1. januar 2000 har kommunerne fået mulighed for  

 at yde garanti for den yderste del af realkreditbelåningen til  

 ustøttede andelsboliger.
Dette har medført, at det årlige  

 nybyggeri af ustøttede andelsboliger har været stigende.  

 Processen i forbindelse med opførelsen af ustøttede  

 andelsboliger med kommunal garanti er administrativt lettere for kommunerne,  

 da der ikke skal afventes kvotetildeling, ligesom regelsættet  

 vedrørende byggeprocessen og byggeriets udformning er langt mindre  

 omfattende.
På den baggrund foreslås det, at den direkte  

 støtte aftrappes, således at den er fuldt aftrappet ved udgangen  

 af 2004. Det foreslås, at støtten, som maksimalt kan andrage  

 1.200 kr. pr. m2  i 2002, nedsættes til 900 kr. pr. m² i  

 2003 og 600 kr. pr. m2 i 2004. Kvoten foreslås fortsat at  

 udgøre 1.800 boliger om året i 2003 og 2004. Muligheden for  

 kommunal garanti forudsættes opretholdt uændret.
Efter 2004 vil  

 det således fortsat være muligt at opføre andelsboliger  

 med offentlig støtte i form af kommunal garanti.
 Det forventes ikke, at aftrapningen af støtten vil  

 reducere det samlede byggeri af private andelsboliger  

 nævneværdigt hverken på kort sigt eller på lidt  

 længere sigt, fordi byggeriet af ustøttede andelsboliger  

 forventes at erstatte byggeriet af støttede andelsboliger.
Økonomiske og administrative konsekvenser for  

 stat, amter og kommuner Den foreslåede aftrapning af støtten  

 medfører mindreudgifter for det offentlige, jf. tabel 1.
 Ved beregningen af de økonomiske konsekvenser  

 forudsættes det, at 1) alle boliger har en anskaffelsessum på  

 mindst 12.000 kr. pr. m²,  således at støtteloftet er effektivt,  

 at 2) kvoten under gældende regler ville være blevet udnyttet  

 fuldt ud svarende til 1.800 boliger, og at 3) kvoten under de nye  

 støtteregler vil blive udnyttet fuldt ud i 2003 og 2004.
 Mindreudgiften fordeles med 67 pct. til staten og 33 pct.  

 til kommunerne, da kommunerne refunderer 33 pct. af det statslige  

 tilskud.
Tabel 1 (mio. kr., 2003-prisniveau) 2003 2004 2005 2006 Andelsboligtilskud -52 -103 -207 -207 heraf staten kommunerne -35 -17 -69 -34 -139 -68 -139 -68 Anm: En negativ værdi angiver en mindreudgift Derudover vil der være statslige merudgifter  

 på 0,1 mio. kr. i 2003 i forbindelse med tilretninger i Erhvervs- og  

 Boligstyrelsens informationssystem for det støttede byggeri (BOSSINF).  

 Merudgiften i 2003 afholdes af  Erhvervs- og Boligstyrelsens  

 driftsbevilling.
Lovforslaget skønnes ikke at have  

 nævneværdige administrative konsekvenser for det offentlige i  

 2003 og 2004, mens støtten aftrappes.
Efter 2004 skønnes  

 forslaget at medføre en administrativ lettelse for kommunerne,  

 når kvoten er faldet bort.
For staten vil der fra 2005, hvor  

 støtten er fuldt aftrappet, være en administrativ lettelse i  

 Erhvervs- og Boligstyrelsen som følge af, at kvotefordelingen falder  

 bort.
Styrelsens driftsramme reduceres derfor i 2005 med 1,3 mill. kr., heraf  

 0,8 mill. kr. lønsum, svarende til 2 årsværk.
 De kommunaløkonomiske konsekvenser skal forhandles  

 med de kommunale parter.
Økonomiske og administrative konsekvenser for  

 erhvervslivet Forslaget skønnes ikke at have økonomiske  

 konsekvenser for erhvervslivet, da andelsboligbyggeriet forventes at  

 være det samme og derfor ikke vil medføre en indskrænkning  

 af markedet for byggeriets aktører.
Lovforslaget har været  

 forelagt Erhvervs- og Selskabsstyrelsens Center for Kvalitet i  

 ErhvervsRegulering, som har vurderet, at forslaget ikke indeholder  

 administrative konsekvenser for erhvervslivet på samfundsniveau eller  

 pr. virksomhed i et omfang, der berettiger, at det bliver forelagt et af  

 Økonomi- og Erhvervsministeriets virksomhedspaneler.
Miljømæssige konsekvenser Forslaget skønnes ikke at have  

 miljømæssige konsekvenser.
Administrative konsekvenser for borgerne Forslaget skønnes ikke at have administrative  

 konsekvenser for borgerne.
Forholdet til EU-retten Forslaget indeholder ingen EU-retlige aspekter.
Høring Forslaget har været i høring hos  

 følgende parter: Kommunernes Landsforening, Københavns Kommune,  

 Frederiksberg Kommune, Boligselskabernes Landsforening, Byggeskadefonden,  

 Andelsboligforeningernes Fællesrepræsentation, Lejernes  

 Landsorganisation, Administratorforeningen, Danmarks Lejerforening,  

 Advokatrådet, Realkreditrådet, Finansrådet,  

 Finansstyrelsen, Landsforeningen Ældresagen, Ældremobiliseringen,  

 Omsorgsorganisationerne Samråd, Ældreboligrådet,  

 Ungdomsboligrådet, BOSAM, Finansministeriet, Indenrigs- og  

 Sundhedsministeriet, Justitsministeriet, Skatteministeriet, Socialministeriet  

 og Statsministeriet.
Samlet vurdering af lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Kommunal mindreudgift pr. årgang i 2003-2004 på  

 hhv. 17 og 34 mio. kr. og 68 mio. kr. pr. årgang i 2005-2006.
 Statslig mindreudgift pr. årgang i 2003-2004 på hhv. 35 og 69  

 mio. kr. og 139 mio. kr. pr. årgang i 2005-2006.
 Engangsudgift på 0,1 mio. kr. til tilretning af  

 edb-system(BOSSINF).
Administrative konsekvenser for stat, amter og  

 kommuner Lettelse for staten og kommunerne efter 2004.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige  

 aspekter Bemærkninger til lovforslagets enkelte  

 bestemmelser Til § 1 Til nr. 1 Det foreslås, at kommunalbestyrelsens mulighed for  

 på statens vegne at give tilsagn om engangstilskud til opførelse  

 af støttede private andelsboliger alene vil være gældende  

 i 2003 og 2004. Herudover sker der ingen ændringer i forhold til  

 gældende ret, for så vidt angår etableringen af nye  

 andelsboliger eller afgrænsningen af bygherrekredsen.
Til nr. 2 Det foreslås, at støtten i 2003 og 2004  

 reduceres fra de 1.200 kr. pr. m², som gælder for tilsagn i 2002, til  

 henholdsvis 900 kr. pr. m² i 2003 og 600 kr. pr. m² i 2004. Efter forslaget  

 bortfalder støtten fra og med udgangen af 2004.
Til § 2 Det foreslås, at lovforslaget træder i kraft  

 den 1. januar 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 662 af 8. august 2002, foretages  

 følgende ændringer:
§ 160 b.
Kommunalbestyrelsen kan på statens vegne give  

 tilsagn om tilskud til opførelsen af boliger som omhandlet i stk. 5 og  

 6. Kommunalbestyrelsen kan tillige give tilsagn om tilskud til etablering af  

 disse boliger ved 1)	erhvervelse med efterfølgende ombygning af eksisterende  

 ejendomme, der anvendes til andet end beboelse, og 2)	ombygning eller erhvervelse med eventuel efterfølgende  

 ombygning af eksisterende beboelsesejendomme, der ikke er opført med  

 offentlig støtte, såfremt boligerne indrettes som  

 bofællesskaber, forudsat at der sker en tilvækst af  

 boenheder.
 1. I § 160 b, stk. 1, 1. og 2. pkt., indsættes  

 efter »Kommunalbestyrelsen  

 kan«:» i 2003 og 2004«.
 Stk. 2. Det statslige tilskud gives som et kontant  

 beløb, der udgør 10 pct. af anskaffelsessummen, dog  

 højst 1.200 kr. pr. m2. Tilskuddet beregnes på  

 baggrund af den anskaffelsessum, som kommunalbestyrelsen godkender efter  

 byggeriets afslutning.
 2. § 160 c, stk. 2, affattes således:
» § 2 Loven træder i kraft den 1. januar 2003.
Bilag 2 Folketingets forhandlinger vedrørende lov om almene  

 boliger samt støttede private andelsboliger m.v.
Folketingsåret 1995-96: (L 158) FF 2909, 3182, 6156, 6450.
Till.
A 3617, till.
B 650, 780, 1173, till.
C 608.
 Loven stadfæstet 22. maj 1996.
(Lovtidende nr. 374) FF 1939, 2447, 2650. (L109) Till.
A 2857, 2846, till.
B 209, till.
C 277.
 Loven stadfæstet 23. december 1998.
(Lovtidende nr. 1004) Folketingsåret 1996-97: (L 42) FF 1571, 4879, 5005. Till.
A 1298, 1271, till.
B 404, till.
C 298.
 Loven stadfæstet 2. april 1997.
(Lovtidende nr. 229) Folketingsåret 1999-2000: (L 34) FF 607, 2226, 2334. Till.
A 1043, 1027, till.
B 106, till.
C 121.
 Loven stadfæstet 20. december 1999.
(Lovtidende nr. 935) Folketingsåret 1996-97: (L 186) FF 5285, 6868, 7450.
Till.
A. 3949, 3925, till.
B 891, 1054, till.
C 463.
 Loven stadfæstet 10. juni 1997.
(Lovtidende nr. 380) Folketingsåret 1999-2000: (L 124) FF 2077, 2559, 2798. Till.
A 3384, 3361, till.
B 209, 316, till.
C  

 297.
 Loven stadfæstet 29. december 1999.
(Lovtidende nr. 1086) Folketingsåret 1997-98: (L 48 A) FF 2227. Till.
C 73.
 Loven stadfæstet 17. december 1997.
(Lovtidende nr. 969) Se tillige FF 1060, 2018. Till.
A 1197, 1150, till.
B 51, 76. (L 48) Folketingsåret 1999-2000: (L 211) FF 5107, 7988, 8730. Till.
A 5897, 5858, till.
B 1340, till.
C 928.
 Loven stadfæstet 31. maj 2000.
(Lovtidende nr. 404) Folketingsåret 1997-98: (L 48 B) FF 2228. Till.
B 106, till.
C 74.
 Loven stadfæstet 17. december 1997.
(Lovtidende nr. 970) Se tillige FF 1060, 2018. Till.
A 1197, 1150, till.
B 51, 76. (L 48) Folketingsåret 1999-2000: (L 286) FF 7592, 8396, 8731. Till.
A 7880, 7856, till.
B 1333, till.
C 1170.
 Loven stadfæstet 31. maj 2000.
(Lovtidende nr. 407) Folketingsåret 1998-99: (L 46) FF 725, 2190, 2409. Till.
A 1254, 1218, till.
B 113, 143, 280, till.
C  

 129.
 Loven stadfæstet 23. december 1998.
(Lovtidende nr. 1001) Folketingsåret 2000-2001: (L 82) FF 1194, 2529, 2820. Till.
A 2187, 2179, till.
B 485, till.
C 346.
 Loven stadfæstet 20. december 2000.
(Lovtidende nr. 1256) Folketingsåret 2001-2002: (L 29) FF 651. Till.
A 640, 631.
 Loven stadfæstet 7. februar 2002.
(Lovtidende nr. 75) FF 4757, 6148,6392 (L 170) Till.
A 4434, 4404, till.
C 409.
 Loven stadfæstet 6. juni 2002.
(Lovtidende nr. 402) FF 903, 2550, 2692 (L 41) Till.
A 1068, 1052, till.
B 154, till.
C 29.
Loven stadfæstet 20. marts 2002 (Lovtidende nr. 137) FF 4031, 6150, 6528 (L 119) Till.
A 3520, 3486, till.
C 431.
 Loven stadfæstet 6. juni 2002.
(Lovtidende nr. 423) Folketingsåret 2001-2002 (L120) FF 3374, 6151, 6531. Till.
A 3130, 3117, till.
C 436.
 Loven stadfæstet 22. maj 2002.
