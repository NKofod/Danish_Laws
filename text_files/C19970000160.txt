Indholdsfortegnelse Indledning Generelle betingelser for støtte 1.1. Personlige og arbejdsmæssige betingelser 1.2. Betingelse om skift af bopæl 1.3. Tilfælde, hvor støtte ikke kan ydes Indgivelse af ansøgning og udbetaling af  

 støtte Klageadgang Andre bestemmelser Ikrafttræden m.v.
Indledning Under henvisning til arbejdsministeriets bekendtgørelse nr. 1239 af 12.  

 december 1996 om fleksibilitetsfremmende ydelse fastsættes nedenstående  

 retningslinier for Arbejdsformidlingens administration af bekendtgørelsen.
 I forhold til den tidligere gældende bekendtgørelse nr. 128 af 27. februar  

 1995 om fleksibilitetsfremmende ydelse er der sket følgende ændringer:
Betingelsen i § 3, stk. 1, nr. 2 om, at ansættelsen skal være varig, og at  

 arbejdsgiveren skal forpligte sig til at betale løn for mindst 3 måneder er  

 lempet.
Flyttehjælp er nu kun betinget af, at der er tale om en ansættelse,  

 der ikke på forhånd er bestemt til at være af under 12 måneders varighed.
 Det maksimale støttebeløb er forhøjet fra 50.000 kr. til 65.000 kr.
 Bestemmelsen om, at nyuddannede skal have været ledige i 6 måneder, før  

 flyttehjælp kan ydes (dimittendreglen), er ophævet.
 Der er fastsat en klar og lempeligere frist for indgivelse af ansøgningen.  

 Ansøgning om flyttehjælp skal fremover være indgivet senest 1 måned efter  

 flytning og senest 6 måneder efter tiltrædelsen af stillingen.
 De nye regler gælder også for ansøgninger, der er modtaget og ikke  

 færdigbehandlet før den 1. januar 1997.
Generelle betingelser for ydelse af støtte 1.1. Personlige og arbejdsmæssige betingelser 1.1.1. Flyttehjælp kan ydes til såvel arbejdsløshedsforsikrede som  

 ikke forsikrede, jf. § 4, stk. 1, og der skal ved afgørelsen af, om støtte  

 kan ydes, ikke tages hensyn til ansøgerens økonomiske forhold.
 1.1.2. Flyttehjælpen kan i henhold til § 2 ydes til følgende  

 personer:
 Det bemærkes i tilknytning til nr. 3, at det er arbejdsgiveren, der  

 vurderer, om den formidlede arbejdskraft opfylder kvalifikationskravene.  

 Arbejdsgiveren er ikke forpligtet til at ansætte en af de formidlede  

 personer.
 Hvis arbejdsgiveren gentagne gange afviser at ansætte en af de formidlede  

 personer, og Arbejdsformidlingen vurderer, at arbejdsgiveren åbenlyst  

 modvirker, at formidling kan ske, kan den beskæftigede på trods af  

 arbejdsgiverens afvisning og modtagne flyttehjælp.
 Betingelsen i nr. 3 anses tillige for opfyldt, hvis arbejdsgiveren vælger  

 ikke at genbesætte den stilling, som den beskæftigede forlader, eller  

 stillingen genbesættes uden Arbejdsformidlingens medvirken, herunder af den  

 genbesættes med en person, der ikke er ledig.
 1.1.3. Det er herudover en forudsætning, at ansøgeren er tilmeldt  

 Arbejdsformidlingen som arbejdssøgende, jf. § 1, stk. 1, skal stå som  

 tilmeldt umiddelbart bør der indgås bindende aftale om det nye arbejde.
 1.1.4. Flyttehjælp kan kun ydes, såfremt:
Kravet om, at stillingen skal være anmeldt til Arbejdsformidlingen er  

 tillige opfyldt, såfremt stillingen har været opslået som en åben ordre på  

 Arbejdsformidlingen.
Inden for områder, hvor der ikke er tradition for, at  

 Arbejdsformidlingen medvirker i forbindelse med stillingsudbud, er der behov  

 for en fleksibel håndtering af betingelsen.
 Hvis Arbejdsformidlingen således får kendskab til en ledig stilling gennem  

 henvendelse fra en arbejdssøgende, vil Arbejdsformidlingen i disse  

 situationer kunne kontakte vedkommende arbejdsgiver og spørge, om  

 arbejdsgiveren ønsker arbejdsformidlingens bistand ved stillingsbesættelsen.  

 Arbejdsformidlingen kan herunder opfordre arbejdsgiveren til at anmelde  

 stillingen til Arbejdsformidlingen, eventuelt ved optagelse af annoncen i  

 Arbejdsformidlingens åbne formidling.
Det er en betingelse for ydelse af støtte, at der i det område, hvor  

 arbejde skal overtages, er et behov for arbejdskraft af den omhandlede art,  

 som ikke i en nærmere fremtid kan antages at kunne dækkes af lokalt  

 bosiddende arbejdskraft.
Ved fortolkning af denne betingelse må der anlægges  

 en smidig vurdering af de nuværende og fremtidige beskæftigelsesmuligheder på  

 tilflytningsstedet.
Det er Arbejdsformidlingen i den region, hvor arbejdet  

 overtages, der skal foretage denne vurdering, jf. § 7, stk. 2.
 Betingelsen om, at der skal være behov for arbejdskraft med bestemte  

 kvalifikationer, vil ikke være opfyldt ved ansættelse af personer i lærlinge-  

 eller elevstillinger, idet disse personer pr. definition ikke besidder de  

 omhandlede bestemte kvalifikationer.
 Ligeledes vil der ikke kunne ydes flyttehjælp til personer, der ansættes i  

 jobtræning eller puljejob, idet arbejdskraftmangel må afhjælpes ved  

 ansættelse i ordinær beskæftigelse.
 Kravet om, at der skal være tale om en ansættelse, som ikke på forhånd er  

 bestemt til at være af under 12 måneders varighed, indebærer, at der kan  

 overtages arbejde, der f.eks. udbydes som vikarjob eller lignende  

 midlertidige ansættelsesformer, såfremt disse ikke er tidsbegrænsede til  

 under 12 måneder.
 I administrationen af ordningen, skal Arbejdsformidlingen påse, at der  

 foreligger dokumentation i form af en skriftlig aftale mellem ansøgeren og  

 arbejdsgiveren om ansættelse i mindst 12 måneder.
 Hvis ansættelsesforholdet bliver afbrudt i utide, det vil sige inden  

 ansættelsesforholdet har varet i 12 måneder, får dette ikke i sig selv  

 konsekvenser i forhold til den udbetalte ydelse, hvis ikke der er tale om  

 forhold som nævnt nedenfor under punkt 1.3.2. (misbrug) eller punkt 4.1.  

 (urigtige oplysninger).
1.2. Betingelse om skift af bopæl 1.2.1. Det er en forudsætning for udbetaling af flyttehjælp, at  

 der sker skift af bopæl, jf. § 1, stk. 1.
 1.2.2. ved skift af bopæl forstås, at der flyttes fra et sted til  

 et andet sted, og den samlede daglige transporttid med offentlige  

 transportmidler mellem arbejde og den hidtidige bopæl ville overstige  

 4 timer, hvis der ikke var sket skift af bolig, jf. § 1, stk. 2.
 1.2.3. Dog må den samlede daglige transporttid med offentlige  

 transportmidler fra den nye bopæl til det sted, hvor arbejde  

 overtages, ikke overstige 4 timer, jf. § 3, stk. 1, nr. 3.
1.3. Tilfælde, hvor støtte ikke kan ydes 1.3.1. Der kan ikke ydes økonomisk støtte, hvis flyttehjælp er  

 ydet inden for de seneste 12 måneder, regnet fra datoen for tiltrædelsen af  

 den stilling, hvortil der blev bevilget flyttehjælp, jf. § 6, stk. 2.
1.3.2. Støtte kan i henhold til § 3, stk. 2, ikke ydes, hvis der  

 er grund til at antage, at hjælpen ikke vil medføre det tilsigtede formål  

 (som angivet i § 1, stk. 1). Således bør der f.eks. ikke ydes støtte i  

 tilfælde, hvor den pågældende tidligere uberettiget har modtaget omhandlede  

 støtte, og ikke har tilbagebetalt den udbetalte ydelse.
Støtte kan også  

 afslås, hvis pågældende flere gange har modtaget økonomisk hjælp, men hvor  

 det har vist sig, at pågældende kun er forblevet ganske kort tid i de enkelte  

 arbejdsforhold.
Indgivelse af ansøgning og udbetaling af  

 støtte 2.1. Ansøgning om flyttehjælp skal indgives til  

 Arbejdsformidlingen senest 1 måned efter flytningen og senest 6 måneder efter  

 tiltrædelsen af stillingen, jf. § 7, stk. 1.
2.2. Sker der flytning fra en region til en anden region, er det  

 arbejdsformidlingen i den region, hvor arbejdet overtages, der afgør, om  

 flyttehjælp kan ydes, og i givet fald udbetaler flyttehjælp.
Afgørelsen  

 træffes på grundlag af en vurdering af behovet for kvalificeret arbejdskraft  

 i den region, hvor arbejdet overtages.
 Hvis det er en beskæftiget, der flytter for at overtage arbejde, inddrages  

 Arbejdsformidlingen i den region, hvor den pågældende aktuelt er beskæftiget,  

 i afgørelsen.
 2.3. Flyttehjælp ydes som 50 procent refusion af dokumenterede  

 udgifter til transport af bohave og udgifter i forbindelse med indflytning i  

 ny bolig, jf. § 5, stk. 1. Ansøgeren må enten samtidig med indgivelse af  

 ansøgning eller efterfølgende forevise fornøden dokumentation for afholdte  

 udgifter i form af regninger fra momsregistreret firma.
Der er ikke i bekendtgørelsen taget stilling til, hvilke konkrete  

 udgifter, der kan refunderes i forbindelse med istandsættelse af bolig.
Dette  

 spørgsmål beror på en konkret vurdering af, om der er tale om udgifter, der  

 er naturlige (og nødvendige) i forbindelse med indflytning eller fraflytning  

 af bolig.
 Med bestemmelsen i bekendtgørelsens § 5, hvorefter der kan ydes støtte til  

 »istandsættelse«, er det imidlertid tilsigtet at give adgang til at  

 yde støtte til mere end blot de mest nødtørftige vedligeholdelsesarbejder.  

 Meningen er, at der skal kunne ydes støtte til forbedringsarbejder, som er  

 nødvendige for at bringe boligen op på et niveau, som ikke er ringere end  

 boligens oprindelige standard.
Eksempelvis vil der kunne ydes støtte til isætning af nye vinduer til  

 erstatning for allerede eksisterende, men nu nedslidte vinduer.
Der vil  

 ligeledes kunne ydes tilskud til istandsættelse eller erhvervelse af hårde  

 hvidevarer i nødvendigt omfang.
Derimod kan der ikke ydes støtte til  

 forbedringsarbejder, der har et sådant omfang, at der tilføres boligen en  

 åbenbar værditilvækst i forhold til boligens oprindelige værdi, idet  

 arbejderne i så fald går ud over, hvad der kan betegnes som  

 »istandsættelse«.
 Ved boligindskud forstås såvel depositum og forudbetalt leje vedrørende  

 lejebolig som udbetaling på ejerbolig.
 2.4. Herudover kan der ydes et beløb til opkvalificering af en  

 medflyttende ægtefælle/samlever, hvis det efter en konkret vurdering anses  

 for nødvendigt for, at ægtefællen/samleveren kan opnå beskæftigelse på eller  

 i nærheden af tilflytningsstedet, jf. § 5, stk. 3. Beløbet er ikke underlagt  

 begrænsningen i § 5, stk. 1, på 50 procent af udgiften.
Tilmelding til og tilrettelæggelse af et evt. kursus/uddannelsesforløb kan  

 forestås af Arbejdsformidlingen, der i så fald kan stå for den direkte  

 betaling til uddannelsesstedet.
Ansøgeren kan dog også selv tilmelde sig et  

 kursus og efterfølgende få refunderet udgifterne hertil af  

 Arbejdsformidlingen.
I sidstnævnte tilfælde skal Arbejdsformidlingen vurdere  

 nødvendigheden af det konkrete kursus, herunder det økonomiske  

 hensigtsmæssige set i forhold til et lignende kurus, som Arbejdsformidlingen  

 ville kunne rekvirere.
 2.5. Den samlede økonomiske støtte efter pkt. 2.3. og 2.4. kan  

 højst udgøre et samlede beløb på 65.000 kr., jf. § 6, stk. 1.
 Arbejdsformidlingen bør gøre ansøgeren opmærksom på, at støtten er  

 skattepligtig B-indkomst.
 2.6. Under hensyn til det tilsigtede formål med støtten, bør  

 sagsbehandling af ansøgninger om flyttehjælp, herunder koordineringen mellem  

 de respektive AF-kontorer, ske hurtigt.
Klageadgang 3.1. Arbejdsformidlingens afgørelser efter bekendtgørelsen kan af  

 ansøgeren indbringes for Arbejdsmarkedsrådet.
Arbejdsmarkedsrådets afgørelser  

 kan ikke indbringes for anden administrativ myndighed, jf. § 8.
 3.2. Hvis ansættelsesforholdet bliver afbrudt i utide, og der i  

 den forbindelse, eller på anden måde, opstår uoverenssemmelser mellem  

 arbejdsgiveren og den, der modtager flyttehjælp, skal Arbejdsformidlingen,  

 hvis der indgives klager herom til Arbejdsformidlingen, henvise parterne til  

 at afklare sagen indbyrdes, eventuelt ved civilt søgsmål.
Andre bestemmelser 4.1. Den, der modtager flyttehjælp, har pligt til at underrette  

 Arbejdsformidlingen om forhold, der har betydning for udbetaling af  

 flyttehjælp.
 Arbejdsformidlingen kan bestemme, at flyttehjælpen enten ikke skal  

 udbetales eller skal tilbagebetales, hvis denne pligt ikke er overholdt, jf.  

 § 7.
 4.2. Bekendtgørelsen berører ikke Arbejdsformidlingens mulighed  

 for at yde befordringsgodtgørelse ved jobsøgning/ansættelsessamtaler efter de  

 gældende regler om særlige formidlingsaktiviteter, jf. § 28 i bekendtgørelse  

 om en aktiv arbejdsmarkedsindsats.
 4.3. Bekendtgørelsen gælder ikke for Færøerne og Grønland, jf. §  

 69 i lov om en aktiv arbejdsmarkedspolitik.
 Ikrafttræden m.v.
 5.1. Bekendtgørelsen trådte i kraft den 1. januar 1997, jf. § 10  

 og har virkning for ansøgninger, der er indgivet efter denne dato, samt for  

 ansøgninger, der er indgivet i henhold til den tidligere bekendtgørelse nr.  

 128 af 27. februar 1995, og som ikke er færdigbehandlet inden udgangen af  

 1996.
 5.2. AF-cirkulære nr. 9/95 af 17. maj 1995 ophæves.
