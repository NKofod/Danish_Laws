Nr BTL 74 Betænkning over Forslag til lov om ændring af lov om arbejderboliger på  

 landet   

 Nr L 74 1996-97, 1. samling Afgivet af Landbrugs- og Fiskeriudvalget Afgivet: 19970319 Udvalget har behandlet lovforslaget i en række møder og har herunder stillet spørgsmål til fødevareministeren, som denne har besvaret skriftligt.
 Der er af fødevareministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
Ændringsforslag Af fødevareministeren, tiltrådt af udvalget:
 Til § 1 1) Efter nr. 4 indsættes som nyt nummer:
 »01. I § 68 b indsættes efter stk. 1 som nyt stykke:
»Stk. 2. Ved anvendelse af reglerne i denne lov og tidligere  

 gældende love om arbejderboliger på landet kan en samlever efter en konkret  

 vurdering ligestilles med en ægtefælle.«» Bemærkninger Til nr. 1 I tilfælde, hvor en låntager ikke er gift, men lever i et fast  

 ægteskabslignende samlivsforhold, vil samleveren efter de nugældende og de i  

 lovforslaget indeholdte regler have en anden retsstilling end en ægtefælle.  

 En efterlevende samlever vil således ikke kunne overtage et arbejderboliglån,  

 hvor afdøde var låntager.
Det foreslås derfor, at der i arbejderboligloven  

 skabes mulighed for efter en konkret vurdering at ligestille samlevere, der  

 lever i et fast ægteskabslignende samlivforhold, med ægtefæller.
Det er  

 hensigten i denne forbindelse at stille krav om, at samlivet har varet mindst  

 to år.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Peder Sønderby (V) Niels Højland (FP) Centrum-Demokraterne og Dansk Folkeparti havde ikke medlemmer i udvalget.
