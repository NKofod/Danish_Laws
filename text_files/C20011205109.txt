 Cirkulæreskrivelse om kundgørelse  

 om detentionsanbringelse af berusede personer.
 § 1.     Politiet skal tage sig af en person, der  

 er ude af stand til at tage vare på sig selv på grund af  

 indtagelse af alkohol eller andre berusende og/eller bedøvende midler,  

 og som træffes under forhold, der indebærer en fare for den  

 pågældende selv eller andre eller den offentlige orden eller  

 sikkerhed (berusede personer).
Stk. 2.  Politiet skal tage stilling til, om den berusede  

 person skal tilbageholdes med henblik på Stk. 3. Såfremt mindre indgribende foranstaltninger  

 som nævnt i stk. 2, nr. 1-3, ikke findes tilstrækkelige eller  

 egnede til at afværge faren, kan personen anbringes i politiets  

 detentioner.
 Stk. 4. Tilbageholdelse efter stk. 2, nr. 1-4, skal  

 fremgå af detentionsrapporten, jf. kundgørelsens bilag 1.  

 Tilbageholdelsen skal tillige opdateres i POLSAS.
 § 2.     Berusede personer kan efter reglerne i § 1  

 anbringes i politiets detentioner.
Stk. 2.  Personer, der i øvrigt er tilbageholdt af  

 politiet, må som udgangspunkt ikke anbringes i detentionen.
Hvor  

 detentionen undtagelsesvis anvendes til anbringelse af ikke berusede  

 personer, finder bestemmelserne i denne kundgørelse ikke  

 anvendelse.
§ 3.     Er betingelserne for at tilbageholde en  

 beruset person til stede, skal den berusede person orienteres om, at  

 vedkommende er tilbageholdt.
Tilbageholdelsen skal ske så  

 skånsomt, som omstændighederne tillader.
§ 4.     For at sikre det bedst mulige grundlag for  

 at vurdere den tilbageholdtes helbredstilstand skal politiet have  

 opmærksomheden henledt på, i hvilken tilstand den tilbageholdte  

 befinder sig ved den første kontakt, herunder om den  

 pågældende har pådraget sig skader.
Det bør  

 endvidere undersøges, hvorvidt der på stedet, blandt  

 tilbageholdtes ejendele eller på pågældendes person findes  

 flasker, tabletter, injektionssprøjter eller lignende.
Eventuelle  

 vidner, herunder ambulanceførere, bør udspørges om den  

 tilbageholdtes tilstand, færden m.v.
 § 5.     Er der grund til at nære mistanke  

 om, at den tilbageholdte er syg, eller har den pågældende  

 pådraget sig synlige behandlingskrævende skader af ikke ringe  

 omfang, skal indbringelse straks ske til sygehus, lægehus eller  

 lignende.
 § 6.     Under transporten til politistationen  

 underrettes vagthavende om tilbageholdelsen, og den vagthavende skal tilkalde  

 en læge med henblik på lægeundersøgelse af den  

 tilbageholdte, jf. § 14. Tidspunkt for tilkald af læge anføres i  

 detentionsrapporten.
§ 7.     Under transporten til politistationen skal  

 den tilbageholdte konstant være under tilsyn.
Transporteres den  

 tilbageholdte af personale af det modsatte køn, skal indtransporten  

 så vidt muligt ske af mindst 2 polititjenestemænd, der under hele  

 transporten skal opholde sig hos den tilbageholdte.
 § 8.     Ved ankomsten til politistationen skal den  

 tilbageholdte straks fremstilles for den vagthavende, der indfører den  

 pågældendes data samt tidspunkterne for tilbageholdelsen og  

 fremstillingen i detentionsrapporten samt i POLSAS.
 Stk. 2.  Den vagthavende skal sikre sig alle relevante  

 oplysninger, som foreligger om den tilbageholdte i forbindelse med  

 tilbageholdelsen, indbringelsen og eventuel anmeldelse, hvorefter den  

 vagthavende på grundlag af en vurdering af tilbageholdtes tilstand og  

 adfærd skal afgøre, om der skal ske anbringelse af den  

 pågældende i detentionen.
 § 9.     Løslades den pågældende  

 efter fremstilling for den vagthavende, foretager vagthavende straks  

 afbestilling af den tilkaldte læge, og løsladelsestidspunktet  

 anføres i detentionsrapporten samt i POLSAS.
§ 10.     Politiet skal inden  

 detentionsanbringelsen mundtligt gøre den tilbageholdte bekendt med  

 retten til at få kontakt med pårørende og/eller  

 arbejdsgiver.
Er den tilbageholdte anholdt, anvendes reglerne i  

 Justitsministeriets cirkulæreskrivelse af 12. juni 2001.
 Stk. 2. Det skal anføres i detentionsrapporten, at  

 pågældende er blevet vejledt i overensstemmelse med stk. 1.
Stk. 3.  Politiet skal i alle tilfælde, hvor  

 omstændighederne tillader det, efterkomme en tilbageholdts  

 begæring om, at pårørende og/eller arbejdsgiver bliver  

 underrettet om tilbageholdelsen.
Er den tilbageholdte under 18 år, skal  

 forældremyndighedsindehaver/værge og socialforvaltningen  

 uopfordret underrettes om tilbageholdelsen.
Stk. 4.  Fremsætter den tilbageholdte anmodning om  

 selv telefonisk at underrette pårørende og/eller arbejdsgiver,  

 skal en sådan begæring efterkommes.
Dette gælder dog ikke,  

 hvis særlige forhold taler herimod, f.eks. at den tilbageholdte ved sin  

 meddelelse til hjemmet eller arbejdsgiver kan modvirke en eventuel  

 strafferetlig undersøgelse.
 § 11.     Et barn under 15 år må ikke  

 anbringes i detentionen, medmindre anden anbringelse er  

 sikkerhedsmæssig uforsvarlig som følge af barnets  

 adfærd.
 Stk. 2.  Anbringes et barn under 15 år  

 undtagelsesvist i detentionen, skal barnet undergives et skærpet  

 tilsyn, jf. § 19.
herunder lægeundersøgelse af tilbageholdte,  

 samt tilsyn med detentionsanbragte.
 § 12.     Inden den endelige anbringelse i  

 detentionen skal den tilbageholdte altid undersøges af en  

 læge.
 Stk. 2.  Indtil den tilbageholdte er  

 lægeundersøgt, er anbringelse i detentionen foreløbig, og  

 der skal i den periode føres et skærpet tilsyn med den  

 tilbageholdte, jf. § 19.
 § 13.     Inden den foreløbige anbringelse i  

 detentionen og inden lægeundersøgelsen bliver foretaget, skal  

 den tilbageholdte underkastes en visitation.
 Stk. 2.  Vagthavende skal, inden visitation foretages,  

 indhente oplysninger om den tilbageholdte i kriminalregisteret herunder med  

 henblik på at afgøre, om der ved endelig detentionsanbringelse  

 skal iværksættes et skærpet tilsyn, jf. § 19. Oplysningerne  

 skal udprintes og opbevares i overensstemmelse med reglerne i § 22, stk.  

 3.
Stk. 3.  Ved visitationen skal den tilbageholdte fratages  

 penge og værdigenstande samt iøvrigt alle genstande, som kan  

 benyttes til at volde skade på den pågældende selv,  

 på andre personer eller på ting.
Samtlige lommer tømmes og  

 krænges, hvis det er muligt.
Ved visitationen bør der så  

 vidt muligt medvirke to polititjenestemænd til undersøgelse af  

 den tilbageholdte.
Stk. 4. Hvis omstændighederne tilsiger en  

 visitation, der kan krænke blufærdigheden, må denne  

 visitation alene foretages af personer af samme køn som den  

 tilbageholdte.
Er det ikke muligt at gennemføre en sådan  

 visitation inden endelig detentionsanbringelse, foretages foreløbigt  

 en visitation efter stk. 3. Den tilbageholdte undergives herefter et  

 skærpet tilsyn, jf. § 19, indtil visitation som beskrevet i 1. pkt. har  

 fundet sted.
Stk. 5.  Effekter, der fratages en tilbageholdt, skal  

 holdes adskilt fra effekter, der tilhører andre tilbageholdte.
Penge  

 og værdigenstande samt navnene på de polititjenestemænd,  

 der har foretaget visitationen, skal noteres i detentionsrapporten.
 § 14.     Lægeundersøgelse af den  

 tilbageholdte foretages enten ved tilkald af en læge, ved  

 undersøgelse på skadestue eller ved tilkald af vagtlæge.  

  Vagthavende skal ved lægevalget vurdere, hvad der under hensyn til tid  

 og afstand må anses for mest hensigtsmæssigt.
 Stk. 2.  Lægeundersøgelsen skal belyse, om  

 den tilbageholdte er i en tilstand, der taler mod anbringelse i detentionen,  

 og om den tilbageholdtes tilstand eventuelt kræver behandling på  

 sygehus, lægehus eller lignende.
Stk. 3.  Tidspunkt for lægeundersøgelse,  

 lægens navn samt lægens bemærkninger om den tilbageholdte  

 anføres i detentionsrapporten.
Til brug for lægens eventuelle  

 skriftlige bemærkninger til politiet anvendes kundgørelsens  

 bilag 2   lægeerklæring i forbindelse med detentionsanbringelse.  

 Lægens eventuelle skriftlige bemærkninger til politiet om  

 tilbageholdte skal opbevares i overensstemmelse med reglerne i § 22, stk.  

 3.
Stk. 4.  Politiet må kun efter tilladelse fra den  

 undersøgende læge give en tilbageholdt medicin.
En sådan  

 tilladelse skal noteres i detentionsrapporten.
 Stk. 5.  Udgifter til lægeundersøgelse af  

 detentionsanbragte bogføres på kontoen for straf-feretsplejen.  

 Udgifterne skal ikke søges refunderet hos detentionsanbragte.
 § 15.     Inden en detention tages i anvendelse,  

 skal det konstateres, at lokalet er i forsvarlig stand, at lys, lytte- og  

 overvågningsapparater fungerer, og at der ikke findes glemte genstande  

 i lokalet.
 § 16.     Der må som udgangspunkt kun  

 indsættes én person i hver detention.
Stk. 2.  Under helt ekstraordinære forhold kan der  

 dog anbringes flere personer af samme køn i en detention.
I så  

 fald skal der foretages en særlig vurdering af personernes farlighed,  

 og der skal føres et skærpet tilsyn med de indsatte, jf. §  

 19.
 § 17.     Stationens vagthavende har ansvaret for,  

 at der føres et effektivt tilsyn med benyttede detentioner.
 Stk. 2.  På politistationer med flere samtidigt  

 tjenestegørende vagthavende skal der ved hver vagttiltrædelse  

 udpeges en vagthavende med særligt ansvar for de  

 detentionsanbragte.
Stk. 3.  Ved vagtskifte skal der mellem aftrædende  

 og tiltrædende vagthavende ske en mundtlig eller skriftlig  

 videregivelse af oplysninger vedrørende de på skiftetidspunktet  

 detentionsanbragte personer.
På lignende måde skal der ske en  

 videregivelse af oplysninger om eventuelle telefoniske anmeldelser, der kan  

 forventes at medføre detentionsanbringelse af berusede personer.
§ 18.     Tilsyn med benyttede detentioner skal ske  

 ved fremmøde i detentionen så hyppigt, som den anbragtes  

 tilstand gør det nødvendigt.
Tilsyn ved fremmøde i  

 detentionen skal så vidt muligt ske mindst 1 gang hver halve time.
Stk. 2.  Er en detentionsanbragt tilset 2 gange ved  

 fremmøde i detentionen efter stk. 1, og er der ikke påvist  

 forhold ved anbragtes tilstand, der nødvendiggør, at fremtidige  

 tilsyn sker ved fremmøde i detentionen, kan de efterfølgende  

 tilsyn af anbragtes tilstand ske via lytte- og overvågningsudstyr, der  

 er godkendt af Rigspolitiet til elektronisk overvågning.
Selve  

 detentionsanbringelsen udgør ikke et tilsyn.
Stk. 3.  Tilsynet via lytte- og overvågningsudstyret  

 skal ske så hyppigt, som den detentionsanbragtes tilstand gør  

 det nødvendigt og mindst 1 gang hver halve time.
Opstår der  

 under denne form for tilsyn tvivl om den detentionsanbragtes tilstand, skal  

 der straks iværksættes et tilsyn af den detentionsanbragte ved  

 fremmøde i detentionen.
 Stk. 4.  Opstår der i forbindelse med tilsyn med den  

 detentionsanbragte mistanke om, at pågældende er så syg, at  

 det taler mod fortsat detentionsanbringelse, skal der straks tilkaldes  

 læge eller ambulance.
 Stk. 5.  Når tilsyn ved fremmøde i  

 detentionen eller detentionstilsyn ved elektronisk overvågning er  

 udført, skal det noteres i detentionsrapporten, at tilsynet er  

 udført med angivelse af klokkeslet og navn på den  

 polititjenestemand, der har udført tilsynet, samt om tilsynet er sket  

 elektronisk eller ved personligt fremmøde.
Stk. 6.  Der kan i politikredsene fastsættes lokale  

 bestemmelser om tilsynets forløb.
Disse lokale bestemmelser må  

 ikke være lempeligere end kundgørelsens regler om  

 detentionsanbringelser.
 § 19.     Ved et skærpet tilsyn med en  

 detentionsanbragt efter § 11, stk. 2, § 12, stk. 2, § 13, stk. 2, § 13, stk.  

 4, og § 16, stk. 2, forstås et tilsyn, der er mere eller efter  

 omstændighederne betydeligt mere intensivt end det tilsyn, der er  

 fastsat ved § 18.
 Stk. 2.  Et skærpet tilsyn kan kun ske ved en  

 polititjenestemands fremmøde i detentionen.
 Stk. 3.  Er der iværksat et skærpet tilsyn,  

 skal det noteres i detentionsrapporten med angivelse af klokkeslettet for  

 tilsynet og navnet på den polititjenestemand, som har udført  

 tilsynet.
§ 20.     Enhver detentionsanbragt skal udtages af  

 detentionen, så snart begrundelsen for tilbageholdelsen ikke mere er  

 til stede.
Tidspunktet for løsladelsen skal fremgå af  

 detentionsrapporten samt af POLSAS.
§ 21.      Efter udtagelse af detentionen vejledes  

 den tilbageholdte om adgangen til at klage over detentionsanbringelsen til  

 Justitsministeriet, om muligheden for at få en skriftlig begrundelse  

 for detentionsanbringelsen samt om muligheden for alkoholafvænning og  

 behandling.
Vejledning sker ved udlevering af pjecen "Hvor går du  

 hen, når du går ud" eller lokal udarbejdet pjece/blanket,  

 der indeholder de nævnte oplysninger.
 Stk. 2.    Det skal anføres i detentionsrapporten,  

 at pågældende er blevet vejledt i overensstemmelse med stk. 1 ved  

 udlevering af pjece/blanket.
 § 22.     Alle punkter anført i  

 kundgørelsens bilag1   detentionsrapporten - skal udfyldes.
 Stk. 2.  Er den tilbageholdte frataget effekter, der skal  

 udleveres til tilbageholdte, skal den tilbageholdte anmodes om at kvittere  

 herfor på detentionsrapporten.
 Stk. 3.  Detentionsrapporten skal sammen med udskrift fra  

 kriminalregisteret samt eventuelle skriftlige lægelige  

 bemærkninger til politiet opbevares på politistationen i minimum  

 2 år.
 § 23.     Taler særlige omstændigheder  

 herfor, bør den pågældende på begæring bringes  

 til sit hjem, til læge eller til de sociale myndigheder ved politiets  

 foranstaltning.
 § 24.    Arresthuse kan undtagelsesvis anvendes til  

 anbringelse af berusede personer.
 Stk. 2.  Tilsynet med tilbageholdte under opholdet i  

 arresthusene sker efter de retningslinjer, der fastsættes af  

 Justitsministeriet, Direktoratet for Kriminalforsorgen.
 Stk. 3.  Bestemmelse om tilbageholdelsens ophør  

 træffes for de heromtalte tilbageholdte af politiet efter forhandling  

 med arrestforvareren.
 § 25.     Politikredsene skal en gang årligt  

 fremsende statistiske oplysninger til Rigspolitiet vedrørende antallet  

 af de forskellige typer af tilbageholdelser, jf. § 1, stk. 2.
 Stk. 2.  Dødsfald i forbindelse med  

 detentionsanbringelser skal hurtigst muligt indberettes til Statsadvokaten og  

 Rigspolitiet.
 § 26.
