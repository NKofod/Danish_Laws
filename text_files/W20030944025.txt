Kendelse fra Pressenævnet i sag nr. 53/2003 [En mand  K]  

    

 har klaget til Pressenævnet over en artikel  

 bragt i B.T.  

    

 den 3. maj 2003  

 , idet han  

    

 mener, at god presseskik er tilsidesat.
 I artiklen med overskriften   

  

  Thyrring frikendt  

  

   

 hed det:
 Påkørsels-sagen mod den kendte racerkører  

  Thorkild  

  Thyrring er faldet sammen som et korthus.
Thyrring er af  

 official [K] beskyldt for at havde påkørt en kollega i forbindelse med et  

 stævne på Amager.
Efter diverse juridiske møder og en appelsag, der har  

 kostet  

 medlemmerne af Dansk Automobil Sports Union tusindvis af kroner, ligger det  

 nu  

 fast, at de meget alvorlige sigtelser er løgn fra ende til anden.
Thyrrings brøde  

 er alene, at han er kørt ad en vej, der skulle friholdes til nødsituationer.  

 Det må han naturligvis ikke.
Han har erkendt forseelsen og inkasseret en  

 advarsel for den.
 Men det retfærdiggør ikke, at [K], der tidligere har gjort sig  

 bemærket med trusler mod et ledende karting-udvalgsmedlem, opfinder falske  

 anklager for at hævne sig.
Formanden for DASU, advokat  

  C.C.  

  Hansen,  

 beklager dybt sagen, som han aldrig har ønsket i offentlighedens søgelys.  

 En  

 storm i et glas vand, kalder han den.
Men han vil ikke smide [K] ud.  

 Det må  

 være op til de enkelte udvalg, siger formanden.
Thyrrings  

 særprægede facon og høje profil virker på nogle som en rød klud.
Men det  

 rykker  

 ikke ved, at han er uskyldig i denne sag og som sådan har krav på en  

 undskyldning.
For det er vel ikke sådan i Jantelovens småtskårne Danmark, at  

 højtprofilerede personer er fredløse? Klageren har gjort gældende, at bladet har handlet i strid med  

 god presseskik ved at have fremsat en række urigtige oplysninger, jf. punkt  

 A.1. i de vejledende regler for god presseskik.
Klageren har bestridt at have beskyldt  

  Thorkild  

  Thyrring  

 for bevidst at have påkørt en official på Københavns Gokart-bane.
I artiklen  

 den 1. november 2002 udtaler den pågældende official sig om, hvad der skete  

 den  

 5. oktober 2002. Klager har i den forbindelse henvist til brev af 9. januar  

 2003 fra  

  Birgitte  

  Sørensen til DASU.
Klager har  

 endvidere henvist til brev af 6. juni 2003 fra  

  Jan  

  Grarup,  

 der var løbsleder den 5. oktober 2002. Heraf fremgår det, at det er  

 løbslederen, der egenhændigt udfærdiger løbslederrapporten, og det er alene  

 løbslederens ansvar og pligt at foretage indberetning til DASU.
Det fremgår  

 videre af brevet, at klager således intet ansvar har for det indberettede, og  

 at det af løbslederrapporten fremgår: Havde store problemer med  

  Thorkild  

  Thyrring, brev følger.
Når klager er medunderskriver af  

 det fremsendte tillæg til rapporten, skyldes det ifølge  

  Jan  

  Grarup  

 udelukkende, at han bad klager overvære samtalen med den pågældende official.  

 Af  

 brevet fremgår endelig, at klager aldrig har hævdet, at  

  Thorkild  

  Thyrring  

 har ramt en official.
Det er er derimod portvagten  

  Gitte  

  Sørensen,  

 der har gjort det.
Klager har i forhold til brevet af 10. marts 2003 fra  

  Allan  

  Kronow henvist til e-mail af 2. februar 2003 fra klager  

 til  

  Jan  

  Stentoft og særligt henledt nævnets opmærksomhed på  

 datoen sammenholdt med  

  Allan  

  Kronows brev.
Klageren har yderligere anført, at DASU ikke har betalt én krone  

 i forbindelse med sagen.
Det har klubben LUG derimod.
Sagsomkostningsbeløbet  

 er  

 der ingen, der anfægter, men det er dog en ærekrænkende udtalelse, når det  

 antydes, at LUG skulle vælte prisen over på DASU.
Klageren har videre anført, at han ikke har fremsat trusler mod  

 et kartingudvalgsmedlem.
Der findes intet notat hos DASU om, at han skulle  

 have  

 fremsat disse trusler.
Formanden for DASU,  

  C.C.  

  Hansen,  

 har haft en samtale med klager, men det var for at få en forklaring på  

  Pia  

  Bachholz´ telefonterror.
Udsagnet om, at klager skulle  

 have fremsat trusler, er i øvrigt sagen uvedkommende og kun medtaget i  

 artiklen  

 for at sværte klagers navn til.
Klageren har bestridt, at han har fremsat  

 falske anklager for at hævne sig.
 Klageren har yderligere gjort gældende, at bladet i forbindelse  

 med offentliggørelsen af oplysningerne har tilsidesat punkt A.2. i de  

 vejledende regler for god presseskik.
Klageren har videre anført, at han ikke er blevet kontaktet af  

 journalisten/bladet, før artiklen er blevet bragt, uagtet at klager er nævnt  

 ved navn.
Bladet har herved handlet i strid med punkt A.3. i de vejledende  

 regler for god presseskik.
At bladet påberåber sig at kende til klagers  

 holdninger er ikke ensbetydende med, at oplysningerne i tilstrækkelig  

 grad er  

 forelagt klager.
 Klageren har afslutningsvis anført, at det faktum, at der er  

 tale om en leder, ikke fritager bladet for ansvar.
Bladet har indledningsvis oplyst, at bladet i en tidligere  

 artikel den 1. november 2002 omtalte en episode, der fandt sted på Københavns  

 Go-Cart-Bane, Amager, den 5. oktober 2002. I artiklen blev det omtalt, at der  

 var fremsat anklager om, at den kendte racerkører  

  Thorkild  

  Thyrring  

 i sin privatbil bevidst skulle have påkørt en løbsofficial i forbindelse med  

 afviklingen af et gokart-løb.
I artiklen refereres udtalelser fra de  

 involverede parter, herunder klager og  

  Thorkild  

  Thyrring.
I artiklen oplyses  

 endvidere, at der var sendt indberetning til Automobilsportens Gokart-Udvalg  

 under DASU (Dansk Automobil Sports Union). Bladet har fundet det naturligt  

 senere, da sagen har fundet sin afslutning i klagesystemet, med en ny leder i  

 motortillægget at orientere om sagens udfald, herunder at gengive bladets  

 motorredaktions mening om sagen og de mere generelle perspektiver, som sagen  

 rejser.
Dette gælder navnlig eftersom en række af de oplysninger, som den  

 oprindelige artikel om sagen hvilede på, set i bakspejlet må antages ikke at  

 have været korrekte.
Bladet har anført, at det ikke er korrekt, når klager anfører,  

 at han ikke blev kontaktet af bladet, inden lederen blev bragt.
Ganske vist  

 forelagde bladet ikke de i lederen indeholdte oplysninger for klager inden  

 offentliggørelsen.
Det var der efter bladets opfattelse heller ingen  

 anledning  

 til, da bladets journalister tidligere havde drøftet sagen med klager og  

 erfaret hans synspunkter.
Bladet har henvist til, at der jo netop er tale om  

 en  

 leder, der knytter sig til en tidligere offentliggjort artikel, hvor klager  

 har  

 udtalt sig til bladet.
En leder er pr. definition en meningstilkendegivelse.
Bladet har i den forbindelse oplyst, at lederen  udover de  

 tidligere indhentede synspunkter fra klager  baserede sig på faktiske  

 oplysninger, som der ikke er pligt til at forelægge for klager, herunder  

 indholdet af løbslederrapporter og sagsakter fra behandlingen af sagen ved de  

 to klageorganer, Automobilsportens Gokart-Udvalg henholdsvis Amatør- og  

 Ordensudvalget.
Bladet forelagde i øvrigt inden offentliggørelsen lederen for  

 formanden for DASU, advokat  

  C.C.  

  Hansen, som ikke har afkræftet  

 bladets vurdering af klagers rolle i sagen.
Det er efter bladets opfattelse ikke korrekt, når klager  

 anfører, at han aldrig har beskyldt  

  Thorkild  

  Thyrring for bevidst at have  

 påkørt en official ved begivenheden den 5. oktober 2002. Bladet har henvist  

 til  

 et udateret dokument Addenda, der er et tillæg til den officielle  

 løbslederrapport, og som bl.a. er underskrevet af klager.
I dette dokument  

 anføres  

 på side 2 direkte, at  

  Thorkild  

  Thyrring helt bevidst har påført den  

 kvindelige official fysisk skade og ulempe med sit køretøj.
Til  

 belysning af  

 spørgsmålet i øvrigt har bladet henvist til breve af 13. og 21. januar 2003,  

 hvor DASU over for  

  Thorkild  

  Thyrring skriftligt har bekræftet, at  

 man ikke har modtaget indberetning om tilskadekomst af official i forbindelse  

 med gokart-løbet den 5-6. oktober 2002. Da løbslederrapporter efter DASU´s  

 regler skal indsendes senest 8 dage efter et løb, må det udaterede tillæg til  

 løbslederrapporten således være indsendt væsentlig senere end foreskrevet,  

 hvilket må antages at svække troværdigheden af de heri indeholdte  

 oplysninger.  

 Bladet har endelig henvist til brev af 10. marts 2003 fra  

  Allan  

  Kronow.
Bladet har samtidig anført, at klager under sin samtale med  

 bladet i forbindelse med artiklen den 1. november 2002 gav udtryk for samme  

 opfattelse.
I den forbindelse anførte klager desuden, at den kvindelige  

 official blev stærkt forslået på det ene ben.
Bladet har med hensyn til spørgsmålet om sagsomkostninger, der i  

 alt udgør 9000 kr., konstateret, at disse ikke er betalt af  

 moderorganisationen  

 DASU, men derimod af medlemsorganisationen LUG (Landsorganisationen af  

 Ungdomsklubbernes Gokart-klub), der er organiseret under og betaler  

 medlemskontigent til DASU.
Uanset sagsomkostningerne således ikke direkte  

 belaster medlemmerne i DASU, men kun LUG og dermed højst indirekte DASU, må  

 det  

 efter bladets opfattelse være udelukket at anse den manglende præcision i  

 artiklen på dette punkt som en tilsidesættelse af god presseskik.
Det  

 centrale  

 budskab i sætningen  at sagen har været forbundet med omkostninger  

  hviler på  

 en korrekt oplysning.
Oplysningen om den organisatoriske kontering af  

 sagsomkostningerne har ikke en sådan væsentlighed og kan ikke anses som  

 skadelige, krænkende eller virke agtelsesforringende, jf. pkt.  

 A.3. i de  

 vejledende regler for god presseskik.
Bladet har dermed ikke været forpligtet  

 til at forelægge oplysningen for klager eller andre.
Bladet har yderligere anført, at man må fastholde oplysningen  

 om, at klager har fremsat trusler mod et medlem af Automobilsportens  

 Gokart-Udvalg.
Udvalgsmedlemmet  

  Pia  

  Bachholz har således bekræftet  

 over for bladet, at hun er blevet truet på livet af klager.
Hun har over for  

 bladet oplyst, at hun om nødvendigt er rede til at bekræfte dette direkte  

 over  

 for nævnet.
Efter bladets oplysninger har formanden for DASU, advokat  

  C.C.  

  Hansen, måttet tage en samtale med klager om hans  

 fremfærd over for  

  Pia  

  Bachholtz.
Bladet har i den forbindelse bemærket, at indholdet af lederen  

 blev læst op for  

  C.C.  

  Hansen inden offentliggørelsen.
Denne  

 gjorde ikke indsigelse over for lederens oplysning om, at klager tidligere  

 havde  

 gjort sig bemærket med trusler over for et ledende kartingudvalgsmedlem.  

 Bladet  

 har således i fuldt tilstrækkeligt omfang efterprøvet udsagnet om  

 fremsættelse  

 af trusler.
Bladet må fastholde det i lederen anførte om, at klager har  

 fremsat falske anklager for at hævne sig.
Som ovenfor nævnt fremgår det af et  

 udateret tillæg til den officielle løbslederrapport, der som tidligere omtalt  

 bl.a. er underskrevet af klager, at  

  Thorkild  

  Thyrring helt bevidst skulle  

 have påført den kvindelige official fysisk skade og ulempe med sit  

 køretøj.  

 Såvel DASU´s Gokart-Udvalg som Amatør- og Ordensudvalget afsagde kendelser,  

 hvor  

  Thorkild  

  Thyrring blev ikendt en offentlig  

 advarsel for at have undladt at efterkomme løbsarrangørens anvisninger.  

 Derimod  

 fandt klagenævnene ikke anledning til i øvrigt at påtale  

  Thorkild  

  Thyrrings adfærd.
LUG´s påstand om skærpede sanktioner   

 formentlig under henvisning til den påståede påkørsel  blev således  

 ikke taget  

 til følge.
Det kan således konstateres, at hverken Gokart-Udvalg eller  

 appelinstansen Amatør- og Ordensudvalget fandt det godtgjort, at  

  Thorkild  

  Thyrring skulle have påkørt en official, endsige, at den  

 pågældende skulle have lidt fysisk overlast, jf. afgørelserne fra de to  

 instanser.
På basis af disses grundige behandling af klagesagen må klagers  

 påstande om bevidst påkørsel og fysisk skade som indeholdt i ovennævnte  

 dokument afvises som grundløse.
Kommentarerne i lederen kan således ikke  

 anses  

 for at være i strid med god presseskik.
 Bladet har i den forbindelse henvist til, at det forhold, at der  

 er tale om en leder, betyder, at det er naturligt, at der anlægges en mere  

 subjektiv vurdering og anvendes en højere grad af frisprog end i almindelige  

 artikler, hvilket er anerkendt i Pressenævnets praksis, blandt andet i sag  

 nr.  

 31/2001.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Tage Clausen og Kirsten Dyregaard.
 Pressenævnet udtaler:
 Oplysninger i en lederartikel skal være korrekte, men da en  

 lederartikel i sagens natur indeholder mere vurderende og kommenterende  

 betragtninger end almindelige artikler, må der her indrømmes et vist  

 frisprog.
Pressenævnet finder, at det af det udaterede tillæg til  

 løbslederrapporten fremgår, at  

  Thorkild  

  Thyrring bevidst har påført den  

 pågældende official fysisk skade og ulempe med sit køretøj.
Da klager er  

 medunderskriver af dette tillæg, finder nævnet ikke grundlag for at udtale  

 kritik af bladets udsagn om, at  

  Thorkild  

  Thyrring af klager er blevet  

 beskyldt for at have påkørt en official.
Nævnet finder på den baggrund ej  

 heller, at bladet har handlet i strid med god presseskik ved at undlade at  

 forelægge dette udsagn for klager.
Da Kartingudvalget og Amatør- og Ordensudvalget ikke i deres  

 afgørelser har taget stilling til, om den kvindelige official er blevet ramt  

 af  

  Thorkild  

  Thyrrings bil, finder nævnet, at der  

 ikke er belæg for udsagnet om, at klager har fremsat falske anklager, og at  

 klager skulle have gjort dette for at hævne sig.
Nævnet finder ej heller  

 belæg  

 for udsagnet om, at klager skulle have fremsat trusler mod et  

 kartingudvalgsmedlem.
Nævnet finder, at bladet herved har handlet i strid med  

 god presseskik og udtaler sin kritik.
Nævnet finder endvidere, at de pågældende oplysninger er af en  

 sådan karakter, at bladet inden offentliggørelsen burde have efterprøvet  

 disse  

 ved forelæggelse for klager.
Da bladet har undladt dette, har bladet også på  

 dette punkt handlet i strid med god presseskik, og nævnet udtaler sin kritik.
 Med hensyn til udsagnet om afholdelse af sagsomkostninger i  

 forbindelse med sagens behandling finder nævnet, at den manglende præcision  

 med  

 hensyn til, hvem der har afholdt udgifterne, ikke er af en sådan  

 væsentlighed,  

 at bladet har tilsidesat god presseskik ved at bringe dette udsagn.
 Henset til, at artiklen har karakter af en leder, finder nævnet  

 ikke grundlag for at udtale, at bladet skulle have tilsidesat punkt A.2. i de  

 vejledende regler for god presseskik.
 I medfør af medieansvarslovens § 49 pålægges det herefter den  

 ansvarshavende redaktør af B.T. at offentliggøre følgende:
   

  

 Kendelse fra Pressenævnet:
 Den 3. maj 2003 bragte  

 B.T. i en lederartikel i bladets motortillæg en omtale af, at DASU´s Amatør-  

 og  

 Ordensudvalg havde stadfæstet en afgørelse fra Kartingudvalget, hvorefter  

 racerkøreren  

  Thorkild  

  Thyrring blev ikendt en offentlig  

 advarsel for ikke at have efterkommet de anvisninger, der blev givet af en  

 official i forbindelse med et arrangement den 5. oktober 2002. I lederen blev  

[K], der var løbslederassistent ved arrangementet, kritiseret for sin rolle i  

 sagen, blandt andet for at have beskyldt  

  Thorkild  

  Thyrring  

 for bevidst at have påkørt den kvindelige official.
 [K] har klaget til  

 Pressenævnet, idet han finder, at bladet har tilsidesat god presseskik.
 Pressenævnet udtaler:
Da Kartingudvalget og  

 Amatør- og Ordensudvalget ikke i deres afgørelser har taget stilling til, om  

 den kvindelige official er blevet ramt af  

  Thorkild  

  Thyrrings  

 bil, finder nævnet, at der ikke er belæg for udsagnet om, at klager har  

 fremsat  

 falske anklager, og at klager skulle have gjort dette for at hævne sig.  

 Nævnet  

 finder ej heller belæg for udsagnet om, at klager skulle have fremsat trusler  

 mod et kartingudvalgsmedlem.
Nævnet finder, at bladet herved har handlet i  

 strid med god presseskik og udtaler sin kritik.
 Nævnet finder endvidere,  

 at de pågældende oplysninger er af en sådan karakter, at bladet inden  

 offentliggørelsen burde have efterprøvet disse ved forelæggelse for klager.  

 Da  

 bladet har undladt dette, har bladet også på dette punkt handlet i strid med  

 god presseskik, og nævnet udtaler sin kritik.
 København, den 13. august 2003.
