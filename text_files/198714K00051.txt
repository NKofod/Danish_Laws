Nr BTL 51 Betænkning over Forslag til lov om ændring af lov om tjenestemandspension  

 (Bortfald af dyrtidsregulering)   

 Nr L 51 1987-88, 1. samling Afgivet af Arbejdsmarkedsudvalget Afgivet: 19871209 Udvalget har behandlet lovforslaget i nogle møder og har herunder stillet spørgsmål til finansministeren, som denne har besvaret skriftligt.
Nogle af udvalgets spørgsmål til finansministeren og dennes svar herpå er optrykt som bilag til betænkningen.
Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres og Centrum-Demokraternes medlemmer af udvalget) lovforslaget til vedtagelse uændret.
Et mindretal (Socialistisk Folkepartis medlemmer af udvalget) indstiller lovforslaget til forkastelse ved 3. behandling.
Et andet mindretal (Fremskridtspartiets medlem af udvalget) indstiller lovforslaget til vedtagelse uændret som følge af, at finansministeren over for udvalget har oplyst følgende:
»Lovforslagets økonomiske konsekvenser er, at efterindtægt af løn samt rådighedsløn og ventepenge, der påbegyndes udbetalt den 1.
april 1988 eller senere, årligt vil være 2.496 kr. mindre end ydelser, der påbegyndes udbetalt inden denne dato.
Den foreslåede ændring af bestemmelsen kan derfor anslås at medføre, at den samlede udgift til de nævnte ydelser inden for staten, folkeskolen og folkekirken reduceres med ca. 170.000 kr. årligt det første år, i 1989 med ca. 330.000 kr. og i 1990 og de følgende år med godt 400.000 kr. årligt.« Jytte Andersen ( S ) Bakholt ( S ) Søren B.
Jørgensen ( S) nfmd.
Hans Strunge ( S ) Mette Groes ( S ) Tommy Dinesen ( SF ) Lilli Gyldenkilde ( SF ) Ole Henriksen ( SF ) Bo Kristensen ( KF) fmd.
Svend Åge Petersen ( KF ) Kirkegaard ( KF ) Pia Christmas-Møller ( KF ) Bjørn Elmquist ( V ) Skrumsager Skau ( V ) Bollmann ( CD ) Glistrup ( FP ) Jørgen Estrup ( RV ) Partierne KRF og FK havde ikke medlemmer i udvalget.
Bilag Nogle af udvalgets spørgsmål til finansministeren og dennes svar herpå Spørgsmål 1:
»Udvalget ønsker oplyst, hvor mange personer der påregnes at blive omfattet af lovforslaget.« Spørgsmål 2:
»Under hensyn til det i bemærkningerne anførte om, at  

 »lovforslagets økonomiske konsekvenser vil være en ubetydelig besparelse«, ønskes en specifik beløbsangivelse med såvel kreditorside som debitorside.' Svar:
Den foreslåede ændring af tjenestemandspensionslovens § 27, stk. 3 og 4, vedrører efterindtægt af løn samt rådighedsløn og ventepenge.
Efterindtægt er et beløb, der i en periode efter en tjenestemands død udbetales til hans efterladte ægtefælle - eller børn, hvis der ingen ægtefælle er.
Beløbet udbetales normalt i 3 måneder og skulle efter tjenestemandspensionslovens § 21 svare til den sidst udbetalte løn.
Siden 1979 har efterindtægten imidlertid på grund af den uensartede dyrtidsregulering på årsbasis været 2.496 kr. - svarende til to dyrtidsportioner - større end lønnen (for fuldtidsbeskæftigede).
Rådighedsløn og ventepenge er ydelser, der udbetales i 3, henholdsvis 5, år til tjenestemænd, hvis stillinger nedlægges.
Efter tjenestemandslovens § 32 skulle rådighedslønnen svare til den sidst udbetalte løn, men den har siden 1979 været de nævnte 2.496 kr. større end lønnen.
Tilsvarende gælder ventepenge i de første 3 måneder.
Bestemmelsen vedrører kun personer, der tillægges de nævnte ydelser den 1. april 1988 eller senere.
Der vil derfor ikke pr. 1. april 1988 finde nedsættelse sted af ydelser, der er påbegyndt udbetalt inden denne dato.
Inden for staten, folkeskolen og folkekirken anslås det at der årligt udbetales efterindtægt af løn efter ca. 350 tjenestemænd og at ca. 25 tjenestemænd årligt afskediges med rådighedsløn eller ventepenge.
Lovforslagets økonomiske konsekvenser er, at efterindtægt af løn samt rådighedsløn og ventepenge, der påbegyndes udbetalt den 1.
april 1988 eller senere, årlig vil være 2.496 kr. mindre end ydelser, der påbegyndes udbetalt inden denne dato.
Den foreslåede ændring af bestemmelsen kan derfor anslås at medføre, at den samlede udgift til de nævnte ydelser inden for staten, folkeskolen og folkekirken reduceres med ca. 170.000 kr. årligt det første år, i 1989 med ca. 330.000 kr. og i 1990 og de følgende år med godt 400.000 kr. årligt.
