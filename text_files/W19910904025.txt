 Indenrigsministeriet tiltrådte et tilsynsråds afgørelse om, at et  

 byrådsmedlem skulle betale 2.000 kr. i erstatning til kommunen som delvis  

 dækning at det tab, som kommunen var blevet påført i forbindelse med dækning  

 af en af en erhvervsudviklingsfond stillet garanti på 300.000 kr. for en  

 privat virksomheds overholdelse af bestemmelserne i en leasingaftale.
 Den omhandlede garanti var oprindelig stillet af et erhvervsråd.
Kommunen modtog en ansøgning fra erhvervsrådet om udbetaling af  

 320.000 kr. til erhvervsrådets helt ekstraordinære indsats i forbindelse med  

 etablering og udbygning af industrivirksomhed i kommunen.
Byrådet imødekom  

 ansøgningen og udbetalte et tilskud på 320.000 kr. til  

 erhvervsudviklingsfonden.
 Udtalt, at en kommune ikke lovligt kan yde tilskud direkte eller  

 indirekte - via erhvervsråd, fonde mv. - til enkelte erhvervsvirksomheder.  

 Derimod kan en kommune yde tilskud til erhvervsråd, erhvervsfonde mv. i det  

 omfang, der er tale om en generelt virkende støtte til erhvervslivet, f.eks.  

 til rådgivnngs- og formidlingsopgaver.
 Hvis et erhvervsråd eller en erhvervsfond - ud over at varetage  

 kommunale opgaver - også varetager opgaver, der ikke lovligt kan varetages af  

 en kommune, må kommunen sikre sig , at tilskuddet alene anvendes til  

 vartagelse af kommunale opgaver.
 I øvrigt bemærket, at en kommune ikke lovligt kan være repræsenteret i  

 ledelsen af et erhvervsråd eller en erhvervsfond, der også varetager  

 ikke-kommunale opgaver, idet kommunen derved vil få indflydelse på  

 varetagelsen af opgaver, som kommunen ikke selv kan udføre.
 Indenrigsministeriet fandt, at byrådets beslutning om at yde et  

 tilskud på 320.000 kr. til erhvervudviklingsfonden måtte anses for ulovligt.  

 Ministeriet lagde herved vægt på, at erhvervsudviklingsfonden havde et  

 formål, der var langt mere vidtgående end de formål, som en kommune lovligt  

 kan varetage, og at kommunen ikke havde betinget sig, at beløbet blev anvendt  

 til varetagelse af opgaver, som kommunen selv kunne udføre.
 Efter Indenrigsministeriets opfattelse havde byrådet - uafhængigt af  

 den dividende, der måtte blive udbetalt til erhvervsudviklingsfonden fra  

 virksomhedens konkursbo - påført kommunekassen et tab på 320.000 kr. ved at  

 yde det omhandlede tilskud uden forbehold om, at midlerne skulle anvendes til  

 kommunale formål.
Ministeriet fandt endvidere, at der forelå en uforsvarlig adfærd, som  

 kunne tilregnes de byrådsmedlemmer, der stemte for beslutningen om at yde  

 tilskuddet, som forsætlig eller uagtsom.
Ministeriet lagde herved vægt på  

 byrådets summariske behandling af ansøgningen om tilskud, hvor der efter det  

 oplyste hverken forelå nogen nærmere angivelse af, hvilke opgaver  

 erhvervsrådet særligt havde varetaget for kommunens erhvervsliv, eller nogen  

 oplysninger om, hvilke udgifter der havde været forbundet med den nævnte  

 virksomhed.
Der forelå heller ikke nogen oplysninger om, hvorfor støtten til  

 erhvervsrådets virksomhed skulle ydes i form af et tilskud til  

 erhvervsudviklingsfonden, eller oplysninger om erhvervsudviklingsfondens  

 formål.
 I skrivelse af 27. august 1990 til Indenrigsministeriet har De på egne  

 vegne i henhold til § 61, stk. 7, i lov om kommunernes styrelse, indanket den  

 af Tilsynsrådet for Århus Amt trufne afgørelse af 21. juni 1990 om at pålægge  

 Dem, som medlem af Gjern Byråd, inden 1. sepember 1990 at betale 2.000 kr. i  

 erstatning til Gjern kommune til delvis dækning af det tab, som kommunen har  

 lidt i forbindelse med dækning af en af Silkeborg, Gjern og Them  

 Erhvervsudviklingsfond stillet garanti på 300.000 kr. for Gjern Træ A/S.
 De har over for Indenrigsministeriet fremsat anmodning om, at den af  

 tilsyndsrådet fastsatte erstatningsretlige bod på 2.000 kr. helt bortfalder,  

 subsidært at sagen - såfremt ministeriet følger tilsynsrådets afgørelse -  

 indbringes for retten uden påstand om forhøjelse af erstatningen.
 De har i Deres skrivelse bl.a anført, at de finder tilsynsrådets afgørelse  

 stærkt uretfærdig og urimelig set forhold til en række andre forhold, som  

 tilsynsrådene har behandlet i de senere år, hvor der efter Deres opfattelse i  

 flere tilfælde har været tale om kommunale tab for mange millioner kroner,  

 uden at der er blevet gjort ansvar gældende.
 De har endvidere anført, at hvis Gjern Byråd har handlet ulovligt, er det  

 sket i god tro og ud fra ønsket om at støtte erhvervsudviklingen i kommunen.  

 De har i denne forbindelse henvist til, at der ikke er ansat jurister i Gjern  

 Kommune, og at man ikke kan forvente, at det enkelte byrådsmedlem skal kunne  

 skelne på et så kompliceret område mellem grænsen for lovligt og ulovligt  

 kommunalt engagement i forbindelse med et erhvervsråds virksomhed.
 De har endvidere henvist til, at garantien i den aktuelle sag blev stillet  

 af erhvervsrådet uden forudgående godkendelse i byrådet, og at byrådet  

 moralsk set ikke havde andet valg end at bevilge det ekstraordinære tilskud,  

 da erhvervsrådet var uden midler til at betale sin forpligtelse.
 Endelig har De anført, at De finder de gældende bestemmelser i  

 styrelsesloven angående kommunalbestyrelsesmedlemmers ansvar for  

 uhensigtsmæssige, idet de kan afholde byrådsmedlemmer fra at søge  

 tilsynsrådets afgørelse prøvet ved Indenrigsministeriet/domstolene.
 I Deres skrivelse anmodede De endvidere om, at anken blev tillagt  

 opsættende virkning.
 Som De tidligere er orienteret om, anmodede Indenrigsministeriet i  

 skrivelse af 31. august 1990 Tilsynsrådet for Århus Amt om en udtalelse.  

 Indenrigsministeriet tillagde samtidig Deres anke opsættende virkning.
Tilsynsrådet for Århus Amt har med skrivelse af 26. september 1990  

 fremsendt sagens akter til ministeriet.
Tilsynsrådet har samtidig meddelt, at  

 rådet kan henholde sig til den af rådet den 21. juni 1990 trufne afgørelse,  

 samt til rådets skrivelse af 10. august 1990 til Dem.
 Det fremgår af sagen, at Gjern Kommune i skrivelse af 26. november 1987  

 meddelte  Tommy Nielsen, Spurvevej 7, 8450 Hammel, der senere stiftede Gjern  

 Træ ApS, at kommunen vedrørende spørgsmålet om eventuel etablering af  

 virksomhed i Erhvervsparken i Fårvang havde "undersøgt muligheden for at  

 yde garanti for den omtalte leasing-kontrakt". Denne skrivelse var  

 underskrevet af kommunaldirektør Henning Johnsen og fuldmægtig Ib Gertsen.
Den 20. januar 1988 underskrev Gjern Kommune en slutseddel om kommunens  

 salg af en ubebygget grund til Gjern Træ ApS v/ Tommy Nielsen, Arly Ditlev  

 og Gert  Udengård.
Slutsedlen var underskrevet af Dem og kommunaldirektør  

 Henning Johnsen.
 I skrivelse af 23. januar 1988 til Gjern Kommune meddelte advokat Palle  

 Elholm på vegne af Gjern Træ ApS, Spurvevej 7, 8450 Hammel, bl.a., at det var  

 af afgørende betydning for klienternes finansiering af projektet, at  

 klienternes leasingselskab fra Silkeborg Erhvervsråd modtog en bekræftelse  

 på, at erhvervsrådet for et beløb af 300.000 kr. over for leasingselskabet  

 indestod for betaling af leasingafgifter, og at handelen med kommunen var  

 betinget af denne garanti.
I skrivelse af 25. januar 1988 besvarede Gjern Kommune advokatens  

 henvendelse.
I skrivelsen, der var underskrevet af kommunaldirektør Henning  

 Johnsen og fuldmægtig Ib Gertsen, var bl.a. anført:
"I henhold til aftale med erhvervschef Ejnar Sørensen, Silkeborg  

 Erhvervsråd, udarbejder erhvervskontoret hurtigst muligt en vurdering af  

 virksomhedens budget og leasingkontraktens bestemmelser.
Dette vil herefter  

 danne grundlag for erhvervsrådets endelige godkendelse umiddelbart efter  

 forretningsudvalgsmøde den 4. februar 1988 (der skulle ikke være væsentlige  

 problemer i dette)." Den 21. marts 1988 afgav Erhvervsrådet for Silkeborg og Omegn en  

 garantierklæring, hvori erhvervsrådet over for Infina Finans A/S indestod med  

 300.000 kr. til sikkerhed for overholdelsen af bestemmelserne i  

 leasingsaftale nr. 8802082 indgået den 15. februar 1988 med Gjern Træ A/S.
I  

 garantierklæringen var anført, at garantien "overføres til Silkeborg,  

 Them og gjern Erhvervsudviklingsfond, når denne er stiftet".  

 Garantierklæringen var underskrevet af erhvervsrådet forretningsudvalg.
 I en senere leasingaftale nr. 8804121 mellem Infina Finans A/S og Gjern  

 Træ A/S, underskrevet den 28. marts 1988, var i aftalen anført: "En  

 forudsætning for kontraktens ikrafttræden er at der stilles en garanti stor  

 300.000 kr. fra Silkeborg Erhvervsråd".
På et forretningsudvalgsmøde i erhvervsrådet den 2. november 1988, hvori  

 bl.a.
De deltog, godkendte forretningsudvalget vedtægterne for Silkeborg,  

 Gjern og Them Erhvervsudviklingsfond, og ifølge mødereferat af 11. november  

 1988 stiftedes fonden ved enstemmighed pr. 2. november 1988.
 Den 17. januar 1989 trådte Gjern Træ A/S i betalingsstandsning, efter der  

 var indgivet konkursbegæring imod selskabet.
 På en generalforsamling den 31. januar 1989 blev vedtægterne for  

 Erhvervsrådet for Silkeborg, Gjern og Them vedtaget.
 I Skrivelse af 16. marts 1989 underrettede kuratoren i konkursboet Gjern  

 Træ A/S, advokat Henrik Lyhne, Tilsynsrådet for Århus Amt om sagen vedrørende  

 garantistillelsen, idet advokaten anførte, at det var hans umiddelbare  

 opfattelse, at garantiordningen kunne være i strid med den kommunale  

 styrelseslovs § 57, da garantien indtil erhvervsudviklingsfondens oprettelse  

 reelt var stillet af Silkeborg Erhvervsråd.
Advokatens henvendelse til tilsynsrådet gav anledning til, at tilsynsrådet  

 i skrivelse af 26. april 1989 anmodede Gjern Kommune om en udtalelse  

 vedrørende sagen.
I en skrivelse af samme dato til kommunaldirektør Henning  

 Johnsen, Gjern Kommune, anmodede tilsynsrådet om at få fremsendt vedtægterne  

 for erhvervsrådet og erhvervsudviklingsfonden samt oplysning om, hvad der var  

 af kommunal støtte til disse, eventuelt dokumenteret ved regnskaber.  

 Endvidere anmodede tilsynsrådet om dokumentation for, at der var sket en  

 overførsel af garantiforpligtelsen fra erhvervsrådet til  

 erhvervsudviklingsfonden.
Med skrivelse af 25. maj 1989 til tilsynsrådet fremsendte kommunaldirektør  

 Henning Johnsen det angivne materiale.
Af dette matariale fremgik bl.a., at  

 erhvervsrådet den 10. maj 1989 havde påført garantierklæringen af 21. marts  

 1988 følgende påtegning: "Da Silkeborg, Gjern og Them  

 Erhvervsudviklingsfond er etableret jævnfør referat af Forretningsudvalgsmøde  

 af 11. november 1988 overføres garantien til denne fond fra 2. november  

 1988".
I skrivelse af 14. september 1989 til Gjern Kommune søgte Erhvervsrådet  

 for Silkeborg, Gjern og Them om, at kommunen indbetalte 320.000 kr. til  

 Silkeborg, Them og Gjern Erhvervsudviklingsfond.
Beløbet søgtes "til  

 Erhvervsrådets helt ekstraordinære indsats i forbindelse med etablering og  

 udbygning af industrivirksomheder i Gjern Kommune".
På Gjern Byråds møde den 28. september 1989 godkendte byrådet, at der, som  

 anbefalet af af økonomiudvalget, blev udbetalt et tilskud på 320.000 kr. til  

 erhvervsudviklingsfonden.
Med skrivelse af 16. oktober 1989 vedlagt check  

 blev beløbet udbetalt til erhvervsudviklingsfonden.
Ifølge vedtægterne for Erhvervsrådet for Silkeborg, Gjern og Them har  

 erhvervsrådet til formål at virke for en sund udvikling af byens og egnens  

 erhvervsliv.
Under erhvervsrådets opgaver hører bl.a. at søge at konsolidere  

 det bestående erhvervsliv i Silkeborg, Gjern og Them samtidig med, at der  

 skabes mulighed for at drage industi og/eller servicevirksomheder til området  

 med det formål, at den bestående arbejdskraft kan udnyttes optimalt.  

 Erhvervsrådet midler tilvejebringes gennem kontingent fra medlemmer samt  

 tilskud fra Silkeborg, Gjern og Them Kommuner.
Ifølge vedtægternes § 8  

 udpeger kommunalbestyrelserne i Silkeborg, Gjern og Them kommuner 4 medlemmer  

 til erhvaervsrådets repræsentantskab.
Repræsentantskabet består af mindst 11  

 og højst 18 personer.
Erhvervsrådets forretningsudvalg består af 6 medlemmer,  

 hvoraf 1 medlem vælges blandt Silkeborg, Gjern og Them kommuners medlemmer af  

 repræsentantskabet efter indstilling fra disse.
Ifølge vedtægterne for Silkeborg, Them og Gjern Erhvervsudviklingsfond er  

 det fondens formål at virke fremmede for erhvervslivet, herunder støtte  

 iværksættere og nye virksomheder samt nye produktioner i form af tilskud,  

 risikovillig kapital og garantistillelse.
Fondens økonomiske midler  

 fremskaffes gennem tilskud og eller garantier fra Silkeborg, Them og Gjern  

 Kommuner samt pengeinstitutter, virksomheder og andre.
Fondens øverste  

 ledelse er erhvervsrådet, hvis forretningsudvalg varetager den ansvarlige,  

 daglige ledelse af fonden.
Det fremgår endvidere af vedtægterne, at  

 behandling af projekter sker efter indstilling fra den implicerede kommune,  

 samt at alene fondens formue hæfter for de fonden påhvilende forpligtelser.
 Efter at der den 19. december 1989 havde været afholdt et møde mellem  

 repræsentanter for Gjern Kommune og tilsynsrådet, udtalte Gjern Kommune i  

 skrivelse af 17. april 1990 til tilsynsrådet følgende om baggrund for  

 tilskuddet til Erhvervsudviklingsfonden:
 "Baggrunden for ekstraordinære tilskud var sålede rådgivning og  

 vejledning til bl.a. iværksættere, der havde planer om at igangsætte nye  

 virksomheder i Gjern kommune.
 Det fremgår af erhvervsudviklingsfondens vedtægter, at fondens økonomiske  

 midler fremskaffes gennem tilskud eller garantier fra Silkeborg, Gjern og  

 Them kommuner, samt pengeinstitutter, virksomheder og andre til fremme af  

 erhvervslivet, støtte til iværksættere og nye virksomheder (rådgivning) i  

 form af tilskud, risikovillig kapital og garantistillelse.
Da erhvervsrådets midler i forvejen finansieres - for ca. halvdelens  

 vedkommende - af midler fra medlemmer (det private erhvervsliv) udgør de  

 kommunale tilskud en andel, der efter byrådets opfattelse kunne ligalisere,  

 at en fond af den omhandlede karakter ikke kunne sidestilles med støtte til  

 enkeltstående virksomheder.
Byrådet har endvidere ikke haft indflydelse på,  

 til hvilken virksomhed støtte kunne ydes, i henhold til vedtægtens  

 bestemmelser, hvorfor byrådet har haft den opfattelse, at fonden lovligt  

 kunne oprettes.
Som det også fremgår af ovennævnte møde, med repræsentanterne fra  

 tilsynsråder, påtager byrådet sig det fulde ansvar for omhandlede garanti,  

 forstået på den måde, at kommunerne Them og Silkeborg ikke bør inddrages i  

 sagen." Med skrivelse af 21. maj 1990 fremsendte Gjern Kommune til tilsynsrådet en  

 udskrift af byråders beslutningsprotokol for mødet den 28. september 1989  

 samt en fortegnelse over de byrådsmedlemmer, der havde stemt for beslutningen  

 om at udbetale tilskuddet til erhvervsudviklingsfonden.
 Endelig fremsendte Gjern Kommune med skrivelse af 6. juni 1990 kopi af en  

 skrivelse af 1. juni 1990 fra advokat Jørgen Horstmann, hvoraf det fremgik,  

 at kuratoren i konkursboet Gjern Træ A/S havde meddelt, at dividende til  

 simple kreditorer var beregnet til 3,9625%.
 Med skrivelse af 25. juni fremsendte tilsynsrådet til Dem en kopi af  

 tilsyndsrådets afgørelse af 21. juni 1990, hvori rådet havde tilsluttet sig  

 rådssekretariatets bemærkninger og vedtaget at frafalde anlæg af  

 erstatningssag mod de medlemmer, der indbetalte 2.000 kr. til Gjern Kommune  

 senest den 1. september 1990. Sekretariatets bemærkninger var følgende:
"Det er antaget at det som udgangspunkt ikke er en kommunal opgave at  

 yde støtte til private erhvervsvirksomheder, idet kommunernes direkte  

 indblanding i markedsforholdene kan virke konkurrenceforvridende.
Det antages  

 dog, at kommunerne lovligt kan medvirke til at tilvejebringe et  

 produktionsgrundlag der fremmer erhvervsudviklingen generelt.
Dette sker  

 først og fremmeste ved etablering og vedligeholdelse af en tidsvarende  

 infrastruktur: veje, transportnet, fysisk planlægning m.v.
Mere direkte  

 generelt virkende erhvervsstøtte kan lovligt ydes gennem bl.a. rådgivning til  

 igangsættere eller virksomheder der ønsker at etablere sig i kommunen om  

 kommunes erhvervsstruktur, markedsforhold, myndighedskrav m.v., generel  

 information og reklame for kommunen, formidling af kontakt m.v.
Støtten må  

 afspejle lokal fællesbehov og ikke enkelt virksomheders individuelle behov.
En kommune kan lovligt kanalisere sin generelt virkende støtte til  

 erhvervslivet gennem f.eks. erhvervsråd.
Dette gælder også lovlige kommunale  

 opgaver.
Der påhviler dog kommunen en pligt til at påse, at kommunale tilskud  

 til erhvervsråd m.v. udelukkende går til varetagelse af de lovlige kommunale  

 opgaver.
En kommune kan ikke gennem støtte eller indskud i fonde eller selskaber  

 udvide det område indenfor hvilket kommunen selv kan yde støtte.
Det gør  

 således ingne forskel at aktiviteterne ikke udøves af kommunen hvis en del af  

 disses finansieringsgrundlag er kommunale midler.
 Det er således efter sekretariatets opfattelse ikke en lovlig kommunal  

 opgave at stille garanti som sket i nærværende sag over for en enkelt  

 virksomhed.
Da byrådet på sit møde den 28. september 1989 har besluttet at overføre  

 320.000 kr. til Silkeborg, Gjern og Them Erhvervsudviklingsfond er  

 tilsynsrådet afskåret fra at sætte vedtagelsen ud af kraft i medfør af § 61,  

 stk. 1, i lov om kommunernes styrelse.
Det er sekretatiatets opfattelse, at  

 der ved de omhandlede dispositioner er påført kommunen et tab som ikke  

 umiddelbart kan opgøres, men da dividenden til de simple kreditorer ikke  

 forventes at overstige 10% kan man allerede på nuværende tidspunkt konstatere  

 et tab på mindst 290.000 kr.
Sekretariatet har herved fundet, at de byrådsmedlemmer der på mødet den  

 28. september 1989 stemte for at overføre 320.000 kr. til Silkeborg, Gjern og  

 Them erhvervsudviklingsfond må have indset, at de med deres vedtagelse  

 forårsagede et tab for kommunen.
Sekretariatet finder derfor at betingelserne  

 for i medfør af styrelseslovens § 61, stk. 3 at anlægge erstatningssag mod  

 daværende medlemmer af Gjern byråd, der stemte for at overføre beløbet er  

 opfyldt.
Dette gælder også de medlemmer, som var til stede, men undlod at  

 stemme imod beslutningen.
Det er tilsynsrådets opfattelse at der påhviler  

 alle nævnte medlemmer et lige stort ansvar for vedtagelsen, og sekretariatet  

 indstiller derfor at tabet søges erstattet med en forholdsmæssig andel hos  

 hvert medlem.
 Tilsynsrådets påstand under et erstatningssøgsmål vil derfor blive, at de  

 nævnte medlemmer tilpligtes at indbetale kommunens tab til Gjern kommune.
 Sekretariatet indstiller imidlertid under hensyn til tabets størrelse i  

 medfør af styrelseslovens § 61, stk. 4, at frafalde anlæg af erstatningssag  

 imod de medlemmer der indbetaler 2.000 kr. til Gjern kommune senest den 1.  

 september 1990.
 Mod de medlemmer der indvilliger i at betale beløbet og indbetaler inden  

 den fastsatte frist (1. september 1990), kan der ikke fremsættes yderligere  

 erstatningskrav i den omhandlede anledning, jfr. styrelseslovens § 61, stk. 4  

 3.
 Hvis der er medlemmer som nægter at betale det anførte beløb på 2.000 kr.  

 eller ikke indbetaler den inden fristen den 1. september 1990, indstiller  

 sekretariatet, at der anlægges erstatningssøgemål mod disse medlemmer jfr.  

 styrelseslovens § 61, stk. 3. Tilsynsrådet forbeholder sig under denne  

 retssag at nedlægge påstand om betaling af det fulde beløb.
 Tilsynsrådets forannævnte afgørelse i medfør af styrelseslovens § 61, stk.  

 3 og 4 kan indbringes for indenrigsministeren jfr. styrelseslovens § 61, stk.  

 7.
Opmærksomheden henledes på at indenrigsministeren, hvis tilsynsrådets  

 afgørelse om indbetaling af det nævnte beløb indbringes, kan forhøje eller  

 nedsætte beløbet, lade beløbet bortfalde helt eller beslutte at der skal  

 anlægges erstatningssag, f. eks. hvis betingelserne for at kræve  

 erstatningsansvaret lempet efter ministerens opfattelse ikke er  

 opfyldt." Indenrigsministeriet har til brug for sin stillingtagen til sagen i  

 skrivelse af 6. november 1990 forlagt Gjern Byråd 11 nærmere angivne  

 spørgsmål, som byrådet har besvaret i skrivelse af 9. april 1991. Nedenfor er  

 angivet spørgsmålene og byrådets svar:
"1. Har Gjern Kommune ved påtagelse af garanti, indeståelse eller på  

 anden måde pådraget sig en retlig forpligtelse over for Infina Finans  

 A/S?" "Nej." "2. Under henvisning til den i kopi vedlagte garantierklæring af 21.  

 marts 1988 fra Erhvervsrådet for Silkeborg og Omegn samt de ligeledes i kopi  

 vedlagte leasingaftaler nr. 8802082 og 8804121 mellem Infina Finans A/S og  

 Gjern Træ A/S, skal man anmode om oplysning om, hvilke(n) leasingaftale(r)  

 der stillet garanti for.
Man skal endvidere udbede sig kopi af eventuelle  

 yderligere garantierklæringer vedrørende de pågældende leasingaftaler." "Erhvervsrådet for Silkeborg, Gjern og Them kommuner stillet garanti  

 for leasingaftaler nr. 8804121. Der er ikke afgivet garanti for andre  

 leasingaftaler." "3. Man skal tillige anmode om oplysning om baggrunden for  

 garantipåtagelsen, herunder oplysning om de forhandlinger, som er foregået  

 mellem Gjern Kommune og Tommy Nielsen, jf. vedlagte kopi af advokat Henrik  

 Lyhnes skrivelse af 16. marts 1989 til Tilsynsrådet for Århus Amt." "Som svar på dette spørgsmål vedlægger vi korrespondance mellem Gjern  

 kommune og advokat Palle Elholm - bestyrelsesmedlem i Gjern Træ A/S, idet vi  

 specielt henviser til skrivelsernes punkt 2." "4. Man skal udbede sig oplysning om baggrunden for bestemmelsen om,  

 at erhvervsrådets garanti skulle overføres til Silkeborg, Gjern og Them  

 Erhvervsudviklingfond.
Det bedes i denne forbindelse oplyst, hvilke  

 oplysninger om fondens fremtidige kapitalforhold der blevmeddelt  

 leasingselskabet i den anledning." "Det formodes, at baggrunden for bestemmelsen om, at erhvervsrådets  

 garanti skulle overføres til Silkeborg, Gjern og Them Erhvervsudviklingsfond  

 var, at Fonden på dette tidspunkt endnu ikke var stiftet.
Med hensyn til de fremtidige kapitalforhold kan dette spørgsmål ikke  

 besvares, idet daværende erhvervschef Ejnar Sørensen ikke mere er ansat på  

 erhvervskontoret, men det formodes, at man havde en positiv opfattelse af  

 kapitalforholdene i henhold til vedtægter for Silkeborg og Omegn." "5. Det ønskes oplyst, om der er identitet mellem Erhvervsrådet for  

 Silkeborg og Omegn og Erhvervsrådet for Silkeborg, Gjern og Them.
I denne  

 forbindelse skal man anmode om et eksemplar af vedtægterne for Erhvervsrådet  

 for Silkeborg og Omegn." "Der er identitet mellem de 2 nævnte erhvervsråd.
Der er sket en  

 navneændring.
Et eksemplar af vedtægterne vedlægges." "6. For så vidt angår erhvervsudviklingsfonden skal man udbede sig  

 oplysning om kapitalforholdene ved fondens stiftelse, herunder den økonomiske  

 baggrund for overførelse af garantien fra erhvervsrådet til  

 erhvervsudviklingsfonden.
Man skal endvidere udbede sig oplysning om,  

 hvorvidt fonden var registreret i fondsregistret på tidspunktet for  

 garantiens overførelse og på tidspunktet for byrådets beslutning om at  

 indbetale 320.000 kr. til fonden." "Kommunen bekendt var der ingen kapital ved fondens stiftelse, og med  

 hensyn til overførsel af garantien, må forretningsudvalget for fonden havde  

 haft en formodning om, at kapital kunne tilføres.
Efter det oplyste, var fonden tilsyneladende ikke registreret i  

 fondsregistret, da erhvervschef Ejnar Sørensen ikke fik anmeldt fonden til  

 fondsregistret inden sin afsked." "7. Det bedes i denne forbindelse tillige oplyst, om Gjern Kommune  

 har godkendt vedtægterne for erhvervsudviklingensfonden, samt om Gjern  

 Kommune har afgivet indstilling til Fonden vedrørende påtagelsen af  

 garantiforpligtelsen vedrørende Gjern Træ A/S, jf. § 4 i vedtægterne for  

 fonden." "Vedtægterne for fonden blev godkendt er erhvervsrådets  

 forretningsudvalg, i hvilket kommunerne var repræsenteret.
Byrådet i Gjern  

 såvel som de i øvrige tilsluttede kommuner har således ikke godkendt  

 vedtægterne.
Kommunen har været medvirkende til at skabe kontakt mellem virksomhedens  

 advokat, højesteretssagfører Palle Elholm, og erhvervsrådet - repræsenteret  

 ved erhvervschef Ejnar Sørensen, og derigennem indirekte været med til afgive  

 en indstilling til fonden vedrørende påtagelse af garantiforpligtelsen  

 vedrørende Gjern Træ A/S, jævnfør iøvrigt bilagene til punkt. 3." "8. For så vidt angår byrådets beslutning af 28. september 1989 om at  

 indbetale 320.000 kr. til erhvervsudviklingsfonden skal man udbede sig  

 oplysning om grundlaget for byrådets beslutning.
Man skal i denne forbindelse  

 udbede sig kopi af Erhvervsrådet for Silkeborg og Omegns skrivelse af 14.  

 september 1989 til Gjern Kommune samt kopi af eventuelle andre dokumenter,  

 som indgik i den for byrådet forelagte sag om inbetaling af 320.000 kr.  

 Endvidere skal man anmode om oplysning om byrådsmedlemmernes kendskab til den  

 af erhvervsrådet og senere af erhvervsudviklingsfonden påtagne garanti  

 vedrørende Gjern Træ A/S, deres kendskab til Gjern Træ A/S's  

 betalingsstandsning og deres kendskab til erhvervsfondens formål, kapital- og  

 registreringsforhold." "Gjern Kommune blev først tilsluttet samarbejdet med Silkeborg og  

 Omegns Erhvervsråd - senere Silkeborg, Gjern og Them Erhvervsråd - i 1987.
 Erhvervsrådet havde derfor ikke tidligere haft mulighed for at dyrke  

 virksomhederne i Gjern kommune.
 Efter tilslutningen i 1987 iværksatte erhvervsrådet en større indsats for  

 virksomhederne i Gjern kommune - blandt andet ved afholdelse af  

 erhvervskonference og efterfølgende direkte kontakter til virksomhederne i  

 kommunen.
 Gjern kommune ønskede derfor at påskønne erhvervsrådets ekstraordinære  

 indsats ved at give et indskud i erhvervsudviklingsfonden.
 Kopi af Erhvervsrådets skrivelse af 14. september 1989 vedlægges.
 Med hensyn til byrådsmedlemmernes kendskab til den påtagne garanti m.v.,  

 fremgår det af sagsfremstillingen til byrådet at beløbet på 320.000 kr.  

 skulle anvendes til erhvervsudviklingsfonden.
 Det må således antages, at borgmesteren - på byrådsmødet - har redegjort  

 for sagen i et sådant omfang, at denne redegørelse var tilstrækkelig til, at  

 byrådet kunne træffe sin beslutning.
Kopi af behandlingsarket vedlægget." "9. Man skal endvidere udbedes sig oplysning om, hvorfor der skulle  

 ske en overførsel af det nævnte beløb til fonden i anledning af erhvervsrådet  

 helt ekstraordinære indsats i forbindelse med etablering og udbygning af  

 industrivirksomheder i Gjern Kommune." "Da den pågældende virksomhed var beliggende i Gjern kommune, og det  

 kun var fonden der kunne give garantien i henhold til vedtægterne, fandt  

 forretningsudvalget det formodningsvis opportunt at overføre beløbet til  

 fonden." "10. Man skal tillige udbede sig oplysninger om baggrunden for, at  

 det alene var Gjern Kommune, der skulle indbetale et beløb på 320.000 kr. til  

 Silkeborg, Gjern og Them Erhvervsudviklingsfonden, jf.
Gjern Kommunes  

 skrivelse af 17. april 1990 til tilsynsrådet, hvori det anført, at byrådet  

 påtager sig det fulde ansvar for omhandlede garanti, forstået på den måde, at  

 kommunerne Them og Silkeborg ikke bør inddrages i sagen.
"Baggrunden for, at byrådet var af den opfattelse, at alene Gjern  

 Kommune vil påtage sig det fulde ansvar for den omhandlede garanti var dels,  

 at virksomheden som nævnt var beliggende i Gjern kommune, dels at fondens -  

 på dette tidspunkt - eneste aktivitet var den omhandlede garanti." "11. Det bedes endelig oplyst, om der fra byrådets side blev stillet  

 særlige betingelser i forbindelse med bevillingen af de 320.000 kr., f.eks.  

 vedrørende anvendelsen af beløbet eller tilbagebetaling til Gjern  

 Kommune." "Der blev ikke stillet særlige betingelser i forbindelse med  

 bevilling af beløbet." I denne anledning skal Indenrigsministeriet meddele følgende:
Indenrigsministeriet kan generelt tilslutte sig tilsynsrådets redegørelse  

 for kommuners adgang til at yde støtte til erhvervslivet.
En kommune kan  

 således ikke lovligt yde tilskud direkte eller indirekte - via erhvervsråd,  

 fonde mv. til enkelte erhvervsvirksomheder.
Derimod kan en kommune yde  

 tilskud til erhvervsråd, erhvervsfonde mv. i det omfang, der er tale om en  

 generelt virkende støtte til erhvervslivet, f.eks. til rådgivnings- og  

 formidlingsopgaver.
 Hvis et erhvervsråd eller en erhvervsfond - ud over at varetage kommunale  

 opgaver - også varetager opgaver, der ikke lovligt kan varetages af en  

 kommune, må kommunen sikre sig, at tilskuddet alene anvendes til varetagelse  

 af kommunale opgaver.
 En kommune kan i øvrigt ikke lovligt være repræsenteret i ledelsen af et  

 erhvervsråd eller en erhvervsfond, der også varetager ikke-kommunale opgaver,  

 idet kommunen dermed vil få indflydelse på varetagelsen af opgaver, som  

 kommunen ikke selv kan udføre.
 Det er på denne baggrund Indenrigsministerits opfattelse, at Gjern Byråds  

 beslutning på mødet den 28. september om at yde et tilskud på kr. 320.000 til  

 Silkeborg, Them og Gjern Erhvervsudviklingsfonden må anses for ulovlig.  

 Ministeriet har herved lagt vægt på, at erhvervsudviklingsfonden har et  

 formål, der er langt mere vidtgående end de formål, som en kommune lovligt  

 kan varetage, og at kommunen ikke har betinget sig, at beløbet blev anvendt  

 til varetagelse af opgaver, som kommunen selv kunne udføre.
Det bemærkes, at Indenrigsministeriet ikke har taget stilling til,  

 hvorvidt Silkeborg, Them og Gjern Erhvervsudviklingsfond er - eller på  

 tidspunktet for kommunes udbetaling af tilskuddet var - en selvstændig  

 juridisk person i forhold til erhvervsudviklingsrådet.
Da også  

 erhvervsudviklingsrådet har varetaget ikke-kommunale opgaver er dette  

 spørgsmål efter ministeriets opfattelse uden betydning for bedømmelsen af  

 lovligheden af Gjern Byråds beslutning af 28. september 1989 om udbetaling af  

 tilskud til erhvervsudviklingsfonden.
 Efter Indenrigsministeriets opfattelse har byrådet - uafhængigt af den  

 dividende, der måtte blive udbetalt til erhvervsudviklingsfonden fra  

 virksomhed Gjern Træ A/S' konkursbo - påført kommunekassen et tab på 320.000  

 kr. ved at yde det omhandlede tilskud uden forbehold om, at midlerne skulle  

 anvedes til kommunale formål.
Ministeriet finder endvidere, at der foreligger en uforsvarlig adfærd, som  

 kan tilregnes de byrådsmedlemmer, der stemte for beslutningen om at yde  

 tilskuddet, som forsætlig eller uagtsom.
Ministeriet har herved lagt vægt på  

 byrådets summariske behandling af ansøgningen om tilskud, hvor der efter det  

 oplyste hverken forelå nogen nærmere angivelse af, hvilke opgaver  

 erhvervsrådet særligt havde varetaget for Gjern Kommunes erhvervsliv, eller  

 nogen oplysninger om, hvilke udgifter der havde været forbundet med en nævnte  

 virksomhed.
Der forelå heller ikke nogen oplysninger om, hvorfor støtten til  

 erhvervsrådets virksomhed skulle ydes i form af et tilskud til  

 erhvervsudviklingsfonden, eller oplysninger om erhvervsudviklingsfondens  

 formål.
På baggrund af de i sagen foreliggende oplysninger om Deres medvirken i  

 forbindelse med kommunens salg af byggegrunden til Gjern Træ A/S og Deres  

 medlemskab af forretningsudvalget for erhvervsrådet finder  

 Indenrigsministeriet i øvrigt, at det må antages, at De har haft kendskab til  

 kommunens initiativ med henblik på at opnå erhvervsrådets garanti for  

 leasingsaftalen mellem Infina Finans A/S og Gjern Træ A/S samt til, at  

 tilskuddet på 320.000 kr. til erhvervsudviklingsfonden skulle anvendes til  

 indfrielse af den garanti på 300.000 kr., som erhvervsrådet havde påtaget  

 sig, og som senere var overført til erhvervsudviklingsfonden.
Ministeriet har  

 herved også bemærket sig, at De i Deres skrivelse af 27. august 1990 til  

 ministeriet har anført, at byrådet moralsk set ikke havde andet valg end at  

 bevilge det ekstraordinære tilskud, da erhvervsrådet var uden midler til at  

 betale sin forpligtelse.
 Indenrigsministeriet finder således ikke grundlag for at ophæve den af  

 Tilsynsrådet for Århus Amt trufne afgørelse om, at De som medlem af Gjern  

 Byråd skal betale 2.000 kr. i erstatning til Gjern Kommune som delvis dækning  

 af det tab, som kommunen er blevet påført i forbindelse med dækning af den  

 erhvervsudviklingsfonden stillede garanti.
For så vidt angår Deres anmodning om, at Indenrigsministeriet indbringer  

 sagen for retten, bemærkes, at de byrådsmedlemmer, som er ansvarlige for, at  

 kommunen er påført et tab, ved den kommunale tilsynsmyndigheds krav om en  

 erstatningsretlig bod i henhold til § 61, stk. 4, i lov om kommunernes  

 styrelse opnår mulighed for at undgå et erstatningssøgsmål mod at betale det  

 tilbudte bodsbeløb.
Det er i tilsynsrådets afgørelse af 21. juni 1990 anført,  

 at tilsynsrådet vil anlægge et erstatningssøgsmål, jf. styrelseslovens § 61,  

 stk. 3, mod medlemmer, der ikke inden den af tilsynsrådet fastsatte frist har  

 indbetalt den af tilsynsrådet fastsatte bod på 2.000 kr.
Indenrigsministeriet  

 fastsætter hermed, at den af tilsynsrådet fastsatte frist for indbetaling af  

 bodsbeløbet på 2.000 kr. for Deres vedkommende forlænges til 1. august 1991.  

 Hvis De ikke inden denne dato har indbetalt beløbet, vil tilsynsrådet som  

 anført i rådets afgørelse af 21. juni 1990 rejse erstatningssag mod Dem efter  

 styrelseslovens § 61, stk. 3.
 Indenrigsministeriet skal endelig til Deres orientering oplyse, at  

 ministeriet i dag har anmodet Tilsynsrådet for Århus Amt om at undersøge,  

 hvorvidt der er foreneligt med kommunalretlige retsgrundsætninger, at  

 Silkeborg, Gjern og Them Kommuner er repræsenteret i forretningsudvalg og  

 repræsentantskabet for Erhvervsrådet for Silkeborg, Gjern og Them Kommuner.
 En kopi af denne skrivelse er sendt til Tilsynsråder for Århus Amt og  

 Gjern Byråd samt til advokat Poul Gudberg, Søndergade 2 B, 8600 Silkeborg,  

 som på Deres vegne har anmodet om at modtage kopi af korrespondance i sagen.
