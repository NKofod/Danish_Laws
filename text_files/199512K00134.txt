Nr LSF 134 Forslag til Lov om ændring af dobbeltbeskatningsaftalen mellem den danske  

 regering og Grønlands landsstyre Fremsat af skatteministeren (Carsten Koch) den 13. december 1995 Vedtaget ved tredjebehandling den 27. februar 1996 Lov nr. 227 af 27/03/1996 § 1. Tillægsaftale af 17. november 1995 til den mellem den danske  

 regering og Grønlands landsstyre indgåede aftale af 18. oktober 1979 til  

 undgåelse af dobbeltbeskatning for så vidt angår indkomst- og formueskat samt  

 om bistand i skattesager kan tiltrædes.
Tillægsaftalen er optaget som bilag  

 til denne lov.
 Stk. 2. Tillægsaftalen træder i kraft og finder anvendelse efter  

 bestemmelserne i tillægsaftalens artikel 2.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bilag Tillægsaftale til den mellem den danske regering og det grønlandske landsstyre indgåede  

 aftale af 18. oktober 1979 til undgåelse af dobbeltbeskatning for så vidt  

 angår indkomst- og formueskat samt om bistand i skattesager.
 Den danske regering og Grønlands landsstyre er foranlediget af ønsket om  

 at indgå en tillægsaftale til aftalen af 18. oktober 1979 mellem den danske  

 regering og Grønlands landsstyre blevet enige om følgende:
Artikel 1 I artikel 15 indsættes som nyt stykke 3:
» 3. I tilfælde, hvor tilflytning kortvarigt forsinkes på  

 grund af bohaveflytning, trafikforhold eller lignende, og arbejdet derfor  

 ikke er udført i den del af riget, hvor tjenesteforholdet består, kan gage,  

 løn og lignende vederlag beskattes i den del af riget, hvor tjenesteforholdet  

 består.
Endvidere kan beskatning i denne del af riget finde sted, når  

 tilflytning forsinkes på grund af kortvarig kursusdeltagelse, forudsat at  

 vederlaget betales til offentligt ansatte eller ansatte i selskaber helt  

 eller delvist under Grønlands Hjemmestyre.
Kan denne del af riget på grund af  

 sin lovgivning ikke gennemføre beskatningen, kan den anden del af riget  

 beskatte vederlaget.« Artikel 2 Stk. 1. Denne tillægsaftale træder i kraft samme dag, som begge  

 parter har undertegnet den.
 Stk. 2. Tillægsaftalen skal dog tidligst træde i kraft på dagen  

 for den endelige vedtagelse i det danske Folketing af den lovgivning, som  

 aftalen måtte give den danske regering anledning til at foreslå.
 Stk. 3. Tillægsaftalen finder anvendelse fra 1. januar 1996.
Artikel 3 Denne tillægsaftale skal forblive i kraft, så længe aftalen er i kraft.
 Til bekræftelse heraf har undertegnede underskrevet denne aftale.
 Udfærdiget i København den 17. november 1995 i et eksemplar på dansk og et  

 eksemplar på grønlandsk, hvilke tekster har lige gyldighed.
For den danske regering Carsten Koch For Grønlands landsstyre Daniel Skifte Oprindeligt fremsat forslag § 1. Tillægsaftale af 17. november 1995 til den mellem den danske  

 regering og Grønlands landsstyre indgåede aftale af 18. oktober 1979 til  

 undgåelse af dobbeltbeskatning for så vidt angår indkomst- og formueskat samt  

 om bistand i skattesager kan tiltrædes.
Tillægsaftalen er optaget som bilag  

 til denne lov.
 Stk. 2. Tillægsaftalen træder i kraft og finder anvendelse efter  

 bestemmelserne i tillægsaftalens artikel 2.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bilag Tillægsaftale til den mellem den danske regering og det grønlandske landsstyre indgåede  

 aftale af 18. oktober 1979 til undgåelse af dobbeltbeskatning for så vidt  

 angår indkomst- og formueskat samt om bistand i skattesager.
 Den danske regering og Grønlands landsstyre er foranlediget af ønsket om  

 at indgå en tillægsaftale til aftalen af 18. oktober 1979 mellem den danske  

 regering og Grønlands landsstyre blevet enige om følgende:
Artikel 1 I artikel 15 indsættes som nyt stykke 3:
» 3. I tilfælde, hvor tilflytning kortvarigt forsinkes på  

 grund af bohaveflytning, trafikforhold eller lignende, og arbejdet derfor  

 ikke er udført i den del af riget, hvor tjenesteforholdet består, kan gage,  

 løn og lignende vederlag beskattes i den del af riget, hvor tjenesteforholdet  

 består.
Endvidere kan beskatning i denne del af riget finde sted, når  

 tilflytning forsinkes på grund af kortvarig kursusdeltagelse, forudsat at  

 vederlaget betales til offentligt ansatte eller ansatte i selskaber helt  

 eller delvist under Grønlands Hjemmestyre.
Kan denne del af riget på grund af  

 sin lovgivning ikke gennemføre beskatningen, kan den anden del af riget  

 beskatte vederlaget.« Artikel 2 Stk. 1. Denne tillægsaftale træder i kraft samme dag, som begge  

 parter har undertegnet den.
 Stk. 2. Tillægsaftalen skal dog tidligst træde i kraft på dagen  

 for den endelige vedtagelse i det danske Folketing af den lovgivning, som  

 aftalen måtte give den danske regering anledning til at foreslå.
 Stk. 3. Tillægsaftalen finder anvendelse fra 1. januar 1996.
Artikel 3 Denne tillægsaftale skal forblive i kraft, så længe aftalen er i kraft.
 Til bekræftelse heraf har undertegnede underskrevet denne aftale.
 Udfærdiget i København den 17. november 1995 i et eksemplar på dansk og et  

 eksemplar på grønlandsk, hvilke tekster har lige gyldighed.
For den danske regering Carsten Koch For Grønlands landsstyre Daniel Skifte Bemærkninger til lovforslaget Almindelige bemærkninger Formålet med lovforslaget er et bemyndige regeringen til at tiltræde visse  

 ændringer i den dansk-grønlandske dobbeltbeskatningsaftale.
Indtil ophævelsen i 1994 af den lov, der bemyndigede regeringen til under  

 forbehold af gensidighed at indgå dobbeltbeskatningsaftaler med fremmede  

 stater, havde regeringen mulighed for at indgå sådanne aftaler uden  

 Folketingets godkendelse.
Grønlandske skatteforhold hører under det  

 grønlandske hjemmestyres kompetence, og Grønland er således i skattemæssig  

 henseende at betragte som en fremmed stat.
Der er med virkning fra 1. januar  

 1980 indgået en dobbeltbeskatningsaftale mellem de to dele af riget.
Formålet med ophævelsen af bemyndigelsesloven var at sikre Folketingets  

 kontrol med indgåelsen af dobbeltbeskatningsaftaler.
En  

 dobbeltbeskatningsaftale mellem Danmark og et andet land kan medføre en  

 nedsættelse af dansk beskatning.
En dobbeltbeskatningsaftale sætter således  

 de danske skattelove, som Folketinget har vedtaget, ud af kraft i det omfang,  

 at dette er nødvendigt for at opfylde aftalen.
Regeringen fandt det på denne  

 baggrund nødvendigt, at Folketinget fremover ved lov godkender de  

 dobbeltbeskatningsaftaler, som Danmark indgår, og regeringen foreslog derfor  

 bemyndigelsesloven ophævet.
Som en del af rigsfællesskabet er Grønland ikke i juridisk forstand en  

 fremmed stat.
Som nævnt er den dansk-grønlandske dobbeltbeskatningsaftale at  

 sammenligne med en aftale mellem Danmark og en fremmed stat, og de  

 betragtninger, som lå til grund for ophævelsen af bemyndigelsesloven, gælder  

 også i forholdet til Grønland.
Det er derfor regeringens opfattelse, at en  

 dobbeltbeskatningsaftale med Grønland bør godkendes af Folketinget som enhver  

 anden dobbeltbeskatningsaftale, der kan medføre en nedsættelse af dansk  

 beskatning.
 Det tilføjes for fuldstændighedens skyld, at samme betragtninger gør sig  

 gældende i forhold til Færøerne.
 Lovforslaget skønnes ikke at ville have nævneværdige administrative  

 konsekvenser.
 Lovforslaget har ikke EU-retlige aspekter.
 Lovforslaget skønnes ikke at have nævneværdige økonomiske eller  

 erhvervsmæssige konsekvenser.
Bemærkninger til lovforslagets enkelte bestemmelser Efter lovforslagets § 1 kan tillægsaftalen af 17. november 1995  

 tiltrædes.
Ved tillægsaftalen ændres dobbeltbeskatningsaftalens artikel 15, således  

 at løn m.v., som udbetales af en arbejdsgiver i den ene del af riget til en  

 person, der flytter dertil fra den anden del af riget, kan beskattes i den  

 førstnævnte del af riget, uanset at den pågældende person på grund af  

 bohaveflytning, trafikforhold eller andre særlige forhold endnu ikke har  

 kunnet tage ophold i denne del af riget.
Det samme skal gælde for offentligt  

 ansatte eller personer ansat i selskaber helt eller delvist under Grønlands  

 Hjemmestyre, når tilflytning forsinkes på grund af kortvarig  

 kursusdeltagelse.
Her tænkes f. eks. på en situation, hvor en person bosat i Danmark tager  

 arbejde hos en offentlig arbejdsgiver i Grønland, og hvor arbejdsforholdet  

 indledes med et kursusophold i Danmark.
Efter de gældende regler vil en sådan  

 person blive beskattet i Danmark af sin grønlandske lønindkomst frem til det  

 faktiske fraflytningstidspunkt.
Efter den ændrede bestemmelse vil Grønland  

 have beskatningsretten til den grønlandske løn, som den pågældende oppebærer  

 i kursusperioden.
Det samme vil være tilfældet, hvis den pågældende  

 »strander« i Danmark på grund af vejrforhold el. lign.
Efter lovforslagets § 2 træder loven i kraft dagen efter  

 bekendtgørelsen i Lovtidende.
Det bemærkes, at tillægsaftalen finder  

 anvendelse fra 1. januar 1996.
 Efter lovforslagets § 3 gælder loven ikke for Færøerne og Grønland,  

 da skatteforhold er undergivet hjemmestyrets kompetence i disse dele af  

 riget.
