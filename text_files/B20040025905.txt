Bekendtgørelse om pristalsreguleret alderdomsopsparing  

  

 i pengeinstitutter I medfør af § 3 og § 12, stk. 4, i lov om  

 pristalsreguleret alderdomsforsikring og alderdomsopsparing, jf.  

 lovbekendtgørelse nr. 724 af 15. september 1999 og efter aftale med økonomi-  

 og  

 erhvervsministeren, fastsættes:
Kapitel 1 Indledning § 1.  

  

 Indekskontrakter på opsparingsbasis har i tiden 1. april 1957 til og med 24.  

 november 1971 kunnet oprettes i danske banker og sparekasser og i  

 overformynderiet, i det følgende sammenfattende benævnt »pengeinstitutter«.
 Stk. 2.  

  

 En person  

 kan være interessent i indtil i alt 6 indekskontrakter, idet både kontrakter  

 oprettet på opsparingsbasis og kontrakter oprettet på forsikringsbasis  

 medregnes.
§ 2.  

  

 Indekskontrakter er oprettet ved en indeksaftale mellem interessenten og  

 pengeinstituttet.
En indeksaftale kan omfatte enten én indekskontrakt eller  

 flere i samme kalenderår oprettede indekskontrakter, for så vidt disse har  

 samme aftalte udbetalingsperiode, jf. stk. 3.
 Stk. 2.  

  

 Indeksaftalen  

 skal have en af Finansministeriet godkendt form.
 Stk. 3.  

  

 Aftalen  

 skal omfatte dels en indbetalingsperiode, der løber fra oprettelsesåret til  

 udgangen af det kalenderår, i hvilket interessenten fylder 66 år, dels en  

 aftalt udbetalingsperiode på 10-15 år, som regnes fra den 1. dag i måneden  

 efter interessentens fyldte 67. år, jf. dog § 6, stk. 3.
 Stk. 4.  

  

 Aftaler om  

 oprettelse af indekskontrakter er stempelfri.
§ 3.  

  

 En  

 i et pengeinstitut oprettet indekskontrakt kan ved overenskomst mellem  

 parterne  

 overflyttes til et andet pengeinstitut, som er omfattet af lov om finansiel  

 virksomhed.
Indekskontrakter, der omfattes af samme indeksaftale, skal  

 overflyttes samtidigt.
 Stk. 2.  

  

 Et  

 pengeinstitut kan ikke nægte overflytning af indekskontrakter uden påvisning  

 af  

 en særlig interesse ud over den almindelige forretningsmæssige i at bevare  

 indestående så længe som muligt.
Stk. 3.  

  

 Der gives  

 ved overflytning indeksaftalen påtegning herom, og aftaledokumentet  

 oversendes  

 fra det afgivende til det modtagende pengeinstitut.
Samtidig med overflytning  

 af det på indekskontoen indestående beløb giver det afgivende pengeinstitut  

 alle nødvendige administrative oplysninger til det modtagende pengeinstitut.
Kapitel 2 Grundbeløb og grundrente § 4.  

  

 Indekskontrakter, der er oprettet i samme kalenderår, skal alle have samme  

 årlige grundbeløb for udbetalingerne.
§ 5.  

  

 Grundrenten anvendes som beregningsgrundlag for ind- og udbetalinger under  

 indekskontrakter.
For kontrakter oprettet i perioden indtil 31. december 1965  

 er grundrenten 3 1/2 pct.
For kontrakter oprettet i perioden 1. januar 1966  

 til  

 24. november 1971 er grundrenten 4 1/4 pct.
 Stk. 2.  

  

 Den  

 grundrente, som er gældende på tidspunktet for en indekskontrakts oprettelse,  

 skal benyttes som grundrente i hele kontraktens løbetid, jf. dog  

 stk. 3-5.
 Stk. 3.  

  

 De  

 interessenter, der inden den 1. november 1974 har truffet aftale efter de  

 tidligere gældende regler om, at egenudbetalingerne beregnes på basis af en  

 forhøjet fast grundrente på 6 pct. p.a., kan fortsat fastholde denne.
Stk. 4.  

  

 Pengeinstituttet kan efter aftale med interessenten, hvis aftalen indgås  

 inden  

 udbetalingerne påbegyndes, beregne egenudbetalingerne på basis af en variabel  

 grundrente.
Grundrenten skal være ens for alle de af aftalen omfattede  

 indekskontrakter.
Renten fastsættes af Økonomistyrelsen hvert år i  

 begyndelsen  

 af oktober med virkning for det følgende kalenderår.
Ved fastsættelse af den  

 variable grundrente tages den typiske forrentning af indekskonti som  

 udgangspunkt, idet det tilsigtes at undgå en væsentlig forlængelse eller  

 forkortelse af udbetalingsperioden i forhold til det aftalte.
Stk. 5.  

  

 Hvis  

 interessenten på et senere tidspunkt ønsker, at egenudbetalingerne skal  

 beregnes på basis af den variable grundrente, kan der træffes aftale herom  

 med  

 pengeinstituttet.
Denne aftale skal også indeholde bestemmelse om, hvorvidt  

 beregningskapitalen fortsat skal benyttes til beregning af  

 egenudbetalingerne,  

 eller saldoen ved overgang til beregning med den variable grundrente skal  

 benyttes.
 Stk. 6.  

  

 Træffer  

 interessenten aftale med pengeinstituttet efter stk. 4 og 5, hindrer  

 dette  

 ikke interessenten i på et senere tidspunkt at træffe aftale med  

 pengeinstituttet om beregning af egenudbetalingerne efter den oprindelige  

 grundrente, jf. stk. 1 og 2.
Kapitel 3 Indbetalinger § 6.  

  

 For  

 hver indekskontrakt er størrelsen af en årlig grundindbetaling fastsat i hele  

 kroner.
Den årlige grundindbetaling er beregnet som det beløb, der ved  

 indbetaling den 31. december hvert år i indbetalingsperioden for vedkommende  

 indekskontrakt ville berettige til udbetaling af kontraktens grundbeløb den  

 31.  

 december hvert år derefter i et antal år svarende til den aftalte  

 udbetalingsperiode, når forrentningen både i indbetalings- og  

 udbetalingsperioden baseres på kontraktens grundrente.
 Stk. 2.  

  

 Den første  

 årlige indbetaling skal ske i det kalenderår, hvori kontrakten er oprettet,  

 og  

 sidste indbetaling skal ske i det kalenderår, hvori interessenten fylder 66  

 år.
Stk. 3.  

  

 En  

 interessent, der fylder 60 år den 1. juli 1999 eller senere, kan efter lovens  

 § 3 a vælge, at udbetalingerne skal begynde fra det fyldte 65. år.
I så  

 fald skal sidste indbetaling på indekskontrakten ske i det kalenderår, hvori  

 interessenten fylder 64 år.
 Stk. 4.  

  

 Indbetalingerne kan helt eller delvis foretages af interessentens  

 arbejdsgiver  

 efter overenskomst mellem interessenten og arbejdsgiveren.
 § 7.  

  

 Den  

 årlige indbetaling erlægges med et beløb svarende til grundindbetalingen  

 gange  

 forholdet mellem den for indbetalingsåret gældende pristalsregulerede ydelse,  

 jf. § 19, og det for vedkommende indekskontrakt fastsatte grundbeløb.
Stk. 2.  

  

 Stk. 1  

 gælder uanset, om interessenten i medfør af lovens § 3 a har valgt  

 udbetaling fra det fyldte 65. år.
Alle interessenter skal således indbetale i  

 overensstemmelse med reglerne i stk. 1, mens mindsteudbetalingerne  

 reguleres i § 19, stk. 3 Stk. 3.  

  

 Den årlige  

 indbetaling efter stk. 1 kan forhøjes med et beløb svarende til  

 størrelsen  

 af eventuelle bidrag til Arbejdsmarkedsfonden, som pengeinstitutterne efter  

 § 11, stk. 5, i lov om en arbejdsmarkedsfond skal indeholde i  

 indbetalinger foretaget af en arbejdsgiver.
Indbetalingen kan dog ikke  

 forhøjes  

 med mere, end hvad der svarer til arbejdsmarkedsbidraget af den for den  

 enkelte  

 kontrakt fastsatte indbetaling.
Stk. 4.  

  

 Den i et  

 kalenderår forfaldne årlige indbetaling kan indbetales i årets løb, men  

 forfalder til samlet betaling den 31. december.
Retten til indekstillæg  

 bevares  

 ved indbetaling senest 1 år efter forfaldstidspunktet, jf. lovens § 10.
 § 8.  

  

 De  

 under en indeksaftale foretagne indbetalinger indsættes på en indekskonto,  

 som  

 pengeinstituttet opretter i interessentens navn.
 Stk. 2.  

  

 Indekskontoen forrentes til enhver tid med den for vedkommende pengeinstitut  

 gældende højeste indlånsrente, eventuelt med tillæg af en overrente.
Kapitel 4 Uopfyldte indekskontrakter § 9.  

  

 En  

 indekskontrakt er uopfyldt, når en indbetaling ikke er foretaget senest 1 år  

 efter forfaldstidspunktet, jf. § 7 stk. 4.
Stk. 2.  

  

 Der kan  

 ikke ske nye indbetalinger til en konto for uopfyldte indekskontrakter.
Dog  

 kan  

 de under en uopfyldt indekskontrakt henstående beløb forblive indestående i  

 pengeinstituttet til fortsat forrentning og udbetaling i henhold til aftalen.
Stk. 3.  

  

 En uopfyldt  

 indekskontrakt kan ikke have konto fælles med indekskontrakter, der er  

 opfyldte.
De uopfyldte kontrakter medregnes i det i § 1, stk. 2,  

 nævnte antal indekskontrakter Stk. 4.  

  

 En  

 indekskontrakt betragtes som opfyldt, indtil det konstateres, at  

 indbetalingsbetingelserne ikke er overholdt.
En indekskontrakt betragtes som  

 opfyldt, selv om den årlige indbetaling efter § 6 reduceres med bidrag  

 til  

 Arbejdsmarkedsfonden, jf. § 7, stk. 3.
 Stk. 5.  

  

 Pengeinstituttet skal give kontohaveren skriftlig meddelelse om manglende  

 opfyldelse.
Kapitel 5 Opgørelse af beregningskapitalen § 10.  

  

 Pr. den første dag i måneden efter interessentens fyldte 67. år  

 (»opgørelsesdagen«)  

 opgøres for hver indekskonto en »beregningskapital«.
For en interessent, som  

 efter lovens § 3 a har valgt at lade udbetalingerne begynde fra det  

 fyldte  

 65. år, er opgørelsesdagen den første dag i måneden efter interessentens  

 fyldte  

 65. år.
Beregningskapitalen andrager summen af:
1)  

 	  

    

 det på indekskontoen  

 pr. forfaldsdagen for sidste indbetaling indestående beløb, 2)  

 	  

    

 indbetalingsrestancer  

 pr. den i nr. 1 nævnte forfaldsdag, 3)  

 	  

    

 rentetilskrivning til  

 de i nr. 1 og 2 anførte beløb i tiden mellem forfaldsdagen og  

 opgørelsesdagen,  

 idet renten er den for indekskontrakter gældende rente efter § 8,  

 stk. 2, og 4)  

 	  

    

 fradrag for skyldig  

 skat af medregnede renter på opgørelsesdagen, jf. lov om beskatning af visse  

 pensionskapitaler mv. (vedrørende PAL-skat).
Stk. 2.  

  

 Efter  

 ikrafttrædelse af lov om beskatning af visse pensionskapitaler m.v.  

 (tidligere  

 lov om realrenteafgift) beregner Økonomistyrelsen for alle kontrakter en  

 tilnærmet friholdelsesværdi pr. 31. december 1982 udtrykt i procent af  

 beregningskapitalen.
Denne beregnes med samme procent for alle kontrakter  

 oprettet af personer, der har samme alder.
På basis af denne beregnes et  

 tilnærmet beskatningsbeløb, som indgår i fastlæggelsen af de faktorer, der  

 anvendes ved beregningen af egenudbetalingerne.
Stk. 3.  

  

 Det  

 tilnærmede beskatningsbeløb anvendes kun ved de nævnte beregninger.
Den  

 faktiske beregning og træk af skat sker efter de herom gældende regler.
 Stk. 4.  

  

 På grundlag  

 af den i stk. 1 nævnte opgørelse beregnes størrelsen af de gennem hele  

 udbetalingsperioden lige store månedlige egenudbetalinger, der kan tilkomme  

 interessenten den 1. i hver måned, hvis beregningskapitalen - forrentet med  

 grundrenten, jf. § 5, stk. 1-3, eller med den variable grundrente,  

 jf. § 5, stk. 4, - afvikles over den aftalte udbetalingsperiode.
 Stk. 5.  

  

 Udbetalingerne reguleres en gang om året pr.1. januar med virkning for det  

 følgende kalenderår afhængig af beskatningens og den variable rentes  

 størrelse.
Kapitel 6 Udbetalinger § 11.  

  

 Udbetalinger efter en indeksaftale forfalder den første ekspeditionsdag i  

 hver  

 måned af udbetalingsperioden, første gang i måneden efter interessentens  

 fyldte  

 67. år.
For interessenter, som efter lovens § 3 a har valgt udbetaling  

 fra  

 det fyldte 65. år, forfalder første udbetaling den første ekspeditionsdag i  

 måneden efter interessentens fyldte 65. år.
Påbegyndelse af udbetalingerne  

 kan  

 udskydes efter bestemmelserne i § 13.
 Stk. 2.  

  

 De  

 månedlige udbetalinger til interessenter, der ikke er berettiget til at  

 modtage  

 indekstillæg, skal være lig med de månedlige egenudbetalinger.
 Stk. 3.  

  

 De  

 månedlige udbetalinger efter en indeksaftale, der berettiger til  

 indekstillæg,  

 udgør den månedlige egenudbetaling forhøjet med et for hver indekskontrakt  

 beregnet månedligt indekstillæg, jf. § 18. Den månedlige udbetaling skal  

 dog for hver indekskontrakt mindst beløbe sig til den månedlige  

 pristalsregulerede ydelse for vedkommende kalenderår, jf. § 19.
 § 12.  

  

 Pengeinstitutterne bemyndiges til én ekspeditionsdag før udbetalingsdagen  

 hver  

 måned på Økonomistyrelsens løbende konto i Danmarks Nationalbank at hæve det  

 beløb, som er nødvendigt til dækning af udbetalingen af indekstillæggene.
Kapitel 7 Udskydelse af udbetalinger § 13.  

  

 De  

 månedlige udbetalinger, som angivet i § 11, stk. 3, 1. pkt., til en  

 interessent, der ved udgangen af måneden forud for sin 67 års fødselsdag er i  

 restance med indbetalinger efter en opfyldt indeksaftale, udskydes til samlet  

 udbetaling i den 2. måned efter, at restancen rettidigt er afviklet.
 Stk. 2.  

  

 Tilsvarende  

 gælder for interessenter, som efter lovens § 3 a har valgt udbetaling  

 fra  

 det fyldte 65. år, og som ved udgangen af måneden forud for sin 65 års  

 fødselsdag er i restance med sine indbetalinger.
 § 14.  

  

 Hvis ikke interessenten senest i måneden forud for den måned, hvori  

 interessenten fylder 67 år, i vedkommende pengeinstitut har forevist dels et  

 personnummerbevis, dels en pensions- meddelelse eller anden dokumentation  

 for,  

 at interessenten er berettiget til at oppebære dansk folkepension, udskydes  

 udbetaling af indekstillæg til samlet udbetaling i den 2. måned efter, at  

 nævnte dokumentation er tilvejebragt.
 Stk. 2.  

  

 Tilsvarende  

 gælder for interessenter, som efter lovens § 3 a har valgt udbetaling  

 fra  

 det fyldte 65. år, hvis interessenten ikke senest i måneden forud for den  

 måned, hvori interessenten fylder 65 år har forevist den i stk.1 nævnte  

 dokumentation.
Stk. 3.  

  

 Interessenter, der mister retten til at oppebære dansk folkepension, har  

 pligt  

 til at give vedkommende pengeinstitut meddelelse herom.
Retten til  

 indekstillæg  

 bortfalder altid, såfremt interessentens ret til at oppebære dansk  

 folkepension  

 ophører.
 Stk. 4.  

  

 De af  

 staten tilbageholdte indekstillæg forrentes ikke i udskydelsesperioden.  

 Tilskrevne renter af udskudte egenudbetalinger forbliver indestående på  

 indekskontoen til forlængelse af udbetalingsperioden.
Kapitel 8 Udbetalingsperioden § 15.  

  

 Forrentes en indekskonto i dele af udbetalingsperioden med en højere rente  

 end  

 den, der er lagt til grund ved beregning af egenudbetalingerne, jf.  

 § 10,  

 stk. 1, medfører det en forlængelse af udbetalingsperioden.
 Stk. 2.  

  

 Forrentes  

 indekskontoen i dele af ind- eller udbetalingsperioden med en rente, der er  

 utilstrækkelig til at sikre månedlig udbetaling efter reglerne i § 10,  

 stk. 4, gennem hele den aftalte udbetalingsperiode, vil  

 udbetalingsperioden blive afkortet.
§ 16.  

  

 De  

 månedlige udbetalinger under en indeksaftale fortsætter, indtil  

 indekskontoens  

 indestående er opbrugt.
Ydelse af indekstillæg til opfyldte indekskontrakter  

 fortsætter, så længe der fra indekskontoen efter tilførelse af indekstillæg  

 kan  

 ske udbetaling af fuld månedlig pristalsreguleret ydelse.
Kapitel 9 Indekstillæg og pristalsreguleret ydelse § 17.  

  

 Indekstillæg udredes af staten under forudsætning af, at interessenten, på  

 det  

 tidspunkt hvor udbetalingerne forfalder, er berettiget til at oppebære dansk  

 folkepension, og i øvrigt opfylder de i loven og nærværende bekendtgørelse  

 angivne betingelser.
 § 18.  

  

 Det af staten ydede månedlige indekstillæg er ens for alle måneder i et  

 kalenderår for alle indekskontrakter, der er oprettet i et givet kalenderår  

 af  

 personer med samme fødselsår.
Stk. 2.  

  

 Indekstillægget beregnes på grundlag af den i lovens § 5, stk. 2,  

 nævnte, og til det 67. år opsatte, livsvarige livrente.
Det forudsættes ved  

 beregningen, at forsikringen tegnes på interessentens fødselsdag i  

 oprettelsesåret, at forsikringen tegnes med helårig præmie, at udbetaling af  

 livrenten sker fra interessentens 67 års fødselsdag i forudbetalte månedlige  

 rater, og at forsikringen tegnes af en mand.
Stk. 3.  

  

 Det  

 månedlige indekstillæg for vedkommende kalenderår udgør det beløb, hvormed  

 den  

 månedlige pristalsregulerede ydelse, jf. § 19, i et bestemt kalenderår  

 overstiger den månedlige ydelse eksklusive bonus, hvortil en livrente som  

 ovenfor vil berettige.
Dersom den månedlige pristalsregulerede ydelse ikke  

 overstiger  

 nævnte månedlige ydelse eksklusive bonus, ydes der intet indekstillæg.
 Stk. 4.  

  

 Retten til  

 indekstillæg bevares i uændret omfang, uanset om den årlige indbetaling efter  

 § 6 reduceres med bidrag til Arbejdsmarkedsfonden, jf. § 7,  

 stk. 3. Den årlige indbetaling på en indekskontrakt kan dog højst  

 reduceres med et beløb, der svarer til arbejdsmarkedsbidraget af den for  

 kontrakten fastsatte indbetaling.
 § 19.  

  

 Den månedlige pristalsregulerede ydelse udgør 1/12 af den årlige  

 pristalsregulerede ydelse, som i hvert kalenderår udgør 500 kr. gange  

 forholdet  

 mellem reguleringspristallet pr. juli i det foregående kalenderår og  

 reguleringspristallet pr. juli 1956.
 Stk. 2.  

  

 Har  

 interessenten i medfør af lovens § 3 a valgt udbetaling fra det  

 fyldte 65. år, beregnes der en reduktion af den pristalsregulerede ydelse,  

 jf.  

 lovens § 6, stk. 5. Beregningen offentliggøres hvert år primo  

 oktober, jf. § 20. Der tages ved beregningen udgangspunkt i den faktiske  

 stigning i forbrugerprisindekset fra det foregående år til det nuværende år.  

 Denne stigning bruges som grundlag for fremskrivningen af den  

 pristalsregulerede ydelse 2 år frem i tiden.
 Stk. 3.  

  

 Reduktionen  

 i den pristalsregulerede ydelse i henhold til § 19, stk. 2, gælder  

 kun i relation til den i § 11, stk. 3, 2. pkt., nævnte  

 mindsteudbetaling.
 Stk. 4.  

  

 Hvis  

 interessentens indbetalinger reduceres med bidrag til Arbejdsmarkedsfonden,  

 jf.  

 § 18, stk. 4, kan ydelsen nedsættes tilsvarende.
 § 20.  

  

 Økonomistyrelsen offentliggør på sin hjemmeside (www.oes.dk  

 )  

  

 hvert år primo oktober måned:
1)  

 	  

    

 den i det  

 efterfølgende kalenderår gældende årlige pristalsregulerede ydelse, 2)  

 	  

    

 de månedlige  

 indekstillæg, som staten i det efterfølgende kalenderår yder på  

 indekskontrakter, og 3)  

 	  

    

 den i § 19,  

 stk. 2, nævnte beregning.
Kapitel 10 Ophævelse § 21.  

  

 Ønsker interessenten et efter en indekskontrakt indestående beløb udbetalt  

 fra  

 indekskontoen tidligere end hjemlet ved indekskontrakten, må denne ophæves.  

 En  

 indekskontrakt kan ophæves af interessenten under iagttagelse af det varsel,  

 der gælder for vedkommende pengeinstituts indlån på længste opsigelse.
En  

 indekskontrakt skal dog altid kunne ophæves med 12 måneders varsel.
En  

 indeksaftale, der omfatter en indekskontrakt, som ophæves, må påtegnes om den  

 skete ophævelse.
 Stk. 2.  

  

 Et  

 pengeinstitut kan ikke ensidigt ophæve en indekskontrakt.
Stk. 3.  

  

 En  

 indekskontrakt ophæves altid ved interessentens død.
Det på indekskontoen  

 indestående beløb tilfalder dødsboet.
 Stk. 4.  

  

 Ved  

 ophævelse af anden årsag end død bortfalder interessentens ret til den  

 overrente, som eventuelt er tilskrevet i de sidste 5 år, jf. § 8,  

 stk. 2.
Kapitel 11 Administration, regnskabsaflæggelse og revision § 22.  

  

 Administrationen af lov om pristalsreguleret alderdomsforsikring og  

 alderdomsopsparing varetages af Økonomistyrelsen. Økonomistyrelsens  

 afgørelser  

 efter loven kan indbringes for Finansministeriet.
§ 23.  

  

 Revisionen af pengeinstitutternes administration af ordningen om  

 pristalsreguleret alderdomsopsparing i pengeinstitutter udføres af de af det  

 pågældende pengeinstituts valgte revisorer.
I pengeinstitutter med intern  

 revision udføres revisionsarbejdet i samarbejde med den interne revision i  

 overensstemmelse med de til enhver tid gældende regler for revision af  

 pengeinstitutter.
§ 24.  

  

 Revisionen foretages i overensstemmelse med god revisionsskik.
Ved revisionen  

 kontrolleres, at 1)  

 	  

    

 pengeinstituttet har  

 etableret forretningsgange og regnskabssystemer, der sikrer, at ordningen  

 administreres efter gældende regler, 2)  

 	  

    

 forretningsgangene  

 efterleves, 3)  

 	  

    

 de gældende regler  

 for ordningen er overholdt, og 4)  

 	  

    

 afregningen med  

 staten er sket korrekt og rettidigt, samt er i overensstemmelse med de  

 bogførte  

 beløb.
§ 25.  

  

 Revisionen kan udføres ved stikprøvevise undersøgelser.
Revisionens omfang  

 afhænger af pengeinstituttets administrative struktur og forretningsgange,  

 herunder den interne kontrol og andre forhold af betydning for  

 administrationen  

 af ordningen samt antallet af indekskontrakter og disses beløbsmæssige  

 størrelse.
§ 26.  

  

 Pengeinstituttet skal give revisor de oplysninger, som må anses for at være  

 af  

 betydning for revisionen af ordningen.
Pengeinstituttet skal give revisor  

 adgang til at foretage de undersøgelser, denne finder nødvendige, og skal  

 sørge  

 for, at revisor får de oplysninger og den bistand, som revisor anser for  

 nødvendig for udførelsen af sit hverv.
§ 27.  

  

 Pengeinstitutterne afgiver en ledelseserklæring efter udgangen af hvert  

 kalenderår og inden 1. juni i det følgende kalenderår.
Erklæringen udformes i  

 overensstemmelse med bilag 1 til denne bekendtgørelse og skal indeholde en  

 opgørelse over 1)  

 	  

    

 antallet af de ved  

 årets udgang bestående indekskontrakter, 2)  

 	  

    

 det samlede  

 indestående på indekskonti ved årets udgang, og 3)  

 	  

    

 det samlede beløb,  

 som staten har ydet i form af indekstillæg i kalenderåret.
 Stk. 2.  

  

 De under  

 stk. 1, nr. 1 og 2, nævnte oplysninger specificeres med hensyn til  

 opfyldte og uopfyldte indekskontrakter.
§ 28.  

  

 Pengeinstitutternes erklæringer efter § 27 forsynes med revisors  

 erklæring  

 om, at ordningen er revideret i overensstemmelse med reglerne i  

 §§ 23-26.  

 Revisors påtegning skal udformes i overensstemmelse med Erhvervs- og  

 Selskabsstyrelsens bekendtgørelse nr. 745 af 21. august 2003 om  

 statsautoriserede og registrerede revisorers erklæringer m.v.  

 (erklæringsbekendtgørelsen), jf. bilag 1 til denne bekendtgørelse.
Forbehold  

 og  

 supplerende oplysninger skal fremgå af erklæringen.
Stk. 2.  

  

 Revisor  

 påser, at det pågældende pengeinstituts erklæring indeholder de fornødne  

 oplysninger om, hvilken ordning og hvilket pengeinstitut, den vedrører, samt  

 hvilken periode, den vedrører.
Endvidere påses det, at erklæringen indeholder  

 de oplysninger som er nævnt i § 27, at oplysningerne er korrekte, og at  

 erklæringen er forsynet med datering og underskrift fra pengeinstituttets  

 direktion/administration.
Såfremt der er forhold, der giver anledning til  

 bemærkninger over for Økonomistyrelsen, skal revisor påse, at disse  

 bemærkninger er indeholdt i direktionens/administrationens erklæring.
 § 29.  

  

 Bliver revisor opmærksom på lovovertrædelser eller tilsidesættelser af  

 forskrifter af væsentlig betydning i forbindelse med ordningens forvaltning  

 eller de i § 28 nævnte forhold, påhviler det revisor at anmode  

 pengeinstituttet om inden 3 uger at give Økonomistyrelsen meddelelse herom.  

 Oplysninger om disse forhold, herunder at revisor har fremsat den nævnte  

 anmodning til pengeinstituttet, skal fremgå af revisionserklæringen efter  

 § 28, stk. 1.
Kapitel 12 Kontrol § 30.  

  

 Økonomistyrelsen udøver tilsyn med ordningens administration i det omfang,  

 det  

 skønnes påkrævet.
Pengeinstitutterne skal efter anmodning give  

 Økonomistyrelsen  

 adgang til at foretage de undersøgelser, styrelsen finder nødvendige, og skal  

 sørge for, at Økonomistyrelsen får de oplysninger og den bistand, styrelsen  

 finder påkrævet, for udførelsen af tilsynet.
Kapitel 13 Ikrafttræden § 31.  

  

 Bekendtgørelsen træder i kraft den 1. maj 2004, og har virkning fra 1. januar  

 2004.
 Stk. 2.  

  

 Bekendtgørelse nr. 960 af 25. oktober 2000 om pristalsreguleret  

 alderdomsopsparing i pengeinstitutter ophæves.
Finansministeriet, den 13. april  

 2004 Thor Pedersen /Claus Juhl Bilag 1 Ledelses- og revisionserklæringer efter  

 bekendtgørelsens §§ 27 og 28 Erklæringerne indsendes efter udgangen af hvert kalenderår,  

 og inden 1. juni i det følgende kalenderår, til Økonomistyrelsen, Landgreven  

 4,  

 Postbox 2193, 1017 København K Erklæring fra pengeinstituttets ledelse Vi afgiver hermed erklæring efter § 27 i  

 bekendtgørelse nr. xx af xxx 2004 om pristalsreguleret alderdomsopsparing i  

 pengeinstitutter (i det følgende benævnt bekendtgørelsen).
Baggrunden for erklæringen Efter bekendtgørelsen skal (pengeinstituttets navn)  

 etablere administrative kontrolsystemer, herunder forretningsgange og  

 regnskabssystemer, bogholderi og øvrig økonomiregistrering med henblik på at  

 sikre, at bestemmelserne i bekendtgørelsens §§ 24-26 kan efterleves af  

 (pengeinstituttets navn).
Erklæring (Pengeinstituttets navn) har etableret de administrative  

 kontrolsystemer, herunder forretningsgange og regnskabssystemer, bogholderi  

 og øvrigt økonomiregistrering, der er nødvendig for, at bestemmelserne i  

 bekendtgørelsens § 24-26 kan efterleves.
(Pengeinstituttets navn) havde pr. 31. december 2xxx en  

 bestand på xx indekskontrakter, hvoraf de xx indekskontrakter ikke var  

 opfyldte.
Det samlede beløb, som indestod på pengeinstituttets indekskonti  

 udgjorde xx kr., hvoraf xx kr. vedrørte uopfyldte indekskontrakter.
Staten  

 har i perioden 1. januar 2xxx til 31. december 2xxx ydet et samlet beløb i  

 form af indekstillæg på xx kr.
, den (dato) (Pengeinstitut) (Underskrift for pengeinstituttets ledelse) Revisionserklæring Som revisor for (pengeinstituttets navn) afgiver vi  

 hermed erklæring efter § 28 i bekendtgørelse nr. xx af xxx 2004 om  

 pristalsreguleret alderdomsopsparing i pengeinstitutter (i det følgende  

 benævnt bekendtgørelsen).
Baggrunden for erklæringen Erklæringen er udarbejdet i henhold til bekendtgørelsens  

 § 28 og må ikke anvendes til andre formål end dette.
Det udførte arbejde Vi har foretaget en gennemgang af (pengeinstituttets  

 navn) s administrative kontrolsystemer, herunder af (pengeinstituttets navn)  

 s forretningsgange og regnskabssystemer, bogholderi og øvrig  

 økonomiregistrering med henblik på derigennem at bestemme, hvorvidt disse i  

 nødvendigt og tilstrækkeligt omfang sikrer, at bestemmelserne i  

 bekendtgørelsens §§ 24-26 kan efterleves af (pengeinstituttets navn).
 Vor gennemgang er tilrettelagt således, at hovedvægten er  

 lagt på de dele af registreringssystemerne, inden for hvilke risikoen for  

 eventuelle væsentlige fejl må anses for at være størst.
 Vor gennemgang er udført ved stikprøver.
Vi har endvidere gennemgået grundlaget for ledelsens  

 oplysninger om bestand af opfyldte og uopfyldte indekskontrakter,  

 beløbsmæssig størrelse og statens samlede tilskud i form af indekstillæg  

 efter bekendtgørelsen i perioden 1. januar 2xxx til 31. december 2xxx.
Vi har  

 herunder konstateret, at (pengeinstituttets navn) pr. 31. december 2xxx havde  

 en bestand på xx indekskontrakter med et samlet beløb på i alt xx kr., og at  

 staten i perioden har ydet et samlet tilskud i form af indekstillæg på i alt  

 xx kr.
Forbehold - - - - Supplerende oplysninger - - - - Konklusion Vor gennemgang giver ikke anledning til bemærkninger.
