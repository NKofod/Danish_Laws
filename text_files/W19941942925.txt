Unoterede aktier i A A/S Reference:ABL § 4, jf. § 19, stk. 3, i lov nr. 421 af 25. juni 1993 om  

 ændring af ABL og forskellige andre skattelove. og LV 1993 S.G.  

 2.4.6.5.
 Ligningsrådet kunne på baggrund af de foreliggende oplysninger  

 godkende en aktiekurs på 405.
 Sagens omstændigheder var følgende:
 SPØRGSMÅL:
Kan aktionær X anvende kurs 4.636,7 som skattemæssig  

 handelsværdi pr. 19. maj 1993 for aktier i A A/S? SVAR:
Nej.
Handelsværdien kan fastsættes til kurs 405. Se  

 iøvrigt sagsfremstilling og begrundelse.
 SAGSFREMSTILLING OG BEGRUNDELSE (uddrag):
Det var bl.a. oplyst, at A A/S har en aktiekapital på nom. 300.000  

 kr.
Aktionær X ejer 24,875 pct. af aktiekapitalen, mens de resterende  

 75,125 pct. af kapitalen ejes af samleveren, hovedaktionær Y, der er  

 direktør i selskabet.
De 2 aktionærer arbejder begge i selskabet  

 og udgør sammen med produktionschefen selskabets bestyrelse.
Selskabet beskæftigede i  

 perioden 1. juli 1992 til 30. juni 1993 (3. regnskabsår) i alt 7  

 medarbejdere.
 A A/S beskæftiger sig med salg af produkter via agenturer, udvikling  

 af produkter, afholdelse af kursusvirksomhed omfattende instruktion i  

 selskabets produkter samt andre udviklingsopgaver, og ad-hoc  

 løsninger.
A A/S var oprindeligt hovedaktionærens personligt drevne virksomhed.  

 Med den 1. juli 1990 som skæringsdag solgte hovedaktionæren  

 virksomheden til et af ham 100 pct.-ejet anpartsselskab, B ApS.
Selskabet  

 betalte kr. 90.000 for virksomhedens goodwill til hovedaktionæren.  

 Værdiansættelsen skete efter den vejledende beregningsregel i  

 dagældende SD-cirk. 1988-17 med senere ændring.
Den 17. oktober 1990 købte aktionær X de ovennævnte  

 24,875 pct. af selskabets kapital til kurs pari.
Selskabet blev den 1.  

 oktober 1991 omdannet til aktieselskab.
Der har ikke siden aktionær X's  

 køb i oktober 1990 været handlet med selskabets aktier eller  

 været fremsat købstilbud, som kan have indflydelse på  

 vurderingen af handelsværdien af aktierne.
 Selskabet har perioden 1. juli til 30. juni som regnskabsår.  

 Første regnskabsår gik fra stiftelsen 1. juli 1990 til 30. juni  

 1991 (skatteåret 1992/93).
 Revisionsfirmaet har vurderet handelsværdien for hele aktiekapitalen  

 pr. 19. maj 1993 til kr. 13.910.000, hvilket giver kurs 4.636,7.
 Vurderingen er foretaget med udgangspunkt i skattekursen med tillæg  

 af en merværdi for den til selskabet knyttede goodwill.  

 Årsregnskabet for 3. regnskabsår med udløb pr. 30. juni  

 1993 (skatteåret 1994/95) er anvendt uden korrektion for indtjeningen i  

 perioden 19. maj 1993 til 30. juni 1993, idet denne periode efter  

 revisionsfirmaets opfattelse ikke væsentligt påvirker  

 værdiansættelsen.
 Goodwill er beregnet med udgangspunkt i SD-cirkulære 1988-17 (med  

 senere ændring). Denne beregningsmodels resultat (kr. 11.068.540) er  

 herefter skønsmæssigt nedsat til værdien i handel og  

 vandel, kr. 11 mio.
 Revisor anfører, at skattekursen (970) er beregnet på  

 baggrund af den skattepligtige indkomst og indre værdi, jf.  

 selvangivelsen for skatteåret 1994/95 (endnu ikke indsendt) samt de 2  

 foregående år.
Revisionsfirmaets hovedargument for at anvende kursen på 4.636,7 er  

 begrundet i selskabets realiserede indtjeningsmæssige udvikling.
Den  

 beregnede goodwill på 11 mio. kr. vurderer revisionsfirmaet for at  

 være et realistisk udtryk for, hvad tredjemand vil være villig  

 til at give for de fremtidige indtjeningsmuligheder.
 Til belysning af selskabets efterfølgende indtjening har revisor  

 oplyst, at perioderegnskabet pr. 31.marts 1994 udviser et resultat på  

 3,490 mio. kr. før skat og 2,304 mio. kr. efter fradrag af beregnet  

 skat på 34 pct.. For regnskabsåret 1993/94 forventes et resultat  

 efter skat på ca. 3,0 mio. kr.
Endvidere oplyser revisionsfirmaet, at selskabet i november 1993 er blevet  

 udnævnt til distributør af G's produkter.
Denne udnævnelse  

 vil efter revisionsfirmaets opfattelse utvivlsomt bidrage væsentligt  

 til en forbedret fremtidig indtjening.
 Ifølge kurslisten udgjorde aktiernes formueskattepligtige  

 værdi følgende:
Formueskattekurs pr. 1.1.1992: 100 (Nystiftet selskab ansættes til pari) Formueskattekurs pr. 1.1.1993: 305 (Regnskabet for tiden 1.7.90-30.6.91) Formueskattekurs pr. 1.1.1994: 420 (Regnskabet for tiden 1.7.91-30.6.92) Formueskattekursen pr. 1.1.1995 (baseret på regnskabet for tiden  

 1.7.1992-30.6.1993 og på kapitaliseringsfaktorer pr. 1.1.1994) er af  

 revisor beregnet til 970 efter anvendelse af den modificerende regel.  

 Før anvendelse af den modificerende regel udgør kursen 1.512.  

 (Den modificerende regel anvendes, hvor kursen beregnet efter de almindelige  

 regler (her reglerne for hovedaktionærselskaber) overstiger den fulde  

 indre værdi, og forudsat at indtjeningsevnen er større en 10  

 pct..) Indre værdi for de seneste regnskabsår udgør:
skattemæssigt regnskabsmæssigt Skatteår 1992/93 412 599 (regnskab 1.7.90-30.6.91) Skatteår 1993/94 340 405 (regnskab 1.7.91-30.6.92) Skatteår 1994/95 1.002 1.095 (regnskab 1.7.92-30.6.93) Told- og Skattestyrelsen bemærker indledningsvis, at revisors  

 fastsættelse af handelsværdien af goodwill til 11 mio. kr.  

 udelukkende er sket på grundlag af den vejledende beregningsregel i  

 SD-cirk. 1988-17. Den vejledende beregningsregel anvendes, når der ikke  

 foreligger andre holdepunkter for udøvelsen af skønnet over han  

 delsværdien af goodwill.
Beregningsreglen tager udgangspunkt i  

 virksomhedens skattepligtige resultater i de sidste 3 år før  

 overdragelsen.
Reglen forudsætter således, at virksomheden har  

 bestået i mindst 3 år.
Den 19. maj 1993 havde selskabet ikke  

 eksisteret i 3 år, og beregningsreglen er allerede af denne årsag  

 ikke direkte anvendelig i nærværende sag.
 Endvidere bemærker Styrelsen, at skattekursen pr. den 19. maj 1993  

 beregnes på grundlag af kapitaliseringsfaktorerne pr. 1. januar 1993.  

 Beregningen foretages på grundlag af det seneste regnskab, hvor  

 regnskabsåret er sluttet før den 1. juni 1993. Det regnskab, der  

 skal anvendes ved udregning af skattekursen pr. den 19. maj 1993 i  

 nærværende sag, er således regnskabet for tiden 1. juli  

 1991 til 30. juni 1992.
 En korrekt beregning af skattekursen pr. 19. maj 1993 udviser kurs 675  

 før modificerende regel og kurs 420 efter modificerende regel.
 Endvidere bemærkes, at revisionsfirmaet på Told- og  

 Skattestyrelsens foranledning efterfølgende har fremsendt  

 vedtægter for henholdsvis B ApS og A A/S.
 Af § 3 i vedtægterne for B ApS fremgik bl.a.:
 »Der gælder følgende indskrænkninger i anparternes  

 omsættelighed:
Såfremt en anpartshaver ønsker at sælge sine anparter,  

 har de øvrige anpartshavere forkøbsret i forhold til de  

 pågældendes anpartsbesiddelse på det tidspunkt, hvor  

 anparterne udbydes til salg, til en af selskabets revisor beregnet kurs.  

 Kursen fastsættes på grundlag af et af revisor udarbejdet  

 regnskab pr. den 1. i den måned, anparterne er udbudt til salg.
I  

 regnskabet optages selskabets aktiver til værdien i handel og vandel  

 efter going concern princip.
Revisor er berettiget til at tilkalde  

 vurderingsmænd til at bistå med værdi ansættelsen af  

 selskabets aktiver i det omfang, der ikke mellem anpartshaverne er enighed om  

 værdiansættelsen, og i det omfang, revisor finder det  

 fornødent.
Regnskabet udarbejdes overensstemmende med  

 årsregnskabslovens principper med periodisering af renter, og der  

 foretages forholdsmæssige afskrivninger.
Den kurs revisor på  

 grundlag af det nævnte regnskab fastsætter er endelig.-----« Den 1. oktober 1991 blev B ApS omdannet til aktieselskab, og i den  

 anledning blev selskabets vedtægter ændret, herunder bestemmelsen  

 om aktiernes omsættelighed. § 3 i vedtægterne for A A/S  

 indeholder følgende bestemmelse:
 »Aktierne er ikke omsætningspapirer, og der tages i aktiebrevene  

 utvetydigt og iøjnefaldende forbehold herom.
Såfremt en aktionær ønsker at sælge sine aktier,  

 har de øvrige aktionærer forkøbsret i forhold til de  

 pågældendes aktiebesiddelse på det tidspunkt, hvor aktierne  

 udbydes til salg, til en af selskabets revisor på grundlag af  

 regnskabet for seneste regnskabsår beregnet kurs.
Kursen  

 fastsættes således på grundlag af bogførte  

 værdier.
Kun såfremt ingen af de øvrige aktionærer  

 ønsker at overtage aktierne kan disse frit sælges til anden  

 side.-----« Told- og Skattestyrelsen bemærker, at værdien af oparbejdet  

 goodwill ikke indgår i de bogførte værdier.
Den  

 gældende § 3 i aktieselskabets vedtægter medfører, at  

 aktionær X ved salg af aktierne den 19. maj 1993 først skulle  

 tilbyde hovedaktionær Y aktierne til 'en af selskabets revisor på  

 grundlag af regnskabet for seneste regnskabsår beregnet kurs', der  

 fastsættes på grundlag af bogførte værdier.
Regnskabet for 'seneste regnskabsår', der forelå den 19. maj  

 1993, var årsregnskabet for 1991/92 (skatteåret 1993/94). Ud fra  

 dette årsregnskab fastsættes kursen »på baggrund af  

 bogførte værdier«, hvilket må forstås som  

 regnskabsmæssig indre værdi.
Den regnskabsmæssige indre  

 værdi for regnskabsåret 1991/92 udgjorde kurs 405.
 Såfremt aktionær X den 19. maj 1993 ønskede at  

 sælge sine aktier, havde hun således ifølge selskabets  

 vedtægter pligt til først at tilbyde hovedaktionær Y  

 aktierne til kurs 405. Kun såfremt hovedaktionær Y ikke  

 ønskede at købe aktierne til nævnte kurs, kunne  

 aktionær X sælge aktierne frit til anden side.
Når henses til det af revisor anførte om selskabets  

 indtjeningsmæssige udvikling og betydelige potentiale, må det  

 antages, at hovedaktionær Y den 19. maj 1993 ville have udnyttet sin  

 forkøbsret, såfremt aktionær X's aktier var blevet udbudt  

 til salg på dette tidspunkt.
Told- og skattestyrelsen finder derfor, at  

 der ved fastsættelsen af handelsværdien den 19. maj 1993 af  

 aktionær X's aktiepost må tages udgangspunkt i de  

 vedtægtsmæssige bestemmelser, der begrænser aktiernes  

 omsættelighed, og som anviser, hvorledes kursen skal beregnes,  

 når aktierne skal tilbydes de øvrige aktionærer.
 Told- og Skattestyrelsen finder herefter, at den skattemæssige  

 handelsværdi af aktionær X's aktiepost den 19. maj 1993  

 udgør kurs 405, hvilket svarer til den regnskabsmæssige indre  

 værdi.
 Ligningsrådet kan tilslutte sig Told- og Skattestyrelsens  

 opfattelse.
 Det tilføjes, at handelsværdien pr. 19. maj 1993 alene vil  

 kunne anvendes for personlige aktionærer, der ikke var  

 værnsaktionærer pr. 18. maj 1993, og under forudsætning af,  

 at aktierne afhændes efter mindst 3 års ejertid.
