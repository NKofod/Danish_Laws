 I landbrugsministeriets cirkulære nr. 150 af 24. september 1980 om  

 udstykningskontrol foretages følgende ændringer:
 1. Indholdsfortegnelsen affattes således:
Indholdsfortegnelse 2. Afsnit 2.2 affattes således:
2.2. I Sønderjylland medvirker praktiserende landinspektører ikke ved  

 udstykning og andre matrikulære arbejder.
Matrikulære sager udarbejdes og  

 behandles af de 5 statslige landinspektørkontorer, som hører under  

 matrikeldirektoratets sønderjyske afdeling, der har kontor i Åbenrå.
 3. I afsnit 4.1 tilføjes:
Matrikelregistrets ejendomsdata vil områdevis blive overført til edb i de  

 kommende år.
Når et område er overført til edb, vil der kunne leveres  

 matrikeludskrifter for ejendommene i området.
Edb-udskrifterne indeholder  

 foruden matrikulære oplysninger normalt også vurderingsoplysninger.
 Matrikeludskriften skal senere erstatte ejendomsattesten (kopien af  

 ejendomsstamkortet), jf. afsnit 4.5. Der vil blive givet nærmere meddelelse  

 herom, når ændringen iværksættes.
 Angående matrikeludskrifternes nærmere indhold og udformning henvises til  

 orienteringsskrivelse med bilag, som matrikeldirektoratet udsender til  

 praktiserende landinspektører, tinglysningsdommere, kommunalbestyrelser og  

 amtsråd i de områder, der er overført til edb.
 4. I afsnit 4.2 tilføjes som nyt punktum:
 Angående indhold og udformning af edb-udskrevne approbationsskrivelser  

 henvises til den orienteringsskrivelse med bilag, der er nævnt sidst i afsnit  

 4.1.
 5. Afsnit 4.5, første punktum, affattes således:
 4.5. Som det fremgår af udstykningslovens § 42, skal matrikulære sager  

 indeholde en ejendomsattest, jf. dog afsnit 4.1.
 6. Afsnit 4.6, 1. afsnit, affattes således:
4.6. I Sønderjylland udarbejdes matrikulære sager som nævnt i afsnit 2.2  

 af de lokale statslige landinspektørkontorer.
Forandringerne for de berørte  

 ejendomme registreres i matriklen på de enkelte kontorer, som sender  

 meddelelse om approberede udstykninger og andre matrikulære forandringer til  

 tinglysningsdommer og kommunalbestyrelse.
Med hensyn til tinglysningskontrol,  

 ejendomsattester og matrikeludskrifter er forholdene de samme som for det  

 øvrige land.
 7. Afsnit 5.2, 3. afsnit, affattes således:
 Der skal endvidere være oplysninger om den fremtidige anvendelse af  

 arealer, der indgår i sagen, som nærmere beskrevet i § 24, stk. 4 i  

 landbrugsministeriets bekendtgørelse nr. 129 af 23. marts 1982 om  

 udstykningsarbejder m.v.
 8. I afsnit 5.2, sidste afsnit, udgår: »(lok.  

 223)».
 9. I afsnit 7.2 tilføjes som nyt punktum:
 I kommuner med en godkendt kommuneplan skal kommunalbestyrelsen  

 tilsvarende oplyse, hvilket delområde i kommuneplanen parcellerne ligger i,  

 såvel med hensyn til lokalisering som med hensyn til anvendelse.
 10. I afsnit 8 ændres »§§ 14, 23 og 29« til  

 »§ 14 eller §§ 23, 24 og 29« og »nr. 604 af 20. december  

 1976« til »nr. 129 af 23. marts 1982«.
 11. I afsnit 10.1, sidste punktum, ændres »§ 9,  

 stk. 8« til »§ 9, stk. 10«.
 12. I afsnit 15.2 ændres »15.12« til  

 »15.13« og 4. og 5. punktum udgår.
 13. Afsnit 15.5, 2. afsnit, affattes således:
Når der udstykkes parceller, hvis anvendelse forudsætter en ændring af  

 tilstanden af naturlige søer, hvis areal er større end 500 m2, samt af  

 gadekær e.l. offentligt tilgængelige småsøer i bymæssig bebyggelse, eller af  

 moser, hvis areal er større end 5000 m2, eller af det åbne forløb af  

 offentlige vandløb samt af private vandløb med en bundbredde på mindst 1.5 m,  

 skal der ligeledes foreligge tilladelse fra amtsrådet (i hovedstadsområdet,  

 hovedstadsrådet), jf. lovens § 43, stk. 1 og 2, og den i henhold til § 43  

 udstedte bekendtgørelse nr. 521 af 2. november 1983 om godkendelse m.v. efter  

 naturfredningslovens §§ 43 og 45 af anlæg i forbindelse med visse vådområder  

 (vandløb, søer og moser). Beskyttelsen af vandløb kan være udvidet til også  

 at omfatte en række private vandløb med bundbredde under 1.5 m, jf. § 1, stk.  

 2, i nævnte bekendtgørelse.
Bestemmelserne gælder også, selv om der er tale  

 om udstykning i byzone eller sommerhusområde.
 14. Efter afsnit 15.5 indsættes som nyt afsnit:
15.6. Når der udstykkes parceller, hvis anvendelse forudsætter, at der  

 foretages opdyrkning, tilplantning eller andre ændringer af heder, som udgør  

 over 5 ha i sammenhængende areal eller af strandenge og strandsumpe, som  

 udgør over 3 ha i sammenhængende areal, skal der foreligge tilladelse fra  

 amtsrådet (i hovedstadsområdet, hovedstadsrådet), jf. lovens §§ 43a og 43b,  

 og den i henhold til disse paragraffer udstedte bekendtgørelse nr. 40 af 9.  

 februar 1984 om tilladelse m.v. efter naturfredningslovens kap.
V til  

 ændringer af heder, strandenge og strandsumpe.
Ved udstykning af arealer, der  

 den 1. januar 1984 lå i byzone eller sommerhusområde, skal der kun foreligge  

 tilladelse, hvis parcellerne er omfattet af naturfredningslovens § 46, stk.  

 1, om strandbeskyttelseslinien, og de skal opdyrkes eller lignende.
 15. Afsnit 15.8 udgår.
 Afsnit 15.6 og 15.7 bliver herefter henholdsvis afsnit 15.7 og 15.8.
 16. Efter afsnit 15.9 indsættes som nyt afsnit:
 15.10. Når der udstykkes parceller inden for beskyttelseslinierne omkring  

 kirker, der ligger i det åbne land, og det er hensigten, at der på  

 parcellerne skal placeres bygninger med en højde, der overstiger 8.5 m  

 (f.eks. siloer på landbrugsejendomme), skal der foreligge tilladelse fra  

 fredningsnævnet, jf. § 47b.
 Afsnit 15.10-15.12 bliver herefter afsnit 15.11-15.13. I afsnit 15.11, der  

 herefter er blevet afsnit 15.12, ændres »15.10« til  

 »15.11«.
 17. Skema til afgivelse af kommunalbestyrelsens  

 erklæring (det grønne skema) og naturfredningsskemaet er optrykt med de  

 nødvendige ændringer.
 Oplag af de hidtil anvendte naturfredningsskemaer må kasseres, medens det  

 hidtil anvendte grønne skema fortsat kan benyttes, jf. dog afsnit 7.2, sidste  

 punktum.
