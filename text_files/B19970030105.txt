 I medfør af § 135, stk. 3, § 137, stk. 3 og § 149, stk. 10, i lov om  

 luftfart, jf. lovbekendtgørelse nr. 162 af 7. marts 1994 med senere  

 ændringer, fastsættes herved følgende:
Definitioner § 1.  I denne bekendtgørelse forstås ved:
1. Flyvehavari En begivenhed, der indtræffer i forbindelse med anvendelse af et  

 luftfartøj fra det tidspunkt, hvor nogen person går om bord i luftfartøjet i  

 den hensigt at flyve, og indtil alle er gået fra borde, og hvor 2. Flyvehændelse En begivenhed, som ikke er et havari, men som indtræffer i forbindelse med  

 anvendelsen af et luftfartøj, og som har indflydelse på eller vil kunne få  

 indflydelse på sikkerheden forbundet med luftfartøjers anvendelse.
Der  

 henvises i øvrigt til bilaget til denne bekendtgørelse.
3. Luftfartøj Enhver indretning, der kan bæres oppe i atmosfæren ved luftens påvirkning  

 bortset fra indretninger, der bæres oppe alene ved direkte luftpåvirkning på  

 jordens overflade.
4. Lufttrafikhændelse En flyvehændelse, der hovedsagelig relaterer sig til bestemmelserne for  

 lufttrafiktjeneste, og hvor luftfartøjer passerer hinanden i en sådan nærhed,  

 eller hvor andre vanskeligheder forårsaget af mangelfulde procedurer,  

 manglende efterlevelse af procedurer eller fejl ved hjælpemidler på jorden  

 resulterer i, at der opstår en faretruende situation.
Der henvises i øvrigt  

 til bilaget til denne bekendtgørelse.
Gyldighedsområde § 2.  Bekendtgørelsen gælder for civil luftfart inden  

 for dansk område samt inden for områder, for hvilke Danmark i henhold til  

 international overenskomst er forpligtet til at yde lufttrafiktjeneste.
 Stk. 2.  Bekendtgørelsen gælder med undtagelse af  

 bestemmelserne i kap. 5 desuden for civil luftfart med danske luftfartøjer,  

 der befinder sig uden for dansk område.
 § 3.  Et luftfartøj betragtes som dansk, når det er  

 dansk registreret eller anvendes til erhvervsmæssig flyvning i henhold til en  

 dansk driftstilladelse.
Meddelelsespligten § 4.  Luftfartøjschefen skal snarest underrette  

 Havarikommissionen for Civil Luftfart om flyvehavarier og flyvehændelser,  

 herunder lufttrafikhændelser, i overensstemmelse med denne bekendtgørelse.  

 Hvis luftfartøjschefen ikke er i stand hertil, skal ejeren eller brugeren af  

 luftfartøjet sørge for, at der snarest sker underretning til  

 Havarikommissionen.
§ 5.  Hvis det er hensigtsmæssigt, kan det mellem  

 Havarikommissionen og større luftfartsforetagender eller større ikke  

 erhvervsdrivende klubber aftales, at det påhviler luftfartøjschefen snarest  

 at underrette ejeren eller brugeren af luftfartøjet.
Meddelelsespligten  

 påhviler herefter ejeren eller brugeren.
En sådan aftale afskærer ikke  

 luftfartøjschefen fra tillige at underrette Havarikommissionen.
Meddelelse om flyvehavarier og  

 flyvehændelser, bortset fra § 6.  Flyvehavarier og flyvehændelser, bortset fra  

 lufttrafikhændelser, skal meddeles telefonisk eller telegrafisk til  

 Havarikommissionen for Civil Luftfart.
Stk. 2.  Inden for normal kontortid rettes henvendelse  

 til Havarikommissionen.
Uden for normal kontortid samt lør-, søn- og  

 helligdage rettes henvendelse til supervisor i kontrolcentralen, Københavns  

 Lufthavn, Kastrup, der oplyser navn og telefonnummer på Havarikommissionens  

 vagthavende havariinspektør.
 Stk. 3.  Oplysning om Havarikommissionens adresse,  

 telefon-, telex- og telefaxnummer etc. og telefonnummer på supervisor i  

 kontrolcentralen, Københavns Lufthavn, Kastrup, optrykkes i Aeronautical  

 Information Circular A (AIC A).
Stk. 4.  Meddelelsen skal indeholde så mange som muligt  

 af nedennævnte oplysninger.
Afgivelsen af meddelelsen må ikke forsinkes på  

 grund af mangel på udførlige oplysninger.
 Antal besætningsmedlemmer og passagerer dræbt eller alvorligt kvæstet.
 Antal personer i øvrigt dræbt eller alvorligt kvæstet.
Stk. 5.  Senest 8 dage efter et flyvehavari eller en  

 flyvehændelse skal meddelelsen suppleres med en skriftlig rapport, hvis der  

 ikke er truffet anden aftale med Havarikommissionen.
Havarikommissionens  

 rapportformularer for luftfartøjer, henholdsvis flyvemaskiner, svævefly og  

 ultralette fly, samt balloner skal benyttes.
Formularer kan fås ved  

 henvendelse til kommissionen.
Meddelelse om lufttrafikhændelser § 7.  Meddelelse om lufttrafikhændelser gives på  

 følgende måde:
 Stk. 2.  En foreløbig meddelelse afgivet over radio i  

 henhold til stk. 1, a, skal indeholde de i Aeronautical Information Circular  

 A (AIC A) angivne oplysninger, der er optrykt sammen med formularen »Air  

 Traffic Incident Report«.
Stk. 3.  Formularen »Air Traffic Incident  

 Report« optrykkes i Aeronautical Information Circular A (AIC A) og kan  

 fås ved henvendelse til lufttrafiktjenesteenheden, Statens Luftfartsvæsen  

 eller Havarikommissionen.
Oplysning om Havarikommissionens adresse optrykkes  

 i Aeronautical Information Circular A (AIC A).
 Anm. 1: Hvor der ikke på første landingsflyveplads findes meldekontor for  

 lufttrafiktjeneste, kan meddelelse gives til en anden  

 lufttrafiktjenesteenhed.
 Anm. 2: Den afgivne meddelelse vil blive videresendt til  

 Havarikommissionen for Civil Luftfart.
Straf, ikrafttræden § 8.  Overtrædelse af § 4, 1. pkt. og § 5, 1. pkt.  

 straffes i medfør af luftfartslovens § 149, stk. 6, med bøde, hæfte eller  

 fængsel i indtil 2 år.
Overtrædelse af § 4, 2. pkt., straffes efter samme  

 lovs § 149, stk. 4, med bøde eller hæfte.
Overtrædelse af § 5, 2. pkt.,  

 straffes med bøde eller hæfte.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel, jf.  

 luftfartslovens § 149, stk 14.
 § 9.  Bekendtgørelsen træder i kraft den 15. maj 1997.
 Stk. 2.  Samtidig ophæves bekendtgørelse nr. 272 af 29.  

 maj 1984 om meddelelsespligt med hensyn til flyvehavarier og flyvehændelser.
Trafikministeriet, den 30. april 1997 Bjørn Westh / A.
Thorup Bilag Bilag til Trafikministeriets bekendtgørelse om meddelelsespligt med hensyn  

 til flyvehavarier og flyvehændelser Eksempler på flyvehændelser og lufttrafikhændelser De nedenfor anførte hændelser er typiske eksempler på hændelser, der skal  

 meddeles til Havarikommissionen for Civil Luftfart.
Listen er ikke  

 udtømmende, og den tjener kun som vejledning ved definitionen af udtrykket en  

 »flyvehændelse« eller en »lufttrafikhændelse«:
 - Et tæt-på-sammenstød, der kræver en afværgemanøvre for at undgå et  

 sammenstød eller en farlig situation.
 - Kontrolleret flyvning imod terræn, hvor kollision kun undgås med nød og  

 næppe.
 - En afbrudt start på en lukket eller optaget bane, eller en start fra en  

 sådan bane med kun en minimal afstand til en hindring.
 - En landing eller et forsøg på landing på en lukket eller optaget bane.
 - Alvorligt svigt med hensyn til at nå op på den forventede ydeevne under  

 start eller indledende stigning.
 - Enhver brand eller røgudvikling i passagerkabine, lastrum eller motorer,  

 selv om disse brande slukkes med brandslukningsudstyret.
 - Enhver hændelse, hvor flyvebesætningen har akut behov for at bruge  

 iltmaske.
 - Strukturel skade på luftfartøjet eller motorskade, der ikke er  

 klassificeret som havari.
 - Flere forskellige funktionsfejl i et eller flere af luftfartøjets  

 systemer, der har alvorlig indvirkning på styring af luftfartøjet.
 - Ethvert tilfælde af et flyvebesætningsmedlems uarbejdsdygtighed under  

 flyvningen.
 - En så begrænset resterende brændstofbeholdning, at piloten må melde, at  

 der foreligger en nødsituation.
 - Hændelser i forbindelse med start og landing, såsom landing før banen,  

 standsning efter banen og hændelser, hvor luftfartøjet kommer ud over siden  

 af banen.
 - Systemsvigt, vejrfænomener, flyvning uden for det tilladte flyveområde,  

 eller andre tildragelser, der vil kunne gøre det vanskeligt at bevare  

 kontrollen over luftfartøjet.
 - Svigt i mere end et system inden for et flerstrenget system, der er  

 obligatorisk for styring og navigering af luftfartøjer.
