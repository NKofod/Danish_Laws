 Retsfor skriften vedrører følgende lovgivning:
 Den 21. marts 1986 undertegnedes i Reykjavk en tillægsaftale til aftalen  

 af 12. december 1969 mellem Danmark, Finland, Island, Norge og Sverige om en  

 nordisk industrialiseringsfond for Island, jfr. udenrigsministeriets  

 bekendtgørelser nr. 51 af 6. juli 1970 og nr. 75 af 8. september 1980,  

 Lovtidende C.
 Tillægsaftalen har følgende ordlyd:
TILLÆGSAFTALE TIL AFTALEN MELLEM DANMARK, FINLAND, ISLAND, NORGE OG  

 SVERIGE OM EN NORDISK INDUSTRIALISERINGSFOND FOR ISLAND Regeringerne i Danmark, Finland, Island, Norge og Sverige er, foranlediget  

 af ønsket om at indgå en tillægsaftale til aftalen af 12. december 1969  

 mellem Danmark, Finland, Island, Norge og Sverige om en nordisk  

 industrialiseringsfond for Island (nedenfor kaldet »aftalen«), som  

 blev ændret med tillægsaftale af 29. april 1980, blevet enige om følgende:
Artikel 1 Paragraf 1 i aftalen får følgende nye ordlyd:
» 1. Formål Fondens formål er at fremme opbygning af et alsidigt og konkurrencedygtigt  

 erhvervsliv i Island med hovedvægt på den tekniske og industrielle udvikling  

 samt industrielt og kommercielt samarbejde mellem Island og de øvrige  

 nordiske lande.« Artikel 2 Paragraf 3 i aftalen får følgende nye ordlyd:
» 3. Kursbestemmelser Fondens regningsenhed skal være lig en US dollars.
Lånemidler, som optages  

 i en anden valuta end US dollars, skal lånes ud i samme valuta.
Lån  

 tilsvarende fondens reserver udover grundkapitalen kan lånes ud i den valuta,  

 som bestyrelsen bestemmer.« Artikel 3 Paragraf 4 i aftalen får følgende nye ordlyd:
» 4. Virksomhed Fonden arbejder for sit formål ved at:
Fonden får kapital til forannævnte virksomhed gennem sin grundkapital,  

 indtægter og ved låntagning.
Beslutninger om lånydelser, garantier og køb af  

 aktier skal være i overensstemmelse med almindelige forretningsmæssige  

 principper.
Fonden skal tage sigte på at sikre en naturlig forrentning af fondens  

 grundkapital og egenkapital.
Lån, tilskud eller garantier kan ydes til  

 virksomheder i privat eller offentlig eje og finansieringsinstitutioner, som  

 har samme formål som fonden.
Det samme gælder om køb af aktier.
 Der skal til enhver tid drages omsorg for at ikke tilbagebetalt  

 grundkapital og lån til fonden dækkes af lån mod tilfredsstillende sikkerhed.
Fonden skal arbejde nært sammen med islandske låneinstitutioner.« Artikel 4 1. Denne tillægsaftale træder i kraft 21 dage efter  

 den dag, da samtlige parter har meddelt det islandske udenrigsministerium, at  

 de foranstaltninger, som kræves for tillægsaftalens ikrafttrædelse, er  

 gennemført.
 2. Det islandske udenrigsministerium meddeler de  

 øvrige parter om modtagelsen af disse meddelelser og om tillægsaftalens  

 ikrafttrædelse.
Artikel 5 Originaleksemplaret til denne tillægsaftale deponeres i det islandske  

 udenrigsministerium, som vil oversende bekræftede kopier til de øvrige  

 parter.
 Til bekræftelse heraf har undertegnede, som er behørigt bemyndiget dertil,  

 undertegnet denne tillægsaftale.
Udfærdiget i Reykjavk den 21. marts 1986 i et eksemplar på dansk.
Parterne  

 vil snarest ved noteveksling enes om en finsk, islandsk, norsk og svensk  

 tekst, som skal have samme gyldighed som den danske tekst.
Det islandske  

 udenrigsministerium vil oversende bekræftede kopier af teksterne til de  

 øvrige parter.
For Danmarks Regering:  H.
A.
Djurhuus Suomen Hallituksen puolesta:  Anders Hulden Fyrir rkisstjorn Islands:  Matthas A.
Mathiesen For Norges Regjering:  Niels L.
Dahl For Sveriges Regering:  G.
A.
Dahlstrøm Tillægsaftalen trådte i medfør af artikel 4, stk. 1, i kraft den 30. maj  

 1986.
