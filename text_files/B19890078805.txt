I medfør af §§ 5-6, 28 og 35 i lov nr. 814 af 21. december 1988 om husdyrsygdomme fastsættes:
 § 1.  En dyrlæge skal ved mistanke om forekomst af en  

 husdyrsygdom som nævnt i lovens bilag 1, gruppe A , straks underrette  

 kredsdyrlægen eller Veterinærdirektoratet herom.
 Stk. 2.  Veterinærdirektoratet foranlediger de mistænkte  

 dyr og forholdene iøvrigt undersøgt i fornødent omfang, og kan herunder i  

 diagnostisk øjemed påbyde et eller flere dyr aflivet.
§ 2.  En dyrlæge skal ved mistanke om forekomst af  

 oksebremselarveinvasion, ondartet beskelersyge (dourine), venezuelansk  

 hesteencephalitis, fjerkrækopper, ornitose (clamydiose) eller tularæmi,  

 underrette kredsdyrlægen eller veterinærdirektoratet herom.
Ved mistanke om  

 forekomst af de øvrige i lovens bilag 1, gruppe B, nævnte sygdomme, skal  

 dyrlægen indsende fornødent materiale til undersøgelse på et statsligt  

 laboratorium.
 Stk. 2.  Veterinærdirektoratet kan påbyde de mistænkte  

 dyr undersøgt og kan foranledige forholdene iøvrigt undersøgt.  

 Veterinærdirektoratet kan herunder i diagnostisk øjemed påbyde et eller flere  

 dyr aflivet.
 § 3.  Veterinærdirektoratet kan påbyde ejeren  

 (brugeren) af den ejendom, hvorpå de berørte dyr befinder sig, straks at  

 standse eller begrænse al færdsel eller transport til og fra ejendommen eller  

 dele af denne.
 § 4.  Udgifter i medfør af de af § 1, stk. 2,  

 omfattede foranstaltninger afholdes af staten.
 § 5.  Med bøde straffes den, der overtræder  

 bestemmelserne i § 1, stk. 1, og § 2, stk. 1, eller påbud meddelt i henhold  

 til § 2, stk. 2 og § 3.
 § 6.  Denne bekendtgørelse træder i kraft den 1.  

 januar 1990.
