Landsskatteretskendelse Udlejningsejendom til beboelse - afskrivning på garage Landbrug med 1 lejlighed (udlejet) - istandsættelse og udskiftning af hårde  

 hvidevarer Reference:
AL § 18, stk. 3 (dagældende) og § 28  

 (dagældende) A klagede for indkomståret 1996 over, at  

 skatteankenævnet ikke havde godkendt afskrivning på garage for  

 ejendom 1, fradrag for udgifter til udskiftning af hårde hvidevarer  

 samt fradrag for udgifter til istandsættelse af en ejendom 2.
Det fremgik af sagen, at klageren var medejer af ejendom 1  

 med en ejerandel på 1/3. Ejendommen var en beboelsesejendom med 4  

 lejligheder, og lejlighederne var lejet ud.
Ved ejendommen var der en garage,  

 der benyttedes af ejendommens lejere til deres personbiler.  

 Beboelsesejendommen var 298 m², mens garagen var 187 m².
I det omhandlede  

 indkomstår var der foretaget skattemæssige afskrivninger på  

 garagen med 4 % af en anslået værdi af garagen på 95.000  

 kr.
Klagerens andel af disse afskrivninger var 950 kr.
Ejendommen blev  

 overtaget pr. 31. december 1992 for 650.000 kr.
Det fremgik endvidere, at klageren tidligere var medejer  

 af ejendom 2. Denne ejendom var vurderet som et bebygget landbrug med 1  

 lejlighed.
Ejendommen var faldet i arv til klageren og dennes 3  

 søskende.
På daværende tidspunkt var klagerens ejerandel  

 1/4. Efter en af ejernes død i 1987 overtog de andre søskende  

 hans andel, og klagerens ejerandel var derefter 1/3. Ejendommen var udlejet  

 frem til 13. februar 1996. Ved betinget skøde af 3. april 1996 blev  

 ejendommen overdraget.
Overtagelsesdagen var aftalt til den 1. juni 1996, dog  

 med risikoens overgang den 1. april 1996.
 I skødet anførtes bl.a. følgende:
"Inden den 1. juli 1996 drager sælgerne omsorg for  

 at der foretages istandsættelse af ejendommen efter nærmere  

 aftale med køberne, idet der herunder sker udskiftning af samtlige  

 vinduer og døre i beboelsen, og indsættes nyt  

 køkken." Vedrørende opstilling af køkken forelå  

 der ordrebekræftelse af 3. april 1996. Udgifterne var i denne opgjort  

 til 69.000 kr., heraf hårde hvidevarer 25.300 kr.
Der var udstedt  

 faktura vedrørende køkkenet på 69.269 kr. den 8. maj  

 1996. Udgifterne til køkkenet var af klageren anset som opsat  

 vedligeholdelse.
 Vedrørende døre og vinduer var der udstedt  

 faktura den 20. maj 1996. Af det samlede beløb på 69.460 kr. var  

 41.676 kr. anset som opsat vedligeholdelse, mens 27.784 kr. var anset som  

 forbedringsudgifter.
Klageren havde i sin indkomstopgørelse fradraget  

 1/3 af udgifterne til hårde hvidevarer, eller i alt 8.433 kr., som  

 vedligeholdelse.
Af de øvrige udgifter, der ligeledes var anset som  

 vedligeholdelse, havde klageren fratrukket 1/3 i sin  

 indkomstopgørelse, eller i alt 28.548 kr.
Vedrørende afskrivningerne på garagen  

 på ejendom 1 havde skatteankenævnet nægtet fradrag.
Som  

 begrundelse havde skatteankenævnet bl.a. anført, at garagen ikke  

 benyttedes i forbindelse med en af de i den dagældende afskrivningslovs  

 § 18, stk. 1, litra a og b, nævnte virksomheder.
Endvidere havde  

 skatteankenævnet anført, at der ikke var afskrivningsret  

 på bygninger, der anvendtes til beboelse, jf. den dagældende  

 afskrivningslovs § 18, stk. 3, og at der således ikke var lovhjemmel  

 til at afskrive på garagen.
Vedrørende de fratrukne udgifter til udskiftning af  

 hårde hvidevarer i køkkenet havde skatteankenævnet  

 nægtet fradrag.
Som begrundelse havde skatteankenævnet bl.a.  

 anført, at der, efter ophævelsen af den dagældende  

 afskrivningslovs § 28 i 1982, ikke var lovhjemmel til at fratrække  

 udgifter til udskiftning af hårde hvidevarer i en- og tofamilieshuse,  

 der anvendtes til udlejning, jf.
TfS 1993.195 VLD.
Vedrørende de øvrige fratrukne udgifter  

 havde skatteankenævnet også nægtet fradrag.
Som begrundelse  

 havde skatteankenævnet bl.a. anført, at istandsættelsen af  

 ejendommen var et led i ejendomshandlen, idet det klart fremgik af  

 skødet, at der var indgået aftale om istandsættelse af  

 ejendommen som et led i salgsaftalen, samt at denne aftale måtte have  

 haft indflydelse på prisfastsættelsen, og at beløbet  

 derfor kunne fradrages i salgssummen ved opgørelsen af fortjenesten  

 ved salget af ejendommen.
Klagerens repræsentant havde nedlagt påstand  

 om, at der var fradragsret for afskrivningerne vedrørende garagen,  

 idet udlejning af garager i forbindelse med en udlejningsejendom til beboelse  

 betragtedes som erhvervsmæssig virksomhed, der berettigede til  

 afskrivning efter den dagældende afskrivningslovs § 18, stk. 1, litra  

 b.
Repræsentanten havde endvidere henvist til cirkulære nr. 188  

 af 22. november 1983 punkt 72, hovedgruppe b.
Repræsentanten havde endvidere nedlagt påstand  

 om, at der var fradragsret for den fratrukne del af udgifterne til  

 udskiftning af vinduer, døre og køkken m.v., herunder  

 hårde hvidevarer, idet der var tale om vedligeholdelsesudgifter.
Til  

 støtte herfor har repræsentanten bl.a. anført, at  

 ejendommen havde været udlejet siden erhvervelsen for ca. 26 år  

 siden, at udgiften var afholdt i umiddelbar forlængelse af  

 lejemålets ophør, at de pågældende udgifter var  

 blevet afholdt under alle omstændigheder, enten med henblik på  

 genudlejning eller salg, når arbejdet var tilendebragt, at arbejdet var  

 iværksat inden skødets underskrivelse, og at aftaletidspunktet,  

 hvilket lå inden tidspunktet for ordrebekræftelsen, var det  

 afgørende tidspunkt og at betalingstidspunktet i den forbindelse var  

 uden betydning.
Endvidere havde repræsentanten bl.a. anført, at  

 når færdiggørelsen af de nævnte arbejder var  

 nævnt i skødet, var det en naturlig følge af, at  

 købers advokat skulle varetage købernes interesse, og sikre  

 færdiggørelsen af arbejdet.
Repræsentanten anså  

 således sagen for at være tilsvarende LSRM 1952.206.  

 Repræsentanten havde endvidere anført, at tidspunktet for  

 afholdelse af en udgift ikke var betalingstidspunktet, men tidspunktet for  

 ordregivers afgivelse af en bindende ordre.
 Landsskatterettens bemærkninger:
I henhold til den dagældende afskrivningslovs § 18,  

 stk. 1, litra b, kunne der afskrives på garager, der benyttedes til  

 afskrivningsberettiget formål, hvorimod der ikke kunne afskrives  

 på bygninger, der anvendtes til beboelse og hertil knyttede  

 formål, jf. § 18, stk. 3. Retten fandt herefter  af de af  

 skatteankenævnet nævnte grunde ikke, at der kunne afskrives  

 på garagen.
Vedrørende udgifterne til istandsættelse af  

 ejendom 2, herunder udgifterne til udskiftning af hårde hvidevarer,  

 fandt retten, at udgifterne måtte anses afholdt ved arbejdets  

 færdigopførelse og efter ejendommens afståelsestidspunkt,  

 og der var herefter ikke hjemmel til fradrag for udgifterne, men udgifterne  

 kunne fragå i klagerens afståelsesvederlag.
Ansættelsen  

 blev stadfæstet.
