(Udgangsledsagerinstruksen.) I.
Inden udgangen 1.  Udgangsledsageren skal inden udgangen gøre sig bekendt med  

 følgende:
 Oplysninger om punkterne a) - e) kan udgangsledsageren skaffe sig ved  

 gennemlæsning af den indsattes inspektions- og forsorgsjournal og ved  

 samtaler med forsorgspersonalet, personalet på den indsattes afdeling og  

 arbejdssted og andet personale, der har et særligt kendskab til den indsatte.
 Såfremt udgangsledsageren udpeges blandt medarbejdere, der ikke har et  

 godt kendskab til den indsatte, bør udgangsledsageren gennemlæse den  

 indsattes journal samt grundskema.
 2.  Udgangsledsageren skal endvidere forud for udgangen sikre  

 sig:
 Den indsatte skal således gøres opmærksom på, at andre ophold end de  

 udtrykkeligt aftalte på vejen til og fra udgangsadressen er udgangsmisbrug og  

 vil kunne medføre, at man straks vender tilbage til anstalten.
 3.  Udgangsledsageren skal medbringe aktuelt signalement og foto  

 af den indsatte.
II.
Under udgangen.
4.  Udgangsledsageren skal under udgangen holde opsyn med den  

 indsatte.
Udgangsledsageren skal hele tiden vide, hvor den indsatte befinder  

 sig, og hvad den indsatte foretager sig, således at udgangsledsageren  

 omgående kan gribe ind, hvis den indsatte forsøger at unddrage sig tilsynet.  

 Udgangsledsageren bør derfor normalt ikke lade den indsatte ude af syne eller  

 opholde sig i et andet rum end den indsatte.
Ved besøg i private hjem kan der dog - i det omfang den indsattes forhold  

 ikke taler herimod - gives den indsatte en vis bevægelsesfrihed indenfor  

 boligens rammer.
Den indsatte må ikke forlade boligen, uden at  

 udgangsledsageren er med.
 Udgangsledsageren skal, forinden der eventuelt gives den indsatte  

 tilladelse til at opholde sig i et andet rum end udgangsledsageren, foretage  

 en vurdering af, om den indsatte herved får mulighed for at undvige.
 Såfremt der gives den indsatte tilladelse til at opholde sig i et andet  

 rum end udgangsledsageren, skal udgangsledsageren træffe de foranstaltninger,  

 som må antages at være nødvendige for at hindre, at den indsatte herved får  

 mulighed for at undvige.
 Tilsynet må aldrig overlades til en anden person.
5.  Udgangsledsageren må ikke fravige bestemmelserne om rejserute  

 o g opholdssteder, medmindre dette finder sted efter forud indhentet  

 tilladelse fra institutionens vagthavende.
Dog kan der under udgangen opstå  

 sådanne uforudsigelige, særlige situationer, der nødvendiggør, at  

 udgangsledsageren træffer beslutning om fravigelse af bestemmelserne om  

 rejserute og opholdssted, navnlig når det skønnes nødvendigt for at hindre,  

 at den indsatte undviger.
 Udgangsledsageren kan endvidere give tilladelse til kortvarige indkøb af  

 is, blomster, gaver eller lignende, der agtes medtaget til udgangsadressen.
6.  Udgangsledsageren og den indsatte må ikke indtage spiritus  

 unde r udgangen.
 Ophold i restauranter, værtshuse og lignende må ikke finde sted, medmindre  

 det af udgangstilladelsen udtrykkeligt fremgår, at den indsatte må indtage  

 måltider på restaurant m.v.
 7.  Udgangsledsageren skal påse, at de vilkår, der er fastsat i  

 udgangstilladelsen, overholdes.
 Udgangsledsageren skal om fornødent gøre de personer, der besøges, bekendt  

 med de vilkår, der er fastsat for afvikling af udgangen, herunder forbudet  

 mod spiritusindtagelse.
 8.  Udgangsledsageren må, når han/hun er sammen med den indsattes  

 pårørende i hjemmet, deltager i familiebegivenheder o.lign., lade sig beværte  

 i rimeligt omfang, idet udgangsledsageren dog ikke må indtage spiritus under  

 udgangen.
 Udgangsledsageren må ikke modtage foræringer af den indsatte eller de  

 pårørende.
 9.  Udgangsledsageren skal afbryde udgangen og sørge for, at den  

 indsatte kommer tilbage til institutionen, hvis den indsatte udviser  

 mistænkelig optræden, som lader formode, at den indsatte forsøger at undvige  

 eller overtræde de forskrifter, som institutionen og udgangsledsageren har  

 givet den indsatte.
 10.  Udgangsledsageren skal omgående underrette det stedlige  

 politi og institutionen, hvis den indsatte undviger under udgangen og ikke  

 øjeblikkeligt kan pågribes.
III.
Efter udgangen.
 11.  Udgangsledsageren skal umiddelbart efter tilbagekomsten til  

 institutionen afgive en skriftlig rapport om udgangens forløb.
 Rapporten skal indeholde en kort omtale af de steder, der har været  

 besøgt, og hvilke personer den indsatte har været sammen med.
 Rapporten skal endvidere indeholde oplysninger om den indsattes optræden,  

 forhold til pårørende samt udgangsledsagerens indtryk af forholdene i  

 hjemmet, hvor besøget har været aflagt.
 Såfremt udgangen ikke er gennemført i overensstemmelse med de oprindelige  

 retningslinier, der er givet for den, skal rapporten tillige indeholde en  

 nøje redegørelse for disse afvigelser med angivelse af, hvilken overordnet i  

 institutionen, der eventuelt har tiltrådt, at afvigelserne fandt sted.
 Rapporten skal endelig, såfremt institutionen skønner det nødvendigt og  

 hensigtsmæssigt, indeholde udgangsledsagerens vurdering af, hvorvidt den  

 indsatte skal have tilladelse til fortsat udgang, herunder om der er grundlag  

 for at ændre de vilkår, der er fastsat for afvikling af udgangen.
