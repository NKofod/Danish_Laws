 I medfør af den indenrigsministeren i lov nr. 205 af 16. maj 1950 om  

 ophævelse af Dansk-islandsk Forbundslov m.m. givne bemyndigelse bestemmes  

 herved følgende:
§ 1 Der oprettes et register over islandske statsborgere, der nyder lige ret  

 med danske statsborgere, hvortil ifølge § 1 i lov nr. 205 af 16. maj 1950  

 kræves, at de pågældende var bosat i Danmark den 6. marts 1946 eller på noget  

 tidspunkt inden for de sidste 10 år før denne dato.
 Registret føres i indenrigsministeriet.
§ 2 Optagelse i registret sker efter skirftlig anmeldelse, der må indeholde  

 oplysning om følgende:
 1. Anmelderens fulde navn, fødested og fødselstid.  

 (Anmelderens fødselsattest vedlægges).
 2. Hvornår og hvorledes anmelderen har erhvervet  

 islandsk statsborgerret. (Der vedlægges en af anmelderen udtrykkelig afgiven  

 erklæring på tro og love herom samt attestation fra den myndighed, der  

 modtager anmeldelsen, om, at islandsk pas eller anden dokumentation for  

 islandsk statsborgerret er forevist).
 3. Om anmelderen har haft bopæl er i landet den 6.  

 marts 1946 eller på noget tidspunkt inden for de sidste 10 år før denne dato.  

 (Folkeregisterattest vedlægges).
 For ugifte personer under 18 år indgives anmeldelsen af  

 forældremyndighedens indehaver.
 Anmeldelsen indgives til vedkommende politimester (i København  

 magistraten). I udlandet bosatte personer indgiver anmeldelsen til  

 vedkommende danske repræsentation.
§ 3 Enhver, der er optaget på registret, erholder et af indenrigsministeriet  

 udfærdiget bevis for, at han er i besiddelse af den i § 1 omhandlede lige  

 ret.
 Hvilket herved bringes til almindelig kundskab.
 INDENRIGSMINISTERIET, DEN 30. SEPTEMBER  

 1950.
J.
SMØRUM.
 /Knud Larsen.
