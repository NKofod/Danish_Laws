 I medfør af §§ 7, 7a, 13, 16, 19, stk. 5, 29, 44, 67, 73, 80, 92 og 110,  

 stk. 3, i lov om miljøbeskyttelse, jf. lovbekendtgørelse nr. 590 af 27. juni  

 1994, fastsættes:
 Bekendtgørelsens område m.v.
 § 1.  Denne bekendtgørelse fastsætter, i hvilket  

 omfang affaldsprodukter, jf. § 2, kan anvendes til jordbrugsformål, således  

 at hensynet til miljøbeskyttelsen ikke tilsidesættes.
 § 2.  Bekendtgørelsen omfatter affald fra  

 husholdninger, institutioner og virksomheder, herunder komposteret affald,  

 processpildevand og spildevandsslam i det omfang, affaldet er egnet til  

 jordbrugsformål og ikke indeholder væsentlige mængder af miljøskadelige  

 stoffer.
 Stk. 2.  Plantedirektoratet fører tilsyn med kvaliteten  

 af spildevandsslam fra kommunalt ejede eller drevne rensningsanlæg og af  

 kompost fremstillet af kildesorteret affald fra husholdninger, institutioner  

 og private virksomheder, jf. §§ 6 og 7, stk. 1, 2, 3, 4 og 7. Tilsynet føres  

 efter regler fastsat af landbrugs- og fiskeriministeren.
 Stk. 3.  Komposteret og ukomposteret have- og parkaffald  

 samt produkter der kan udbringes efter reglerne i miljø- og  

 energiministeriets bekendtgørelse om erhvervsmæssigt dyrehold, husdyrgødning,  

 ensilage m.v. er ikke omfattet af denne bekendtgørelse.
 § 3.  Reglerne i denne bekendtgørelse finder ikke  

 anvendelse, hvis de strider mod Landbrugs- og Fiskeriministeriets  

 bestemmelser om forebyggelse og bekæmpelse af husdyrsygdomme eller zoonoser.
 § 4.  I denne bekendtgørelse forestås ved:
 Stk. 2.  Affaldsproducentens pligter efter reglerne i  

 kapitel 4 påhviler den affaldsproducent, der afhænder affaldsproduktet til  

 bruger.
Anvendelse af affaldsprodukter, som er  

 optaget på bilag 1 § 5.  De affaldsprodukter, som er optaget på bilag 1,  

 kan uden forudgående tilladelse anvendes til jordbrugsformål i  

 overensstemmelse med bestemmelserne i kapitlerne 3-8, jf. dog stk. 2 og 3.
Stk. 2.  Før anvendelse i skove skal amtsrådet meddele  

 tilladelse.
Amtsrådet kan skærpe vilkårene i forhold til, hvad der gælder  

 efter kapitlerne 3 - 8, eller fastsætte yderligere vilkår.
 Stk. 3.  Bekendtgørelsens § 9 stk. 3, 2. punktum, § 10  

 stk. 2-5, § 11 og kapitlerne 5, 7 og 8 gælder ikke for afhændelse til eller  

 anvendelse i privat havebrug.
Kontrolkrav og produktkrav § 6.  Affaldsprodukter, der skal anvendes til  

 jordbrugsformål og privat havebrug, skal overholde grænse- og  

 afskæringsværdierne i bilag 2. Endvidere må produkterne ikke indeholde  

 væsentlige mængder af andre miljøskadelige stoffer.
 Stk. 2.  Ved sammenblanding af flere affaldsproducenters  

 affaldsprodukter, herunder spildevandsslam fra forskellige anlæg, skal de  

 enkelte affaldsprodukter inden sammenblanding overholde grænse- og  

 afskæringsværdierne i bilag 2. Kontrol af om grænse- og afskæringsværdierne  

 er overholdt inden sammenblanding kan dog undlades for spildevandsslam fra  

 kommunale renseanlæg med en kapacitet på mindre end 500 PE, såfremt slammet  

 med henblik på behandling, tilføres et andet kommunalt renseanlæg indenfor  

 samme kommune.
 Stk. 3.  Ved sammenblanding af affaldsprodukter med  

 husdyrgødning skal affaldsprodukterne inden sammenblanding overholde grænse-  

 og afskæringsværdierne i bilag 2.
 Stk. 4.  Kommunalt spildevandsslam må ikke sammenblandes  

 med kommunalt spildevandsslam fra andre kommuner eller med andre  

 affaldsprodukter, med mindre sammenblandingen forestås af en kommune, en  

 fælleskommunal virksomhed eller et biogasfællesanlæg.
 § 7.  Affaldsprodukter, der skal anvendes til  

 jordbrugsformål og privat havebrug, skal være analyseret ved repræsentative  

 prøver.
 Stk. 2.  Prøverne skal udtages og analyseres af et  

 dertil akkrediteret laboratorium.
Stk. 3.  Analyseresultaterne skal fremsendes direkte til  

 tilsynsmyndigheden fra laboratoriet.
Analyseresultaterne skal fremsendes til  

 tilsynsmyndigheden inden første levering af et affaldsprodukt finder sted.  

 Efter første levering af et affaldsprodukt har fundet sted, skal hvert  

 analyseresultat fremsendes til tilsynsmyndigheden, straks det foreligger.
 Stk. 4.  Prøveudtagning, analysehyppighed,  

 analyseparametre og analysemetoder skal overholde forskrifterne i bilag 5.
Stk. 5.  Amtsrådet kan beslutte, at prøvetagnings- og  

 analysehyppigheden skal øges eller nedsættes.
Amtsrådet kan beslutte, at  

 prøverne skal analyseres for flere parametre.
Amtsrådet kan endvidere  

 beslutte at nogle parametre kan udelades.
 Stk. 6.  Amtsrådet kan beslutte, at nogle prøver kan  

 udtages af affaldsproducenten, og kan beslutte, at nogle prøver kan udtages  

 og analyseres af affaldsproducenten.
Stk. 7.  Uanset stk. 4 fastsætter landbrugs- og  

 fiskeriministeren regler for prøveudtagning og analysehyppighed for kommunalt  

 spildevandsslam og kompost fremstillet af kildesorteret affald fra  

 husholdninger, institutioner og private virksomheder.
Endvidere finder stk. 5  

 og 6 ikke anvendelse for disse produkter.
 § 8.  Affaldsprodukter, der afhændes til privat  

 havebrug, skal have gennemgået en sådan hygiejnisering, at anvendelse i haver  

 kan finde sted, jf. bilag 3.
Afhændelse § 9.  Affaldsproducenten skal udarbejde en  

 deklaration, som skal angive følgende:
 Stk. 2.  Hvis amtsrådet i en afgørelse har fastsat  

 vilkår i medfør af § 21, stk. 2, skal disse fremgå af deklarationen.
Stk. 3.  Kopi af deklarationen fremsendes til amtsrådet  

 i affaldsproducentens amt.
Fremsendelse skal ske senest 8 dage før levering  

 til bruger.
 § 10.  Enhver affaldsproducent der indgår aftale om  

 leverance af et affaldsprodukt, er ansvarlig for, at deklarationen følger  

 affaldsproduktet og svarer til dette.
 Stk. 2.  Levering af affaldsprodukter må kun ske efter  

 direkte skriftlig aftale mellem affaldsproducenten og brugeren.
 Stk. 3.  Levering af kommunalt spildevandsslam eller  

 produkter der indeholder kommunalt spildevandsslam jf. § 6, stk 4 må kun ske  

 efter direkte skriftlig aftale mellem kommunalbestyrelsen, ledelsen af en  

 fælleskommunal virksomhed eller ledelsen af et biogasfællesanlæg, og bruger.
 Stk. 4.  Aftalen må alene omfatte leverancer, der kan  

 forudses anvendt til gødskningsformål på bedriften i den kommende vækstsæson,  

 jf. § 16.
 Stk. 5.  Ved indgåelse af aftale om levering af  

 affaldsprodukter til bruger, skal affaldsproducenten sende kopi af  

 leveringsaftalen til kommunalbestyrelsen i brugers kommune.
§ 11.  Inden levering af et affaldsprodukt til bruger  

 skal den, der leverer affaldsproduktet, give kommunalbestyrelsen i brugers  

 kommune skriftlig meddelelse om den leverede mængde, jf. dog stk. 2.  

 Meddelelsen skal indeholde oplysning om brugers navn og adresse samt være  

 bilagt kopi af deklaration, jf. § 9, for det pågældende affaldsprodukt samt  

 leveringstidspunktet.
Meddelelse skal ske senest 8 dage før levering.
 Stk. 2.  Den i stk. 1 nævnte meddelelsespligt gælder  

 ikke i de tilfælde, hvor leveringen til den enkelte bruger udgør mindre end  

 10 tons tørstof pr. år.
§ 12.  Hvert år inden 1. marts skal affaldsproducenten  

 skriftligt indberette til amtsrådet, hvor store mængder af hvert  

 affaldsprodukt, der er afhændet til anvendelse til jordbrugsformål i det  

 foregående kalenderår, fordelt på anvendelse i landbrug, skovbrug, gartneri,  

 parkdrift og privat havebrug.
Indberetningen skal ske med henvisning til  

 deklarationen, jf. § 9, for hvert affaldsprodukt.
 Stk. 2.  Amtsrådet skal hvert år senest 1. juli  

 indberette de i stk. 1 omhandlede oplysninger til Miljøstyrelsen.  

 Miljøstyrelsen kan efter forhandling med amtsrådene fastsætte regler om  

 indberetningens form.
Opbevaring af affaldsprodukter § 13.  Affaldsprodukter, som skal anvendes til  

 jordbrugsformål, skal opbevares som fastsat i tilladelse efter  

 miljøbeskyttelseslovens kapitel 5 eller § 19, jf. dog § 14.
§ 14.  Affaldsprodukter kan dog opbevares på brugers  

 virksomhed uden tilladelse efter miljøbeskyttelseslovens kapitel 5 eller §  

 19, hvis det sker på et opbevaringsanlæg, der er placeret, indrettet og  

 drevet i overensstemmelse med de regler, der gælder for opbevaring af  

 husdyrgødning fra erhvervsmæssigt husdyrhold.
De hygiejniske krav i bilag 3  

 skal overholdes.
Stk. 2.  Affaldsprodukter, der ikke afgiver væske, kan  

 opbevares i markstakke på brugers virksomhed.
Markstakkene skal være  

 overdækket, så vand ikke kan trænge ind i stakken.
Placeringen skal følge de  

 i stk. 1 nævnte regler for placering.
De hygiejniske krav i bilag 3 skal  

 overholdes.
Fra 1. oktober 1999 må spildevandsslam ikke opbevares i  

 markstakke.
 Stk 3.  Anlæg, der anvendes til opbevaring af både  

 affaldsprodukter og husdyrgødning, skal have en kapacitet, der er i  

 overensstemmelse med reglerne for opbevaring af husdyrgødning fra  

 erhvervsmæssigt husdyrhold.
 Stk. 4.  Hos den enkelte bruger må der ikke uden  

 tilladelse efter miljøbeskyttelseslovens kapitel 5 eller § 19 opbevares en  

 større mængde affaldsprodukter, end bruger selv kan anvende i den kommende  

 vækstsæson.
Opbevaringskapacitet for kommunalt  

 spildevandsslam § 15.  Kommunalbestyrelsen skal råde over  

 opbevaringsfaciliteter for kommunalt spildevandsslam produceret i kommunen.  

 Efter 1. oktober 1999 skal kommunalbestyrelsen råde over opbevaringskapacitet  

 svarende til 9 måneders produktion.
 Stk. 2.  Kommunalt spildevandsslam skal opbevares som  

 fastsat i tilladelse efter miljøbeskyttelseslovens kapitel 5 eller § 19, jf.  

 dog stk. 4.
 Stk. 3.  Kommunalt spildevandsslam må ikke opbevares i  

 markstakke efter 1. oktober 1999.
 Stk. 4.  Indtil 1. oktober 1999 kan kommunalbestyrelsen  

 opbevare kommunalt spildevandsslam hos bruger i overensstemmelse med § 14.  

 Hos den enkelte bruger kan kommunalbestyrelsen ikke opbevare en større mængde  

 spildevandsslam, end brugeren har forpligtet sig til at modtage ifølge  

 kontrakt, jf. § 10 stk.3.
 Stk. 5.  Kommunalbestyrelsen skal senest den 31.  

 december hvert år indsende en redegørelse for, hvor og på hvilken måde det  

 kommunale spildevandsslam skal opbevares det kommende år, til amtsrådene i de  

 berørte amter.
Brugers anvendelse af affaldsprodukter § 16.  Affaldsprodukter, der ifølge denne  

 bekendtgørelse kan tilføres jord, skal anvendes til gødskningsformål og indgå  

 i gødningsplanlægningen.
Bruger skal forud for vækstsæsonens begyndelse  

 fremsende sædskifte- og gødningsplan for jordbrugsbedriften samt kort med  

 angivelse af udspredningsarealer til kommunalbestyrelsen i brugers kommune.  

 Meddelelsespligten gælder kun i de tilfælde, hvor bruger modtager  

 affaldsprodukter i mængder der overstiger 5 tons tørstof pr. år.
Stk. 2.  Den samlede tilførsel af næringsstoffer i form  

 af affaldsprodukter og husdyrgødning må ikke overstige 250 kg totalkvælstof  

 og 40 kg totalfosfor pr. ha pr. år.
Fosfordoseringen kan dog beregnes som et  

 gennemsnit over 3 år.
Fra 1. juli 2000 må den samlede tilførsel af  

 næringsstoffer i form af affaldsprodukter og husdyrgødning ikke overstige 250  

 kg totalkvælstof og 30 kg totalfosfor pr. ha pr. år.
Fosfordoseringen kan  

 fortsat beregnes som et gennemsnit over 3 år.
Stk. 3.  Uanset bestemmelsen i stk. 2, må der ikke med  

 affaldsprodukter tilføres jorden mere end 10 tons tørstof pr. ha pr. år,  

 beregnet som et gennemsnit over 10 år.
Fra 1. juli 2000 nedsættes mængden til  

 7 tons tørstof pr. ha pr. år, beregnet som et gennemsnit over 10 år.
På park-  

 og skovarealer, hvor der ikke dyrkes fortærbare afgrøder, må der tilføres 20  

 tons tørstof pr. ha pr. år, beregnet som et gennemsnit over 10 år.
Fra 1.  

 juli 2000 nedsættes mængden til 15 tons tørstof pr. ha pr. år, beregnet som  

 et gennemsnit over 10 år Stk. 4.  Flydende affaldsprodukter må højst tilføres i  

 mængder på 3.000 m3 pr. ha pr. år.
I perioden 1. oktober - 1. april må der  

 kun tilføres 1.000 m3 pr. ha, jf. dog stk. 5, 3. punktum.
Stk. 5.  I perioden fra høst (dog senest 1. september)  

 til 1. februar må der med flydende affalds-produkter maksimalt tilføres 50  

 kg. totalkvælstof pr. ha.
Tilførslen må kun ske på bevoksede arealer eller på  

 arealer, hvor der er afgrøde den samme vinter.
Fra 1. oktober 1999 må der i  

 perioden fra 1. oktober til 1. februar ikke udbringes flydende  

 affaldsprodukter.
Udbringning fra høst til 1. oktober må kun ske på  

 etablerede overvintrende græsarealer samt på arealer, hvor der den følgende  

 vinter skal være vinterraps.
 Stk. 6.  Udbringning af fast spildevandsslam i perioden  

 fra høst til 20. oktober må kun ske på arealer, hvor der er afgrøder samme  

 vinter.
 Stk. 7.  For affaldsprodukter, som består af mere end  

 75% husdyrgødning, træder reglerne for anvendelse af husdyrgødning fra  

 erhvervsmæssigt dyrehold i stedet for stk. 1-5. De med affaldsprodukter  

 tilførte mængder omregnes til dyreenheder, således at maksimalt 110 kg  

 totalkvælstof og maksimalt 20 kg totalfosfor svarer til 1 dyreenhed.
§ 17.  Anvendelse af affaldsprodukter må ikke Stk. 2.  Affaldsprodukter må ikke udbringes på lørdage  

 samt søn- og helligdage på arealer, der ligger nærmere end 200 m fra byzone,  

 sommerhusområder samt områder i landzone, der ved lokalplan er udlagt til  

 boligformål.
 § 18.  Anvendelse af affaldsprodukter skal ske i  

 overensstemmelse med eventuelle vilkår i deklarationerne.
 § 19.  De hygiejniske restriktioner for anvendelsen,  

 jf. bilag 3, skal overholdes.
Særlige bestemmelser om tungmetaller i jord § 20.  Arealer, som tilføres affaldsprodukter, må ikke  

 indeholde mere tungmetal, end angivet ved jordkvalitetskriterierne i bilag 4.
 Stk. 2.  På arealer, hvor kommunalbestyrelsen vurderer,  

 at der er risiko for, at de i stk. 1 nævnte jordkvalitetskriterier er  

 overskredet, skal kommunalbestyrelsen lade udtage- og analysere jordprøver  

 til dokumentation for, hvorvidt jordkvalitetskriterierne er overholdt.  

 Prøverne skal udtages og analyseres af et dertil akkrediteret laboratorium.  

 Udgifterne til disse prøver afholdes af affaldsproducenten.
 Stk. 3.  Prøvetagning og analyse skal ske i  

 overensstemmelse med bestemmelserne i bilag 4.
Anvendelse af affaldsprodukter, som ikke er  

 optaget på bilag 1 § 21.  Amtsrådet kan efter ansøgning tillade  

 affaldsproducenten, at affaldsprodukter, der ikke er optaget på listen i  

 bilag 1, anvendes til jordbrugsformål efter reglerne i kapitlerne 3-8.
 Stk. 2.  Amtsrådet kan ved afgørelsen skærpe vilkårene i  

 forhold til, hvad der gælder efter kapitlerne 3-8, eller fastsætte yderligere  

 vilkår og herunder bestemme, at anvendelse ikke må ske på nærmere angivne  

 arealer.
 § 22.  Amtsrådet skal indhente udtalelse fra  

 embedslægen og kredsdyrlæge, inden afgørelse træffes.
 § 23.  Tilladelse, der er meddelt efter § 21, kan til  

 enhver tid af amtsrådet ændres eller tilbagekaldes uden erstatning, jf.  

 miljøbeskyttelseslovens § 20, stk. 1 og 2.
Tilsyn og håndhævelse § 24.  Kommunalbestyrelsen fører tilsyn med at  

 reglerne i kapitlerne 5, 7 og 8 om affaldsprodukters opbevaring og anvendelse  

 overholdes samt, at vilkår om opbevaring og anvendelse i en tilladelse efter,  

 § 5, stk. 2 og § 21 overholdes.
 § 25.  Amtsrådet fører tilsyn med, at reglerne i  

 kapitlerne 3 og 4 om kontrol- og produktkrav samt afhændelse overholdes, at  

 reglerne i kapitel 6 om kommunalbestyrelsens opbevaring af kommunalt  

 spildevandsslam overholdes, samt at vilkår om kontrol- og produktkrav samt  

 afhændelse i en tilladelse efter § 5, stk. 2 og § 21 overholdes.
 Stk. 2.  Amtsrådet fører uanset § 24 tilsyn med, at  

 reglerne i kapitel 5 om brugers opbevaring af kommunalt spildevandsslam  

 overholdes.
 Stk. 3.  Plantedirektoratet fører uanset stk. 1 tilsyn  

 med kvaliteten af spildevandsslam fra kommunalt ejede eller drevne  

 rensningsanlæg og kompost fremstillet af kildesorteret affald fra  

 husholdninger, institutioner og private virksomheder, jf. §§ 6 og 7 stk.1, 2,  

 3, 4 og 7. Tilsynet føres efter regler fastsat af landbrugs- og  

 fiskeriministeren.
 § 26.  Tilsynsmyndigheden kan meddele påbud om  

 afhjælpende foranstaltninger, hvis anvendelse eller opbevaring af  

 affaldsprodukter giver eller kan give anledning til ikke-uvæsentlige gener  

 eller forurening.
 Stk. 2.  Tilsynsmyndigheden kan nedlægge forbud mod  

 anvendelse af et affaldsprodukt til jordbrugsformål, såfremt anvendelsen  

 medfører forurening eller risiko herfor.
 § 27.  For tilsyn og håndhævelse gælder i øvrigt  

 reglerne i miljøbeskyttelseslovens kapitel 9.
Andre bestemmelser § 28.  Miljøstyrelsen kan i særlige tilfælde tillade,  

 at reglerne i denne bekendtgørelse fraviges.
Beslutning og klage § 29.  Afgørelser efter denne bekendtgørelse meddeles  

 skriftligt efter reglerne i miljøbeskyttelseslovens kapitel 10.
 § 30.  Kommunalbestyrelsens og amtsrådets afgørelser  

 kan påklages til Miljøstyrelsen efter reglerne i miljøbeskyttelseslovens  

 kapitel 11.
 Stk. 2.  Følgende afgørelser kan ikke påklages:
 Stk. 3.  Miljøstyrelsens afgørelser efter denne  

 bekendtgørelse kan ikke indbringes for højere administrativ myndighed.
 § 31.  Miljøstyrelsen kan ændre bilag 1, bilag 3 og  

 bilag 5 til denne bekendtgørelse.
Straf § 32.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 2 år, hvis overtrædelse er begået forsætligt eller ved grov  

 uagtsomhed, og hvis der ved overtrædelse er Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 110, stk. 4 i  

 miljøministeriets lovbekendtgørelse nr. 590 af 27. juni 1994 om  

 miljøbeskyttelse pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, der er omfattet af § 60 i  

 lov om kommunernes styrelse, kan der efter samme bestemmelse pålægges  

 kommunen eller det kommunale fællesskab som sådant bødeansvar.
 Stk. 4.  Forældelsesfristen for strafansvaret er 5 år.
Ikrafttræden og overgangsbestemmelser § 33.  Bekendtgørelsen træder i kraft den 1. oktober  

 1996.
 § 34.  Følgende bestemmelser ophæves:
 Bekendtgørelse nr. 730 af 5. september 1995 om anvendelse af  

 affaldsprodukter til jordbrugsformål.
 § 35.  Tilladelser, der er meddelt efter § 19 i  

 bekendtgørelse nr. 736 af 26. oktober 1989, samt tilladelser der er meddelt  

 efter § 20 i bekendtgørelse nr. 730 af 5. september 1995, gælder fortsat.  

 Amtsrådet skal tage tilladelserne op til revision inden den 1. oktober 1999  

 med henblik på at bringe tilladelserne i overensstemmelse med reglerne i  

 denne bekendtgørelse.
 Stk. 2.  Dispensationer, der er meddelt af  

 Miljøstyrelsen i henhold til § 32 i bekendtgørelse nr. 736 af 26. oktober  

 1989, bortfalder senest den 1. oktober 1999.
 Stk. 3.  Dispensationer, der er meddelt af  

 Miljøstyrelsen i henhold til § 27 i bekendtgørelse nr. 730 af 5. september  

 1995, bortfalder senest den 1. juli 2000.
Miljø- og Energiministeriet, den 16.  

 september 1996 Svend Auken / Hans Henrik Christensen Bilag 1 Liste over affaldsprodukter med jordbrugsmæssig værdi, som kan anvendes  

 uden forudgående tilladelse efter reglerne i denne bekendtgørelse - Slam fra ferskvandsdambrug samt slam og spildevand fra recirkulerede  

 anlæg til opdræt af fisk.
- Slam fra indpumpningsdambrug - Slam fra rensningsanlæg på slagterier.
 - Slam fra rensningsanlæg på fiskeindustrivirksomheder.
 - Slam fra rensningsanlæg på foderproduktionsvirksomheder.
 - Madaffald, kaffefiltre, bleer og lignende.
 - Slam fra kommunale rensningsanlæg.
 - Slam fra private rensningsanlæg til behandling af husspildevand.
Bilag 2 Grænse- og afskæringsværdier, jf. § 6 A.
Grænseværdier for tungmetaller Tabel 1a Grænseværdier der gælder fra bekendtgørelsens ikrafttræden til den 30.  

 juni 2000.
Tabel 2a Grænseværdier der gælder fra bekendtgørelsens ikrafttræden til den 30.  

 juni 2000.
B.
Overholdelse af grænseværdier for tungmetaller Analyseværdierne skal overholde de tørstofrelaterede grænseværdier i tabel  

 1 eller de fosforrelaterede grænseværdier i tabel 2. Analyseværdierne skal  

 overholde grænseværdierne i tabel 3. Ud af minimum 5 prøver skal  

 analyseresultaterne fra mindst 75% ligge under grænseværdierne.
Dog må ingen  

 prøve overskride en grænseværdi med mere end 50%.
 Affaldsproducenten kan vælge enten at overholde de tørstofrelaterede eller  

 de fosforrelaterede grænseværdier.
C.
Afskæringsværdier for miljøfremmede stoffer Tabel 4a Afskæringsværdier der gælder fra den 1. juli 1997 til den 30. juni 2000.
D.
Overholdelse af afskæringsværdier for miljøfremmede stoffer Hver enkelt analyseværdi skal overholde afskæringsværdierne i tabel 4.
 S PAH =S Acenaphthen, Phenathren, Fluoren, Fluoranthen, Pyren,  

 Benzfluoranthener (b+j+k), Benz(a)pyren, Benz(ghi)perylen,  

 Indeno(1,2,3-cd)pyren.
 NPE omfatter selve stoffet nonylphenol og nonylphenolethoxylater med 1-2  

 ethoxygrupper.
Bilag 3 Hygiejnisk begrundede anvendelsesrestriktioner til affaldsprodukter Hygiejnisk begrundede anvendelsesrerstriktioner til forskellige  

 affaldstyper, jf. bilag 1, efter forskellige behandlinger.  

 (Behandlingerne er defineret nedenfor.) + Kan anvendes uden hygiejnisk begrundede restriktioner.
Ved udspredning i skov skal skoven holdes lukket for offentligheden mindst  

 1/2 år efter tilførsel.
Afspærring skal gennemføres med skiltning der  

 forbyder plukning af bær, svampe og lignende.
 Opbevarings-, transport-, sprednings- og nedfældningsudstyr skal rengøres  

 forsvarligt umiddelbart efter brugen.
 Kravet om nedbringning af stabiliseret kildesorteret affald samt  

 stabiliseret spildevandsslam træder først i kraft den 1. juli 1999.
 Produkterne må ikke anvendes i havebrug.
Definitioner til bilag 3 Fortærbare afgrøder= Afgrøder, der kan fortæres i rå tilstand af dyr eller mennesker.
Afgrøder  

 fra frugttræer er dog undtaget herfra.
Kompostering= Findeling med efterfølgende beluftning.
Beluftningen kan være aktiv,  

 f.eks. ved omstikning, eller passiv ved opretholdelse af en struktur, som  

 tillader luftpassage.
Nedbringning= Nedpløjning, nedharvning, direkte nedfældning eller anden metode, hvor  

 affaldet bringes ned i jorden.
 1. Ikke behandlet:
 Uden behandling efter en af nedenstående behandlingsformer.
 2. Stabilisering:
 Stabiliserede produkter skal ved levering have gennemgået en af de  

 nedenfor under a) - d) nævnte behandlingsformer.
 Endvidere må stabiliserede produkter ikke afgive lugt i væsentlig grad.
 3. Kontrolleret kompostering:
 Kompostering med daglige temperaturmåling, således at alt materiale  

 underkastes en temperatur på minimum 55 grader C i minimum 2 uger.  

 Behandlingen skal dokumenteres i form af registrerede temperaturmålinger.
 4. Kontrolleret hygiejnisering:
 Kontrolleret hygiejniserede produkter skal ved levering have gennemgået en  

 af de nedenfor under a) - c) nævnte behandlingsformer.
 Envidere skal kontrolleret hygiejniserede produkter ved levering opfylde  

 følgende hygiejniske kvalitetskrav:
- Salmonella må ikke påvises - Fækal streptokokker skal være mindre end 100/g Prøvetagning og analyse skal ske efter metoder, der er anvist af  

 Miljøstyrelsen.
 Behandlingsformer:
Bilag 4 Jordkvalitetskriterier og prøvetagnings- og analysemetode, jf. § 20.
A.
Jordkvalitetskriterier, jf. § 20, stk. 1.
 Tabel 5.
B.
Prøvetagnings- og analysemetode, jf. § 20, stk. 3 Der skal udtages repræsentative jordprøver.
Dette vil normalt omfatte  

 blandingsprøver af 25 enkeltprøver, udtaget på et areal, der er mindre end  

 eller lig med 5 ha, og som dyrkes på ensartet måde.
 Prøverne skal udtages til en dybde af 25 cm, medmindre dybden af  

 pløjelaget er mindre end denne værdi, idet dybden for prøvetagningen dog i så  

 fald ikke må være mindre end 10 cm.
Analyse af tungmetaller foretages efter oplukning med stærk syre.  

 Referenceanalysemetoden er atomabsorptionsspektrometri.
Påvisningsgrænsen for  

 metal må ikke være højere end 10 pct. af den relevante grænseværdi.
Bilag 5 Prøveudtagning, analysehyppighed, analyseparametre samt analysemetoder,  

 jf. § 7, stk. 2, 3 og 4 A.
Prøveudtagning Prøvetagning og analyse skal ske efter metoder, der er anvist af  

 Miljøstyrelsen.
B.
Analyseparametre Prøverne skal analyseres for følgende parametre:
Cadmium Kviksølv Bly Nikkel Chrom Zink Kobber Tørstof Totalfosfor Totalkvælstof Udeladelse af parametre kan ske efter følgende retningslinjer:
 Parametrene chrom, zink og kobber kan udelades.
 Parametrene cadmium, kviksølv, bly og nikkel kan udelades, hvis  

 affaldsproducenten kan dokumentere, at de ikke eller kun i ringe grad  

 forekommer i affaldsproduktet.
C.
Analyseparametre for miljøfremmede stoffer Prøverne skal analyseres for følgende parametre:
D.
Analysehyppighed for stoffer under pkt.
B Prøveudtagning og analyse skal foretages mindst hver 3. måned.
I spildevandsslam og produkter, der indeholder spildevandsslam, skal  

 samtlige tungmetaller måles mindst 1 gang hver 12. måned.
For spildevandsslam  

 fra rensningsanlæg med en behandlingskapacitet, der er mindre end 300 kg BI5  

 pr. dag, svarende til 5000 personækvivalenter, og som hovedsageligt behandler  

 husholdningsspildevand, kan analysehyppigheden nedsættes yderligere.
E.
Analysehyppighed for miljøfremmede stoffer Fra den 1. juli 1997 skal prøveudtagning og analyse foretages mindst hver  

 12. måned.
F.
Analysemetoder for tungmetaller Analyse af tungmetaller skal foretages efter oplukning med stærk syre.  

 Referenceanalysemetoden er atomabsorbtionsspektrometri.
Påvisningsgrænsen for  

 det enkelte metal må ikke være højere end 10% af den relevante grænseværdi.
G.
Analysemetoder for miljøfremmede stoffer Analysemetoder for miljøfremmede stoffer vil blive fastsat af  

 miljøstyrelsen i et tillæg til bekendtgørelsen.
 NPE omfatter selve stoffet nonylphenol og nonylphenolethoxylater med 1-2  

 ethoxygrupper.
(* 1) Denne bekendtgørelse indeholder bestemmelser, der gennemfører Rådets direktiv 86/278/-EØF af 12. juni 1986 om beskyttelse af miljøet, navnlig jorden, i forbindelse med anvendelse i landbruget af slam fra rensningsanlæg, ændret ved direktiv 91/692/EØF.
