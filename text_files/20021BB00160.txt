Fremsat den 23. april 2003 af  

 Kristen Touborg (SF),  

 Margrete Auken (SF) og Aage Frandsen (SF) Forslag til folketingsbeslutning om afvikling af ræveproduktionen Folketinget pålægger regeringen at tage de nødvendige  

 lovgivningsinitiativer med henblik på afvikling af produktionen af ræve i  

 Danmark hurtigst muligt og senest inden udgangen af 2009.
Bemærkninger til forslaget Det Dyreetiske Råd udgav i januar 2003  

 »  

 Udtalelse om pelsdyrproduktionen  

 «,  

 hvor Rådet foretager en vurdering af  

 dyrevelfærden i den danske pelsdyrproduktion.
I dag er der for så vidt angår  

 ræve ca. 9.000 avlsdyr fordelt på 86 farme.
Ræve holdes typisk i bure af  

 trådnet.
Burene er 1 m2 store og er indrettet med en kasse og/eller hylde,  

 som  

 ræven kan ligge ovenpå og for kassens vedkommende gemme sig i.  

 Hvalpedødeligheden er 10-20 pct. de første dage efter fødslen, og herefter  

 vil  

 der højst være en dødelighed på 5 pct.
 Når rævene skal håndteres sker det typisk med nakketang.  

 Rævene viser frygtsomhed ved håndteringen, som typisk er i forbindelse med  

 brunstmåling, insemination/parring og flytning til andet bur.
Ræves adfærdsmæssige behov De væsentligste adfærdsmæssige behov hos ræve er:
 Fødebehov og  

 jagtinstinkt.
 Behov for  

 bevægelsesfrihed og at kunne grave.
 Socialt behov,  

 solitært, flokvis.
 Behov for rede/bo.
 Kønsdrift.
 Døgnrytme.
 Yngelpleje.
I den traditionelle ræveproduktion er en del af disse behov  

 ikke dækket.
Specielt er rævenes behov for bevægelsesfrihed, beskæftigelse,  

 udfordringer samt mulighed for at finde tryghed i miljøet slet ikke dækket.  

 Det  

 fører til en dårlig dyrevelfærd for rævene på en række områder:
Frygtsomhed Ræve er frygtsomme dyr, og frygtsomhed og angst hos  

 farmrævene er et alvorligt problem.
Adfærdsmæssigt kommer det til udtryk ved,  

 at rævene forsøger at flygte eller trække sig tilbage i buret, at de udfører  

 defensive angreb, eller at de indtager en passiv kropsholdning og nærmest  

 »  

 fryser  

 «  

 og bliver immobile.
Der er forsket intensivt med henblik på selektiv avl  

 efter  

 tillidsfulde ræve, men generelt fremstår farmræven i dag stadig som et  

 frygtsomt dyr, der ikke er tilpasset farmsituationen.
Frygtsomheden hos  

 rævene  

 forstærkes som følge af håndteringen.
Både indfangning og fastholdelse,  

 herunder anvendelse af tang og mundlås, er medvirkende til at forøge rævenes  

 angst og frygtsomhed.
Stereotypier Tilstedeværelsen af stereotypier er en indikator for, at  

 velfærden hos rævene er dårlig.
Der er registreret en række forskellige typer  

 af stereotyp adfærd hos farmræve, såsom manipulation af drikkenipler og  

 slikken  

 og biden i trådnet etc.
Frekvensen af stereotypier i de konkrete studier,  

 hvor  

 stereotypier hos farmræve er registreret, ligger i gennemsnit over 5 pct.,  

 hvilket ifølge Broom (1996) indikerer, at velfærden kan være truet.
Beskadigelser Unormal adfærd i form af pelsgnav eller bid, herunder bid  

 fra infanticide tæver samt bid forårsaget af aggressiv adfærd rævene imellem,  

 beskadiget trådnet samt anvendelse af tang og mundlås i forbindelse med  

 fangst  

 og håndtering kan forårsage alvorlige beskadigelser evt. død hos farmrævene.  

 Som eksempel kan nævnes, at frekvensen af tandskader hos voksne ræve på  

 private  

 farme i et studie af Bakken et al. (1998) er fundet til 25 pct.
Genetisk selektion Traditionelt selekteres der hos farmræve efter  

 produktionsrelaterede faktorer så som kropsstørrelse, kuldstørrelse og  

 skindkvalitet.
Denne ensidige selektion har resulteret i, at der i dag kan  

 konstateres benproblemer og øjenproblemer hos tunge blåræve.
 I en lang årrække er der gennemført omfattende forskning  

 med henblik på at belyse og løse disse problemer, men det er til dato ikke  

 lykkedes.
 Det er derfor ikke realistisk at tro, at det vil være  

 muligt at få løst problemerne.
Det Dyreetiske Råds konklusion Det Dyreetiske Råd udtrykker det på denne måde:  

 »  

 Frygtsomhed hos ræve er typisk mere udtalt  

 end hos mink, hvilket har givet anledning til at sætte spørgsmålstegn ved, om  

 det overhovedet er muligt at holde ræve i en produktionsmæssig sammenhæng på  

 en  

 velfærdsmæssig forsvarlig måde.
Generelt begrænses mulighederne for at påpege  

 konkrete anbefalinger for ræve af, at forskningen endnu ikke er særlig  

 detaljeret med hensyn til tiltag, der i praksis kan bruges til at forbedre  

 rævenes velfærd.
Det Dyreetiske Råd påpeger, at selv om ræveproduktionen er  

 blevet udviklet noget, er niveauet af dyrevelfærd ikke godt nok på nuværende  

 tidspunkt, og nogle medlemmer stiller sig stærkt tvivlende overfor, om det er  

 realistisk at forvente, at produktionen udvikles til et tilfredsstillende  

 niveau.  

 « Denne anbefaling understøttes af en rapport fra den  

 videnskabelige komité under Europa-Kommissionen,  

 »  

 The  

 Welfare of Animals Kept for Fur Production  

 «  

 ,  

 der sammenfatter hovedparten af den foreliggende viden vedrørende pelsdyrs  

 velfærd.
Rapporten konkluderer, at der er de samme problemer, som påpeget af  

 Det Dyretiske Råd, og at det er nødvendigt med en langt større viden for at  

 kunne indrette produktionssystemer med acceptabel dyrevelfærd.
Nye krav til ræveproduktionen I lyset af Det Dyreetiske Råds rapport og EU's  

 ekspertkomité skal der som minimum stilles følgende krav til  

 ræveproduktionen:
Rævens behov for  

 bevægelsesfrihed og beskæftigelse er absolut ikke dækket i det eksisterende  

 bursystem.
Velfærden skal forbedres betydeligt ved at give rævene mere plads.  

 Der skal fast gulv i buret samt skabes områder, hvor ræven har mulighed for  

 at  

 skrabe og grave.
 Der skal sikres  

 kompleksitet i bursystemet, f.eks. i form af hylder, legetøj, gnave- og  

 bidemateriale eller andet beskæftigelsesmateriale.
Rævene skal have  

 permanent adgang til en helårsredekasse, som jo ikke udelukkende tjener sit  

 formål i forbindelse med yngelplejen, men i høj grad er med til at sikre  

 rævene  

 den fornødne tryghed.
Det vil desuden give dem større mulighed for at hvile  

 på  

 tidspunkter, der svarer til, hvad de ville gøre i naturen, og ikke som i dag,  

 hvor rævenes døgnrytme påvirkes af aktiviteten på farmene.
 Der skal etableres  

 gruppeindhusning, så rævenes sociale behov   også uden for parrings- og  

 yngleperioden, hvor de går to og to i burene   skal tilgodeses.
 Ræven får ikke  

 mulighed for at udnytte sit jagtinstinkt, og det vil næppe være muligt at  

 indrette et rentabelt produktionssystem, der åbner mulighed for dette.
Under alle omstændigheder vil det kræve helt nye  

 volieresystemer, som stiller helt andre krav til managementrutiner.
De  

 eksisterende systemer må kasseres.
Selv om disse krav indføres, er det ikke  

 engang sikkert, at man får løst rævenes problemer med bl.a. frygtsomhed og  

 stereotypier.
 Disse krav skal ses i lyset af de registrerede problemer,  

 der er på farmene, og som det turde fremgå, vil det kræve en væsentlig  

 omlægning af ræveproduktionen at leve op til ovennævnte krav, idet de  

 eksisterende bursystemer slet ikke kan anvendes.
Ræveproduktionen er urentabel Ræveproduktionen er i dag meget lille.
Over de seneste år  

 er den faldet til 30.000 ræveskind.
Europarådet har stillet nye krav til indhusningssystemer  

 for ræve, der skal være gennemført senest 2010. Derudover kommer der nye  

 miljøkrav, der træder i kraft de kommende år.
Begge dele vil yderligere  

 fordyre  

 produktionen af rævepelse, og det forstærker de senere års tendens med en  

 kraftig nedgang i dansk ræveproduktion.
Det kan langtfra udelukkes, at  

 produktionen vil blive afviklet alene begrundet i økonomiske hensyn.
 Samtidig bliver ræveproduktionen så lille, at den ikke vil  

 være i stand til at finansiere større forskningsprogrammer, der skal danne  

 grundlaget for indførelse af en opstaldning af ræve, der i langt højere grad  

 tilgodeser rævenes behov.
Konklusionen er, at der ikke er noget økonomisk argument  

 for at fastholde en dyrevelfærdsmæssig uacceptabel produktion.
Omkostningerne  

 ved at nedlægge den er også til at overse, med de økonomiske udsigter der er  

 for ræveproduktionen.
 Derfor skal vanrøgten af ræve stoppe i Danmark, og  

 forslagstillerne foreslår, at det skal ske inden 2010, så de resterende få  

 farmere kan omstille deres produktion.
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om afvikling af ræveproduktionen.
(Beslutningsforslag nr.
B 160).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
