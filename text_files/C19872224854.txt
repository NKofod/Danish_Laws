(Til de højere  

 uddannelsesinstitutioner, Teknika, Danmarks Journalisthøjskole, Danmarks edb-center  

 for forskning og uddannelse - UNI C, Forskningssekretariatet og  

 Styrelsen for Statens Uddannelsesstøtte) Fra Finansministeriet har ministeriet modtaget underretning om, at det i  

 forbindelse med forårets aftaleforhandlinger mellem Finansministeriet og  

 Teknisk Landsforbund blev aftalt, at decentralisere adgangen til at indgå  

 aftaler om § 1, stk. 2 og 3-tillæg.
 Finansministeriet har herefter i henhold til § 1 i aftale af 27 august  

 1987 mellem Finansministeriet og Teknisk Landsforbund om decentralisering af  

 adgangen til at indgå aftaler om § 1, stk. 2 og 3-tillæg, hvilken aftale  

 vedlægges i kopi til orientering, ved skrivelse af 15. september 1987  

 overladt til ministeriet at indgå aftaler om ydelse af nye  

 kvalifikationstillæg og forhøjelse af bestående kvalifikationstillæg til  

 overenskomstansatte tekniske tegnere, tekniske assistenter, byggeteknikere,  

 maskinteknikere og bygningskonstruktører.
 Der kan til tekniske tegnere, tekniske assistenter, byggeteknikere og  

 maskinteknikere indgås aftaler om ydelse af nye kvalifikationstillæg på og om  

 forhøjelse af bestående kvalifikationstillæg til 5.535,11 kr., 8.489,93 kr.,  

 11.288,70 kr., 14.025,03 kr. og 16.834,21 kr. i årligt grundbeløb /niveau  

 oktober 1984).
 Til bygningskonstruktører kan der indgås aftaler om ydelse af nye  

 kvalifikationstillæg på og om forhøjelse af bestående kvalifikationstillæg  

 til 11.288,70 kr., 14.025,03 kr., 16.834,21 kr., 22.514,97 kr. og 33.710,03  

 kr. i årligt grundbeløb (niveau oktober 1984).
 Finansministeriet har præciseret, at det forudsættes, at hidtidig praksis  

 med hensyn til ydelse eller forhøjelse af kvalifikationstillæg fortsætter,  

 samt at sager om indgåelse af aftale om tillæg, der ikke er omfattet af  

 decentraliseringen, forelægges Finansministeriet som hidtil.
 Den Undervisningsministeriet således meddelte bemyndigelse delegeres  

 herved med virkning fra dags dato til institutionerne.
 Til orientering vedlægges Finansministeriets vejledende retningslinier for  

 ydelse af § 1, stk. 2-tillæg til tekniske tegnere, tekniske assistenter,  

 byggeteknikere, maskinteknikere og bygningskonstruktører.
 Opmærksomheden henledes på bestemmelserne i vejledningen side 6, punkt 7,  

 hvorefter Finansministeriet skal underrettes af vedkommende ministerium 1.  

 april og 1. oktober om indgåede aftaler i det forløbne halve år, hvilken  

 meddelelse skal indeholde oplysning om den ansattes navn,  

 lønanciennitetsdato, hidtidige tillæg, nye tillæg, ikrafttrædelsesdato, en  

 eventuel forgængers tillæg samt en kortfattet begrundelse.
 Institutionerne anmodes på baggrund heraf om, hver den 15. marts 0g  15.  

 september, første gang den 15. marts 1988 til  Undervisningsministeriet, løn-  

 og personaleafdelingens 3. kontor - under henvisning til j.nr. 1987-423120-68  

 at foretage indberetning om de i den forløbne periode indgåede aftaler med  

 Teknisk Landsforbund med de foreskrevne oplysninger, der bedes fremsendt til  

 Undervisningsministeriet i 3 eksemplarer.
 Det skal til orientering oplyses, at Teknisk Landsforbund har adresse:  

 Teknikernes Hus, Nørre Voldgade 12, 1358 København K og telefonnr. 01 122200.
 P.m.v.
 e.b.
Ruth Jensen fm.
