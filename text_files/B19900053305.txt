I medfør af § 5, stk. 1, § 25, stk. 1, § 40, stk. 3, § 61 og § 65, stk. 3,  i lov om visse selskabers aflæggelse af  

 årsregnskab m.v.
 som ændret ved lov nr. 308 af 16. maj 1990, fastsættes:
Opstilling af regnskab Almindelige regler § 1.  De af årsregnskabsloven omfattede virksomheder,  

 jf. årsregnskabslovens § 1, skal opstille balance og resultatopgørelse i  

 skematisk form i overensstemmelse med bilagets skema A-F.
Virksomheden kan  

 vælge mellem de angivne skemaer for henholdsvis balance og resultatopgørelse.
§ 2.  Posterne i bilagets skema A-F skal anføres  

 særskilt og i den angivne rækkefølge.
Der kan foretages en mere detaljeret  

 opdeling af de poster, der er betegnet med arabertal (1, 2, 3 o.s.v.). Der  

 kan tilføjes nye arabertalsposter, for så vidt disses indhold ikke er dækket  

 af en eksisterende post.
Stk. 2.  Arabertalsposterne kan sammendrages, hvis de  

 kun udgør et ubetydeligt beløb, eller hvis sammendragningen fremmer  

 overskueligheden.
I sidstnævnte tilfælde skal de sammendragne poster anføres  

 særskilt i noterne.
 Stk. 3.  Opstilling og benævnelse af arabertalsposterne  

 skal tilpasses, når virksomhedens særlige karakter gør det påkrævet.
 Stk. 4.  Medmindre beløbene i nedenstående poster er  

 uden væsentlig betydning, skal der i noterne forklares om:
§ 3.  Ved hver post i balance og resultatopgørelse og  

 i de noter, der er omhandlet i § 2, stk. 2, 2. pkt., anføres de tilsvarende  

 beløb for det foregående regnskabsår.
Hvis beløbene ikke er sammenlignelige,  

 skal der så vidt muligt foretages en tilpasning af beløbene.
Manglende  

 sammenlignelighed eller foretaget tilpasning skal angives og behørigt  

 begrundes i noterne.
 Stk. 2.  Poster i balance og resultatopgørelse, som ikke  

 indeholder noget beløb, skal kun medtages, hvis det foregående årsregnskab  

 indeholder en sådan post.
Balancens poster § 4.  Hvis et aktiv eller passiv henhører under flere  

 poster i opstillingsskemaet, skal dets forbindelse med andre poster angives  

 enten under den post, hvor det er opført eller i noterne, hvis denne  

 angivelse er nødvendig for forståelsen af årsregnskabet.
 Stk. 2.  Egne aktier eller anparter samt kapitalandele i  

 tilknyttede og associerede virksomheder må kun anføres under de poster, der  

 er bestemt til dette formål.
 § 5.  Tilgodehavender, der forfalder til betaling mere  

 end et år efter regnskabsårets udløb, anses som langfristede og skal anføres  

 særskilt for hver enkelt arabertalspost.
 Stk. 2.  Gæld, der forfalder til betaling inden for et  

 år, og gæld, der forfalder efter et år og derfor anses for langfristet, skal  

 anføres særskilt for hver enkelt arabertalspost samt ud for summen af disse.
 Stk. 3.  Forudbetalinger fra kunder opføres under den  

 hertil bestemte post i passiverne, medmindre beløbet særskilt er fratrukket  

 under aktivposten Varebeholdninger.
 § 6.  For hver post under anlægsaktiverne skal i  

 balancen eller i noterne oplyses:
Resultatopgørelsens poster § 7.  Under posten Produktionsomkostninger i  

 funktionsopdelte resultatopgørelser, jf. bilagets skema D og F, anføres de  

 omkostninger, der er afholdt for at opnå omsætningen.
 Stk. 2.  I posterne Produktionsomkostninger,  

 Distributionsomkostninger og Administrationsomkostninger som nævnt i bilagets  

 skema D og F, medregnes af- og nedskrivninger på aktiver knyttet til de  

 nævnte funktioner.
 Stk. 3.  Under posterne Andre renteindtægter og lignende  

 indtægter samt Renteudgifter og lignende udgifter i skemaerne for  

 resultatopgørelsen skal det særskilt anføres, hvor stor en del af indtægterne  

 henholdsvis udgifterne, der hidrører fra tilknyttede virksomheder.
 § 8.  Selskaber, der opfylder betingelserne i  

 årsregnskabslovens § 25, kan i skemaerne for resultatopgørelsen indføre en  

 post benævnt Bruttofortjeneste eller Bruttotab ved at sammendrage:
Den indre værdis metode § 9.  Har et selskab valgt at værdiansætte  

 kapitalandele i dattervirksomheder til disses regnskabsmæssige indre værdi,  

 jf. årsregnskabslovens § 40 (den indre værdis metode eller equity metoden),  

 skal stk. 2 - 6 nedenfor anvendes på alle dattervirksomhederne.
Anvendelse af  

 metoden kan dog undlades for dattervirksomheder, der opfylder betingelserne i  

 årsregnskabslovens § 2b, stk. 1 og 2. Udeholdelse af en dattervirksomhed skal  

 behørigt begrundes i noterne.
 Stk. 2.  Opgørelsen af den regnskabsmæssige indre værdi  

 foretages i overensstemmelse med § 15, stk. 1, nr. 3, stk. 2 og 3, § 16 og §  

 17. Udarbejder en dattervirksomhed koncernregnskab, anvendes dette som  

 grundlag. § 11, stk. 2, finder tilsvarende anvendelse.
Stk. 3.  Eventuelle resterende forskelsbeløb efter § 17,  

 stk. 3 eller 4, skal oplyses særskilt i tilknytning til kapitalandelene i  

 balancen eller i noterne.
Endvidere skal den regnskabsmæssige behandling af  

 forskelsbeløbene oplyses.
 Stk. 4.  Summen af de til kapitalandelene svarende  

 andele i dattervirksomhedernes resultat opføres særskilt i  

 resultatopgørelsen.
Stk. 5.  Den regnskabsmæssige værdi af kapitalandelene  

 opskrives eller nedskrives med de i stk. 4 nævnte beløb samt med eventuelle  

 andre kapitalandelene tilfaldende andele i bevægelser i dattervirksomhedernes  

 regnskabsmæssige indre værdi, der ikke indgår i deres resultat.
Har  

 dattervirksomheden undladt at indarbejde den foreslåede fordeling af overskud  

 i balancen, skal udbytte til selskabet fratrækkes i den regnskabsmæssige  

 indre værdi af dattervirksomhederne.
 Stk. 6.  Den samlede nettoopskrivning efter stk. 5  

 henlægges til en særlig reserve, der ikke kan anvendes som udbytte eller  

 udlodning.
 Stk. 7.  Anvendelse af den indre værdis metode ved  

 værdiansættelse af kapitalandele i dattervirksomheder skal oplyses i  

 årsregnskabet.
Stk. 8.  Anvendes den indre værdis metode på  

 kapitalandele i associerede virksomheder, finder bestemmelserne i stk. 2 - 7  

 tilsvarende anvendelse.
Dog finder § 11, stk. 2, 1. og 2. punktum, jf. § 9,  

 stk. 2, ikke anvendelse. § 15, stk. 1, nr. 3, jf. § 9, stk. 2, finder kun  

 anvendelse i det omfang, de nødvendige oplysninger er kendte.
Anvendelse af  

 metoden kan undlades, hvis kapitalandelene i en virksomhed er af uvæsentlig  

 betydning.
Koncernregnskaber Almindelige regler og opstilling § 10.  Koncernregnskabet opstilles i overensstemmelse  

 med årsregnskabslovens § 5, § 8, § 16, §§ 18-22, §§ 24 og 25 samt denne  

 bekendtgørelses §§ 1 - 8. Der foretages de tilpasninger, der er nødvendige på  

 grund af de særlige forhold, som gælder for koncernregnskaber til forskel fra  

 årsregnskaber.
Stk. 2.  De metoder, der anvendes ved udarbejdelsen af  

 koncernregnskabet, må kun ændres fra det ene år til det andet, hvis særlige  

 forhold tilsiger dette.
En ændring skal behørigt begrundes i noterne, og  

 indvirkningen af ændringen på koncernens aktiver og passiver, dens økonomiske  

 stilling samt resultatet skal angives.
 § 11.  Koncernregnskabet skal have samme balancedag  

 som moderselskabets årsregnskab.
Stk. 2.  Ligger balancedagen for en konsolideret  

 dattervirksomhed mere end tre måneder forud for moderselskabets balancedag,  

 konsolideres dattervirksomheden på grundlag af et særligt regnskab udarbejdet  

 pr. moderselskabets balancedag.
Ligger balancedagen for en konsolideret  

 dattervirksomhed tre måneder eller mindre forud for moderselskabets  

 balancedag, kan dattervirksomhedens årsregnskab benyttes.
Der skal i så fald  

 i en note gives oplysning herom.
Er der mellem dattervirksomhedens og  

 moderselskabets balancedatoer indtruffet betydningsfulde hændelser, som har  

 haft indflydelse på dattervirksomhedens aktiver og passiver, dens økonomiske  

 stilling samt resultatet, skal dette også oplyses.
 § 12.  Kapitalandele i konsoliderede virksomheder, der  

 ejes af andre end koncernvirksomhederne, betegnes som minoritetsinteresser.
 Stk. 2.  Minoritetsinteressernes forholdsmæssige andel  

 af dattervirksomhedernes egenkapital opføres som en særskilt romertalspost  

 under Egenkapital, eller som en særskilt hovedpost mellem Egenkapital og  

 Hensættelser.
 Stk. 3.  Minoritetsinteressernes forholdsmæssige andel  

 af dattervirksomhedernes resultat opføres som en særskilt post i  

 resultatopgørelsen.
 § 13.  Kapitalandele i, tilgodehavender hos eller gæld  

 til dattervirksomheder, der ikke konsolideres, opføres som særskilte poster i  

 balancen.
Konsolidering § 14.  De konsoliderede virksomheders bogførte værdi  

 af kapitalandelene i de konsoliderede dattervirksomheder udlignes med de  

 konsoliderede virksomheders forholdsmæssige andel af dattervirksomhedernes  

 regnskabsmæssige indre værdi opgjort i overensstemmelse med § 16 og § 17,  

 stk. 1.
 Stk. 2.  Aktier eller anparter i moderselskabet, der  

 besiddes af dette selv eller en konsolideret dattervirksomhed, udlignes ikke,  

 men behandles i koncernregnskabet som egne aktier eller anparter.
 § 15.  Ved udarbejdelsen af koncernregnskabet skal der  

 ske eliminering af:
Stk. 2.  Stk. 1, nr. 3, kan fraviges, hvis erhvervelsen  

 er sket på normale markedsvilkår og elimineringen ville medføre  

 uforholdsmæssigt store omkostninger.
En sådan fravigelse skal anføres i  

 noterne.
Fravigelsens betydning for koncernens aktiver og passiver, dens  

 økonomiske stilling samt resultatet skal oplyses, medmindre den er  

 uvæsentlig.
 Stk. 3.  Stk. 1 kan fraviges, hvis beløbene kun er af  

 uvæsentlig betydning.
Værdiansættelse § 16.  De af konsolideringen omfattede aktiver og  

 passiver værdiansættes efter ensartede metoder i overensstemmelse med  

 årsregnskabslovens §§ 26-39.
 Stk. 2.  Ved udarbejdelsen af koncernregnskabet skal  

 selskabet så vidt muligt anvende de samme metoder som i sit årsregnskab.  

 Anvendes andre metoder, skal dette anføres i noterne og behørigt begrundes.
Stk. 3.  Anvender konsoliderede dattervirksomheder  

 værdiansættelsesmetoder i deres regnskab, der afviger fra selskabets, skal  

 der til brug for koncernregnskabet foretages en fornyet værdiansættelse i  

 overensstemmelse med de i koncernregnskabet anvendte metoder, medmindre  

 indvirkningen heraf kun er af uvæsentlig betydning.
Bestemmelsen kan fraviges  

 i særlige tilfælde, hvis dette anføres i noterne og behørigt begrundes.
§ 17.  Udligningen af den bogførte værdi af  

 kapitalandelene i konsoliderede dattervirksomheder med den forholdsmæssige  

 andel af dattervirksomhedernes regnskabsmæssige indre værdi sker efter en  

 opgørelse på det tidspunkt, hvor koncernforholdet blev etableret.
Opgørelsen  

 kan dog foretages pr. den første balancedag, hvor dattervirksomheden  

 konsolideres, såfremt koncernregnskabet kun i uvæsentlig grad påvirkes heraf.
 Stk. 2.  Det forskelsbeløb, som fremkommer ved  

 udligningen af kapitalandelene, fordeles så vidt muligt på de aktiver og  

 passiver i dattervirksomhederne, hvis værdi er højere eller lavere end det  

 beløb, hvortil de er bogført på det i stk. 1 omhandlede tidspunkt.
Stk. 3.  En resterende positiv del af forskelsbeløbet Stk. 4.  En resterende negativ del af forskelsbeløbet  

 henlægges under en særskilt post mellem Opskrivningshenlæggelser og Reserver  

 under Egenkapital. Årsregnskabslovens § 30, stk. 3 og 4, jf. § 30, stk. 2, 2.  

 pkt., finder anvendelse med de fornødne tilpasninger.
Svarer beløbet til en  

 på anskaffelsestidspunktet forventet udgift eller ugunstig udvikling i  

 dattervirksomheden, opføres beløbet dog som en særskilt post under  

 Hensættelser.
Beløbet må i så fald kun indtægtsføres i resultatopgørelsen i  

 det omfang, den forventede udgift eller ugunstige udvikling realiseres.
Stk. 5.  De resterende forskelsbeløb, de metoder, der er  

 anvendt til opgørelsen og væsentlige ændringer i forhold til forrige år skal  

 forklares i noterne.
Er resterende positive forskelsbeløb udlignet med  

 negative forskelsbeløb, skal disse beløb anføres i noterne.
 § 18.  De konsoliderede virksomheders kapitalandele i  

 associerede virksomheder værdiansættes til kapitalandelenes forholdsmæssige  

 andel i de associerede virksomheders regnskabsmæssige indre værdi, medmindre  

 kapitalandelene er af uvæsentlig betydning.
 Stk. 2.  Bestemmelserne i § 9, stk 2 - 5, finder  

 tilsvarende anvendelse. § 11, stk. 2, 1. og 2. punktum, jf. § 9, stk. 2,  

 finder dog ikke anvendelse. § 15, stk. 1, nr. 3, jf. § 9, stk. 2, finder dog  

 kun anvendelse i det omfang, de nødvendige oplysninger er kendte.
 Stk. 3.  Kapitalandelene i, tilgodehavender hos eller  

 gæld til virksomhederne angives som særskilte poster i balancen.
Pro rata konsolidering § 19.  I det omfang en virksomhed medtages pro rata i  

 konsolideringen, jf. årsregnskabslovens § 60, medtages posterne i denne  

 virksomhed uanset bestemmelserne i § 18 i forhold til de konsoliderede  

 virksomheders andel af virksomhedens egenkapital og resultat.
Iøvrigt finder  

 reglerne om konsolidering m.v. i denne bekendtgørelses §§ 10, 11, 13 - 17, 20  

 og 21 anvendelse med de fornødne tilpasninger.
Noter til koncernregnskabet § 20.  Bestemmelserne om notekrav i årsregnskabslovens  

 § 42, § 46, stk. 1, § 49, § 50, stk. 3 - 5, § 51, stk. 1, og § 52 finder  

 tilsvarende anvendelse i koncernregnskabet.
Det gennemsnitlige antal  

 beskæftigede i regnskabsåret i de virksomheder tilsammen, på hvilke denne  

 bekendtgørelses § 19 finder anvendelse, skal oplyses særskilt.
 Stk. 2.  Omfanget af de konsoliderede virksomheders  

 samlede pantsætning for gæld i koncernbalancen skal oplyses tillige med de  

 pantsatte aktivers bogførte værdi, specificeret for de enkelte poster.
Stk. 3.  Den samlede størrelse af henholdsvis pensions-,  

 kautions- og garantiforpligtelser, diskonterede veksler samt andre økonomiske  

 forpligtelser, som ikke er opført i koncernbalancen, skal oplyses, for så  

 vidt angivelsen er af betydning for bedømmelsen af de konsoliderede  

 virksomheders samlede økonomiske stilling.
Har koncernvirksomheder indgået  

 leje- eller leasingkontrakter af væsentlig betydning for koncernens drift,  

 skal forpligtelserne i henhold til kontrakterne særskilt angives.  

 Oplysningerne efter dette stykke skal gives særskilt for forpligtelser  

 overfor tilknyttede virksomheder, der ikke er konsoliderede virksomheder.
 Stk. 4.  Årsregnskabslovens § 46a finder tilsvarende  

 anvendelse på koncernvirksomhedernes lån til og pant, kaution eller garanti  

 for de af bestemmelserne omhandlede ledelsesmedlemmer og  

 virksomhedsdeltagere.
 Stk. 5.  Årsregnskabslovens § 51, stk. 2, finder  

 tilsvarende anvendelse på koncernvirksomhedernes lønninger og vederlag til  

 medlemmer af selskabets repræsentantskab, bestyrelse og direktion.
 § 21.  Er koncernens sammensætning ændret væsentligt i  

 løbet af regnskabsåret, skal noterne indeholde oplysninger, der muliggør en  

 meningsfyldt sammenligning af koncernregnskaberne år for år.
 Stk. 2.  Oplysningerne efter stk. 1 kan undlades, hvis  

 der opstilles en tilpasset åbningsbalance, og resultatopgørelsen tilpasses.
 Stk. 3.  Bestemmelsen i § 3, stk. 1, 3. pkt., finder  

 anvendelse.
 § 22.  For hver af de konsoliderede dattervirksomheder  

 skal oplyses:
 Stk. 2.  Oplysningerne efter stk. 1 skal også gives for  

 de dattervirksomheder, der udeholdes af konsolideringen i medfør af  

 årsregnskabslovens § 2b.
 Stk. 3.  For hver associeret virksomhed skal oplyses:
 Stk. 4.  For hver virksomhed, hvis regnskab indgår pro  

 rata i konsolideringen i medfør af årsregnskabslovens § 60, skal oplyses:
Stk. 5.  Oplysninger efter stk. 1 - 4 kan udelades i de  

 enkelte tilfælde, hvis de kan volde betydelig skade for selskabet eller de  

 pågældende virksomheder.
Udeladelse af oplysninger af denne grund skal nævnes  

 i noterne.
Straffebestemmelser § 23.  Forsætlig eller groft uagtsom overtrædelse af  

 §§ 1-7, jf. bilagets skema A-F, samt §§ 9-22 straffes med bøde.
Ikrafttrædelses- og overgangsbestemmelser § 24.  Bekendtgørelsen træder i kraft den 1. april  

 1991, dog således at bestemmelserne om årsregnskaber og koncernregnskaber  

 finder anvendelse på regnskabsår, der begynder 1. april 1991 eller senere.
§ 25.  Ved udarbejdelsen af det første koncernregnskab  

 i medfør af denne bekendtgørelse kan der med henblik på udligningen efter §  

 14, jf. § 17, stk. 1, anvendes en opgørelse, der er foretaget pr. et  

 tidligere tidspunkt efter de dengang gældende regler.
Opgørelsen må dog ikke  

 være foretaget tidligere end pr. balancedagen for det første koncernregnskab,  

 der er udarbejdet efter tidligere gældende regler.
 Stk. 2.  Bestemmelsen i stk. 1 finder med de fornødne  

 tilpasninger anvendelse, når der til brug for værdiansættelsen sker udligning  

 efter § 9, stk. 2, jf. § 18, stk. 2, første gang efter denne bekendtgørelse.  

 Stk. 1 finder tillige anvendelse med de fornødne tilpasninger, når der sker  

 udligning første gang efter denne bekendtgørelses § 19.
 Stk. 3.  Afskrives et resterende positivt forskelsbeløb  

 efter § 17, stk. 3, jf. årsregnskabslovens § 36, stk. 2, kan tidsrummet  

 beregnes fra begyndelsen af det første regnskabsår, for hvilket der  

 udarbejdes koncernregnskab i medfør af denne bekendtgørelse.
 Stk. 4.  Fratrækkes et resterende positivt forskelsbeløb  

 i reserverne efter § 17, stk. 3, kan fratrækningen ske ved udarbejdelsen af  

 det første koncernregnskab, der udarbejdes i medfør af denne bekendtgørelse.
Stk. 5.  Har et selskab ved anvendelse af de hidtidige  

 regler i årsregnskabslovens § 40 overført beløb til Opskrivningshenlæggelser  

 for at vise værdistigninger i en dattervirksomhed, som ikke er ført til  

 indtægt i dennes resultatopgørelse, kan beløbet overføres til den i § 9, stk.  

 6, omhandlede reserve.
Beløbet skal oplyses i noterne.
Erhvervs- og Selskabsstyrelsen den 13. juni 1990 Ole Bløndal / Olaf Hasselager Bilag A.
Skema for balance i kontoform:
