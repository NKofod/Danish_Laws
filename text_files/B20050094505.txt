Bekendtgørelse  

 om driftsoverenskomster mellem amtsråd  

  

 og selvejende hospicer I medfør af § 3, stk. 5 og 6, i lov om  

 sygehusvæsenet, jf. lovbekendtgørelse nr. 766 af 28. august 2003 som ændret  

 ved  

 § 1 i lov nr. 441 af 9. juni 2004 og § 1 i lov nr. 1432 af 22.  

 december 2004, fastsættes:
Parterne og driftsoverenskomsten § 1.  

  

 Hvert amtsråd skal tilbyde at indgå driftsoverenskomst med et selvejende  

 hospice, der er beliggende i amtskommunen, og som opfylder Sundhedsstyrelsens  

 faglige retningslinier for palliativ indsats.
 Stk. 2.  

  

 Er der  

 flere selvejende hospicer, som opfylder betingelserne efter stk. 1,  

 bestemmer amtsrådet, hvilket af dem det vil tilbyde at indgå  

 driftsoverenskomst  

 med.
 Stk. 3.  

  

 Driftsoverenskomsten skal omfatte mindst 12 hospicesengepladser, jf. dog  

 stk. 4.
 Stk. 4.  

  

 Indenrigs-  

 og sundhedsministeren kan fravige kravet efter stk. 3 for Bornholms  

 Kommune.
 Stk. 5.  

  

 Hvert  

 amtsråd, som inden bekendtgørelsens ikrafttræden har indgået  

 driftsoverenskomst  

 med et selvejende hospice om mindre end 12 hospicepladser, skal tilbyde dette  

 hospice at udvide driftsoverenskomsten i overensstemmelse med stk. 3.
 § 2.  

  

 Reglerne i denne bekendtgørelse om amtskommuner og amtsråd gælder også for  

 Hovedstadens Sygehusfællesskab og bestyrelsen for Hovedstadens  

 Sygehusfællesskab samt for Bornholms Kommune og dennes bestyrelse.
Vilkår for driftsoverenskomsten § 3.  

  

 Driftsoverenskomsten er en aftale mellem amtsrådet og det selvejende hospice,  

 som fastlægger de nærmere rammer for samarbejdet med det formål at sikre  

 hospicet en økonomisk forsvarlig drift, faglig udvikling samt hensigtsmæssig  

 arbejdstilrettelæggelse.
 § 4.  

  

 Forud for amtsrådets indgåelse af driftsoverenskomst med et selvejende  

 hospice  

 kan amtsrådet anmode hospicet om dokumentation vedrørende hospicets  

 behandlingstilbud, herunder behandlingserfaring, faglige kvalifikationer,  

 vagtberedskab, apparaturstandard, behandlingsprincipper og lignende.
§ 5.  

  

 Amtsrådet og det selvejende hospice aftaler vilkår for driftsoverenskomsten,  

 herunder vedrørende 1)  

 	  

 hospicets budget, 2)  

 	  

 sengedagstakst og  

 regulering heraf, 3)  

 	  

 afregning mellem det  

 selvejende hospice og amtskommunerne, 4)  

 	  

 hospicets aflæggelse  

 af regnskab og revision, 5)  

 	  

 væsentlige  

 dispositioner af betydning for hospicets drift, og 6)  

 	  

 driftsoverenskomstens  

 varighed og opsigelighed.
Stk. 2.  

  

 Vilkårene  

 efter stk. 1 skal endvidere fastlægge 1)  

 	  

 samarbejde og  

 erfaringsudveksling mellem hospicet og sygehusvæsenet i amtskommunen, og 2)  

 	  

 hospicets tilbud om  

 samarbejde og erfaringsudveksling til de praktiserende læger og  

 hjemmesygeplejen i kommunerne, der er beliggende i amtskommunen.
Frit hospicevalg § 6.  

  

 En  

 person, der henvises af en læge til indlæggelse på et hospice, kan efter  

 reglerne i lov om sygehusvæsenet, jf. § 5 b, vælge mellem de hospicer,  

 som  

 har driftsoverenskomst med et amtsråd.
Ikrafttræden § 7.  

  

 Bekendtgørelsen træder i kraft den 22. oktober 2005.
