(Vejbidragslov) Hermed bekendtgøres lov om grundejerbidrag til offentlige  

 veje, jf. lovbekendtgørelse nr. 429 af 31. maj 1991, med de ændringer, der  

 følger af lov nr. 466 af 10. juni 1997 § 3. Den bekendtgjorte lovtekst gælder  

 først fuldt ud fra den 1. januar 1998, jf. § 5, stk. 1, i nævnte lov, der  

 gengives i bekendtgørelsens slutning.
Definitioner § 1.  Ved offentlige veje forstås i denne lov veje,  

 gader, broer og pladser, der er åbne for almindelig færdsel, og som  

 administreres af stat, amtskommune eller kommune i henhold til lov om  

 offentlige veje.
 Stk. 2.  Ved offentlige stier forstås i denne lov  

 færdselsarealer, som fortrinsvis er forbeholdt almindelig gående, cyklende og  

 ridende færdsel, og som administreres af stat, amtskommune eller kommune i  

 henhold til lov om offentlige veje.
 Stk. 3.  Ved private fællesveje forstås i denne lov de  

 veje, gader, broer og pladser, der er nævnt i § 2 i lov om private  

 fællesveje.
 Stk. 4.  Ved vejbidrag forstås de bidrag, der pålægges  

 grundejere i henhold til denne lov.
Lovens gyldighedsområde § 2.  Reglerne i denne lov finder anvendelse på  

 offentlige veje i de områder, der er omfattet af bestemmelserne i lov om  

 private fællesveje, afsnit III.
De beføjelser, der efter nærværende lov  

 udøves af vejbestyrelsen, tilkommer i Københavns kommune kommunalbestyrelsen.
Stk. 2.  For hovedlandeveje og landeveje kan reglerne  

 efter vejbestyrelsens bestemmelse tillige anvendes uden for de i stk. 1  

 omhandlede områder på steder, hvor der er en samlet bebyggelse, eller en  

 samlet bebyggelse kan forventes.
Vejbidrag kan i disse tilfælde kun kræves  

 dels til udførelse af nye fortovsanlæg, dog ikke ud over 2,5 m i hver side,  

 dels til holdebane- og parkeringsanlæg inden for en bredde af i alt 6 m.
 Stk. 3.  Indtil kundgørelse om adgangsbestemmelser efter  

 § 74 i lov om offentlige veje har fundet sted for en strækning af en  

 hovedlandevej eller landevej, kan lovens bestemmelser uden for Københavns og  

 Frederiksberg kommuner kun med samtykke fra trafikministeren bringes i  

 anvendelse på en sådan vejstrækning.
 Stk. 4.  Lovens regler finder også anvendelse på  

 offentlige stier.
Pålæg af vejbidrag § 3.  Vejbestyrelsen kan pålægge ejere af ejendomme  

 ved vejbidrag helt eller delvis at afholde udgifterne til for så vidt de pågældende ejeres ejendomme grænser til eller kommer til at  

 grænse til vejen.
Stk. 2.  Beslutning efter stk. 1 træffes i forbindelse  

 med gennemførelsen af det pågældende anlægsarbejde.
Opkrævningen af vejbidrag  

 kan påbegyndes, inden arbejdet er udført.
I så fald foretages endelig  

 regulering efter arbejdets afslutning.
Vejbidragets nærmere omfang § 4.  Vejbidrag kan ikke kræves til den del af  

 udgifterne til vejens anlæg, som vedrører en større bredde end 20 m.
For  

 ejendomme, der ved lokalplan eller på anden måde er forbeholdt  

 boligbebyggelse med en- eller tofamilieshuse, kan vejbidrag ikke kræves til  

 den del af udgifterne til arbejdet vedrørende kørebaner, der angår en større  

 bredde end 6 m, og til den del af udgifterne til arbejdet vedrørende vejens  

 øvrige dele, der angår større bredde end i alt 6 m, medmindre vejbidraget  

 samtidig pålægges for flere veje under et, jf. § 10.
 Stk. 2.  Vejbidrag kan ikke kræves til dækning af  

 udgifter til:
 Stk. 3.  Af udgifter vedrørende vandafledning kan  

 medregnes udgifter til dræn, nedløbsbrønde med tilhørende stikledninger samt  

 vejgrøfter og sådanne kloakker, der udelukkende tjener til en vejs afvanding.  

 Andre udgifter, som er nødvendige for afledning af en vejs overfladevand, kan  

 kun medregnes, når de særskilt er pålagt vejarealet ved kendelse i henhold  

 til vandløbslovgivningen.
 Stk. 4.  Til anlægsudgifterne kan medregnes et beløb til  

 normal belysning.
Stk. 5.  Til anlægsudgifterne kan medregnes et  

 administrationstillæg på højst 9 pct. af anlægsudgifterne.
Renter kan ikke  

 medregnes.
Eventuelle udgifter til bistand af rådgivende ingeniør kan  

 medregnes efter regning, men administrationstillæg kan da ikke medregnes for  

 den del af arbejdet, hvortil rådgivende ingeniørbistand har været benyttet.
Begrænsning i bidragspligten for vand- og vejarealer § 5.  Ved pålæg af vejbidrag bortses fra vandarealer,  

 der ikke er ansat til ejendomsværdi.
Stk. 2.  Ved pålæg af vejbidrag bortses endvidere fra  

 offentlige veje og private fællesveje, der støder op til vejen.
En kort  

 privat fællesvej, der alene udmunder i den offentlige vej, kan dog ved pålæg  

 af vejbidrag behandles som en ejendom, der grænser til den offentlige vej,  

 således at det bidrag, der vedrører fællesvejen, fordeles efter reglerne i §  

 11 mellem ejerne af de ejendomme, der grænser til fællesvejen.
Begrænsning i bidragspligten ved adgangsbegrænsede veje § 6.  Vejbidrag kan ikke pålægges ejere af ejendomme  

 ved vejstrækninger, hvortil der i henhold til adgangsbestemmelser, der er  

 etableret af færdselsmæssige grunde, og som kan håndhæves af det offentlige,  

 ikke kan opnås direkte adgang fra ejendommen, jf. dog stk. 2 og stk. 3 samt §  

 5, stk. 2, 2. pkt.
 Stk. 2.  Uanset adgangsbestemmelser af den i stk. 1  

 omhandlede karakter kan vejbidrag pålægges ejere af ejendomme ved veje, der  

 er led i et samlet vejsystem, til udelukkende eller overvejende  

 trafikbetjening af et udstykningsområde.
Stk. 3.  Såfremt ejeren af en ejendom uanset  

 adgangsbestemmelser af den i stk. 1 omhandlede karakter i særlig grad  

 udnytter ejendommens beliggenhed ved den pågældende vej, f.eks. ved  

 bebyggelse, hvis omfang kun er muliggjort af reglerne i bygningslovgivningen  

 om tillægsareal, ved udstillingsvinduer eller lignende, kan et passende  

 reduceret vejbidrag pålægges.
Bidraget fastsættes under hensyn til omfanget  

 af ejendommens udnyttelse i tilknytning til vejen.
 Stk. 4.  Når en bestemmelse om en ejendoms  

 adgangsforhold begrænser, men ikke fuldstændig forbyder adgang fra ejendommen  

 til vejen, skal vejbidraget nedsættes i det omfang, den trufne bestemmelse  

 bevirker en begrænsning i ejendommens udnyttelsesmuligheder.
 Andre begrænsninger i bidragspligten m.v.
 § 7.  Såfremt der senere måtte blive fastsat  

 adgangsbestemmelser med den virkning, at en ejendom, for hvilken der i  

 henhold til § 3 er pålagt vejbidrag, ikke kan opnå adgang til vejen eller kun  

 kan opnå en i væsentlig grad begrænset adgang til denne, skal resterende  

 vejbidrag bortfalde eller nedsættes i det omfang, reglerne i § 6 ville have  

 medført bortfald eller nedsættelse af vejbidraget.
Stk. 2.  På tilsvarende måde skal der ydes grundejere,  

 der straks efter vejanlæggets udførelse eller senere har betalt vejbidraget  

 kontant, hel eller delvis refusion af det kontant erlagte vejbidrag med rente  

 5 pct. p.a., således at disse grundejere så vidt muligt sidestilles med de  

 ejere, der i medfør af stk. 1 fritages for resterende vejbidrag.
Refusion  

 ydes dog kun af beløb, der er betalt kontant inden for de sidste 15 år, og  

 kun af beløb der overstiger 500 kr.
§ 8.  Vejbidrag kan kun pålægges jernbaner og  

 lufthavne for vejstrækninger, ved hvilke anlæggets beliggenhed ved vejen  

 udnyttes eller kan udnyttes, og for hvilke der ikke er givet afkald på  

 udnyttelse af beliggenheden ved vejen.
Som udnyttelse af en vejstrækning  

 betragtes også benyttelse af overgange, der alene tjener anlæggets drift.  

 Såfremt der i øvrigt er givet afkald på udnyttelsen af beliggenheden ved  

 vejen, kan vejbidrag med hensyn til overgange, der alene tjener anlæggets  

 drift, dog kun pålægges for strækningen ud for overgangen med et tillæg af 10  

 m til hver side.
 § 9.  Såfremt reglerne i §§ 6-8 medfører, at vejbidrag  

 ikke kan pålægges samtlige ejere af de til en vejstrækning grænsende  

 ejendomme, eller at bidraget for en eller flere ejendomme ved vejen  

 reduceres, afholder vejbestyrelsen de beløb, der herefter ikke kan opkræves.
 Stk. 2.  Såfremt en grundejer, der i medfør af §§ 6-7  

 helt eller delvis er blevet fritaget for vejbidrag, inden udløbet af en  

 periode på 15 år efter, at opkrævning af vejbidraget er påbegyndt, opnår en  

 sådan adgang for ejendommen til vejen eller udnytter ejendommens beliggenhed  

 ved vejen på en sådan måde, at vejbidrag kunne pålægges helt eller delvis  

 efter de foranstående bestemmelser, kan vejbestyrelsen pålægge ejeren  

 vejbidrag efter disse regler, idet bidraget reduceres, svarende til den  

 forløbne del af 15 års perioden.
Vejbidrag for flere veje § 10.  Når vejbidrag samtidig pålægges for flere veje,  

 der i færdselsmæssig henseende udgør en enhed, kan pålægget ske for disse  

 veje under et.
Bidragsfordelingen § 11.  Fordelingen af vejbidrag foretages af  

 vejbestyrelsen mellem de bidragspligtige grundejere på grundlag af:
 Stk. 2.  Ved fordelingen skal det i stk. 1, nr. 1),  

 nævnte kriterium indgå med en vægt af mindst 10 pct., medens kriteriet under  

 nr. 2) og det af kriterierne under nr. 3), som vælges, hvert skal indgå med  

 en vægt af mindst 25 pct., jf. dog stk. 4.
 Stk. 3.  Indgår ejendomsværdien som kriterium ved  

 fordelingen, skal der i tilfælde, hvor arbejdets udførelse skyldes betydelig  

 eller tung færdsel til eller fra enkelte ejendomme ved vejen, forlods  

 pålægges ejerne af disse et passende særligt bidrag, inden grundejernes  

 anpart af de øvrige udgifter fordeles.
 Stk. 4.  I det omfang, der i henhold til byplanvedtægt,  

 kommuneplan eller lokalplan kun vil blive tilladt en ganske ensartet  

 benyttelse af de ejendomme, der grænser til vejen, kan fordelingen foretages  

 alene under hensyn til størrelsen af ejendommenes arealer eller med ensartede  

 beløb.
 Stk. 5.  For hjørnegrunde og andre grunde, der har  

 facade mod mere end en vej, beregnes kun et passende reduceret bidrag.  

 Såfremt en grund efter § 6, stk. 1, har opnået fritagelse for vejbidrag til  

 en anden offentlig vej, bortses der ved bidragsberegningen fra grundens  

 facade mod denne vej.
Stk. 6.  Arealstørrelse for de ejendomme, der er nævnt i  

 § 16, stk. 1, begrænses til den del af arealet, der ligger højst 40 m fra  

 vejen.
Vejbestyrelsen kan fravige denne grænse, såfremt bestemmelser i  

 lokalplan eller byplanvedtægt om ejendommens fremtidige anvendelse taler  

 herfor.
Det samme gælder for beregning af vejbidrag efter § 8, 3. pkt.
 § 12.  Reglerne i § 11 kan fraviges ved aftale mellem  

 vejbestyrelsen og de grundejere, der er omfattet af fordelingen.
Fremlæggelse og indkaldelse § 13.  Før vejbestyrelsen træffer beslutning om pålæg  

 af vejbidrag i henhold til § 3 eller om omfordeling i henhold til § 17, skal  

 forslag hertil fremlægges til almindeligt eftersyn mindst 3 uger på et sted,  

 der er bekvemt for beboerne.
Om fremlæggelsen skal der forinden ske offentlig  

 kundgørelse i stedlige blade efter vejbestyrelsens bestemmelse.
I  

 kundgørelsen skal der angives en frist på mindst 6 uger fra kundgørelsens  

 dato for fremsættelse af indsigelser eller ændringsforslag.
Samtidig med  

 fremlæggelsen skal kundgørelsens tekst tilsendes så vidt muligt samtlige  

 grundejere, der berøres af forslaget, og hvis adkomst fremgår af tingbogen.
Stk. 2.  Det fremlagte forslag skal indeholde angivelse  

 af, hvilke arbejder der udføres, hvilken del af udgifterne der agtes pålagt  

 grundejerne, og hvorledes bidraget agtes fordelt mellem disse.
Det skal  

 endvidere angives, om arbejderne skal udføres under et eller til forskellig  

 tid, og i sidstnævnte tilfælde, tillige i hvilket omfang der først senere vil  

 blive opkrævet bidrag.
 Stk. 3.  I stedet for at fremlægge forslaget til  

 almindeligt eftersyn som nævnt i stk. 1 kan vejbestyrelsen med 14 dages  

 varsel indkalde ejerne af de ejendomme, der berøres af forslaget, til et  

 møde, hvorunder der gøres rede for forslagets indhold som angivet i stk. 2.  

 På mødet fastsætter vejbestyrelsen en frist på ikke under 3 uger for adgang  

 til over for vejbestyrelsen at fremkomme med indsigelser og ændringsforslag.  

 Over det ved mødet passerede føres en protokol.
Stk. 4.  Beslutning om pålæg og fordeling af vejbidrag  

 kan først træffes, når den i stk. 1 eller stk. 3 nævnte frist er udløbet.
Om  

 beslutningen sendes meddelelse til grundejere, der berøres af beslutningen,  

 og hvis adkomst fremgår af tingbogen.
Anlægsudgifternes afholdelse § 14.  Udgifterne ved vejarbejdet udredes foreløbig af  

 vejbestyrelsen.
De bidragspligtige kan forlange afdragsvis betaling af  

 vejbidraget efter reglerne i § 15. I det omfang de bidragspligtige kan opnå  

 lån i pengeinstitutter, eventuelt mod kommunegaranti, på vilkår der svarer  

 til, hvad der fastsættes af vejbestyrelsen efter § 15, kan vejbestyrelsen dog  

 kræve vejbidraget betalt kontant.
Betaling af vejbidragene § 15.  Vejbestyrelsen fastsætter under hensyn til  

 vejbidragets størrelse et tidsrum på 5-15 år, over hvilket dette skal  

 betales.
Det til enhver tid skyldige beøb forrentes af de bidragspligtige til  

 en rente, der fastsættes af vejmyndigheden.
Beløb på under 1.000 kr. kan  

 kræves betalt kontant.
Stk. 2.  Vejbestyrelsen kan bestemme, at vejbidrag, der  

 er fastsat på grundlag af ejendomsværdien, skal betales gennem ydelser, der  

 udgør en fast promille af ejendomsværdien.
Hvis senere stigning i  

 ejendomsværdien medfører en forkortelse af den afdragsperiode, der er fastsat  

 efter stk. 1, kan vejbestyrelsen nedsætte størrelsen af fremtidige ydelser,  

 således at afdragsperioden bliver uændret.
En grundejer, hvis ydelse som  

 følge af stigning i ejendomsværdien er blevet væsentligt forhøjet, kan  

 forlange, at der sker en sådan nedsættelse.
Udsættelse med betaling af vejbidrag § 16.  Ejeren af en ejendom, der benyttes til  

 landbrug, skovbrug eller frilandsgartneri, herunder frugtplantage, og som  

 ikke er udstykket i parceller, kan forlange udsættelse af betalingen og  

 forrentningen af den del af vejbidraget, der overstiger bidraget for en  

 almindelig bebygget parcelhusgrund i det pågældende område.
Udsættelsen  

 bortfalder, når og i det omfang arealet overgår til anden anvendelse.
Stk. 2.  Når vejbidrag i medfør af § 11, stk. 4,  

 fordeles alene på grundlag af størrelsen af ejendommenes arealer, kan ejeren  

 af en ubebygget ejendom, som ikke udnyttes erhvervsmæssigt, forlange, at  

 betalingen og forrentningen af en tredjedel af det vejbidrag, der er pålagt  

 ham, udsættes i indtil 10 år.
Samme ret har ejeren af en grund, der er  

 bebygget med en- eller tofamilieshuse, for den del af arealet, der overstiger  

 1.400 m2, forudsat at ingen del af ejendommen udnyttes erhvervsmæssigt.
 Stk. 3.  Når udsættelse efter stk. 1 og 2 med betaling  

 og forrentning af en del af vejbidraget bortfalder eller udløber, fastsættes  

 efter reglerne i § 15 et tidsrum for betaling af beløbet.
Omfordeling af vejbidrag § 17.  Hvis omstændigheder, der er taget i betragtning  

 ved fordelingen af vejbidrag, ændres væsentligt, kan vejbestyrelsen foretage  

 en omfordeling af den resterende del af vejbidragene for samtlige ejendomme.
Udpantning § 18.  For beløb, som en kommune efter loven har  

 betalt forskudsvis, og for beløb der er betalt i henhold til vejbestyrelsens  

 garanti, har kommunen pant og fortrinsret som for kommunale ejendomsskatter.  

 Beløbene kan inddrives ved udpantning i den bidragspligtige ejendom.
 Stk. 2.  Betalingsordninger efter stk. 1 og  

 garantiordninger efter § 14 skal fremgå af de kommunale  

 ejendomsskatteopgørelser.
 § 19.  Ved hovedlandeveje og landeveje bistår  

 kommunalbestyrelsen vejbestyrelsen med administration af vejbidrag efter  

 regler, der fastsættes af trafikministeren efter forhandling med  

 Amtsrådsforeningen og Kommunernes Landsforening.
Klagebestemmelser § 20.  Amtsråds og kommunalbestyrelsers afgørelser  

 vedrørende forhold, der er omfattet af denne lov, kan påklages til  

 trafikministeren for så vidt angår retlige spørgsmål.
Stk. 2.  Klagefristen er 4 uger fra den dag, afgørelsen  

 er meddelt den pågældende.
For beslutninger, hvorom der er udfærdiget  

 offentlig kundgørelse, regnes klagefristen fra offentliggørelsen.
Når der er  

 særlig grund dertil, kan klagemyndigheden dog efter forud indhentet erklæring  

 fra vejbestyrelsen se bort fra overskridelse af klagefristen.
 Stk. 3.  Afgørelser, som kan påklages, skal indeholde  

 oplysning om, til hvilken myndighed klage kan ske, og om fristen for  

 indgivelse af klage.
Stk. 4.  Klage over en beslutning fritager ikke klageren  

 for at efterkomme denne.
Klagemyndigheden kan dog bestemme, at klagen skal  

 have opsættende virkning.
 Stk. 5.  Tvistigheder mellem kommunale myndigheder  

 vedrørende spørgsmål, der omhandles i denne lov, afgøres af trafikministeren.
Stk. 6.  Afgørelser, der kan påklages efter stk. 1, kan  

 ikke indbringes for domstolene, før denne klageadgang er udnyttet.
Søgsmål  

 skal være anlagt inden 6 måneder efter, at klagemyndighedens afgørelse er  

 meddelt.
 § 20 a.  Trafikministeren kan bemyndige  

 Vejdirektoratet eller en anden under Trafikministeriet oprettet styrelse til  

 at udøve de beføjelser, der i denne lov er tillagt trafikministeren.
 Stk. 2.  Trafikministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelserne ikke skal kunne indbringes for  

 trafikministeren.
Ikrafttræden § 21.  Denne lov træder i kraft den 1. januar 1973.
 Stk. 2.  Trafikministeren fastsætter de overgangsregler,  

 der er nødvendige i forbindelse med lovens gennemførelse.
 Stk. 3.  Ved lovens ikrafttræden ophæves §§ 1-5 og § 7 i  

 lov af 14. december 1857 om Gader, Veje og Vandløb i Kjøbenhavn, som ændret  

 ved lov nr. 85 af 31. marts 1926.
 § 22.  Denne lov gælder ikke for Færøerne og Grønland.  

 Lov nr. 466 af 10. juni 1997 indeholder følgende ikrafttrædelsesbestemmelse:
§ 5 Stk. 1.  Loven træder i kraft den 1. januar 1998.(* 1) Indtil 31. december 1997 gælder følgende bestemmelse:
 § 20.  Vejbestyrelsers afgørelser vedrørende forhold,  

 der er omfattet af denne lov, kan påklages til trafikministeren for så vidt  

 angår retlige spørgsmål.
Trafikministeriet, den 11. september  

 1997 Bjørn Westh / Conni Jensen (* 1) Gælder § 20, stk. 1 og 6, og § 20 a.
