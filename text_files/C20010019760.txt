Vejledning om kvitteringer og XML-filer  

 mv.  

 ved udveksling af elektroniske oplysninger A-kasserne skal pr. 1. oktober 2001 iværksætte en ændret  

 procedure vedrørende registrering og opsamling af oplysninger om  

 medlems- og efterlønsbidragsperioder mv.
Projektet skal være  

 gennemført den 30. september 2002.
 Dette indebærer, at a-kasserne skal kunne udveksle  

 efterlønsoplysninger mv. i elektronisk form pr. 1. oktober 2001.  

 Udvekslingen skal ske i XML-format.
 Til brug for den praktiske håndtering af a-kassernes  

 elektroniske udveksling af efterlønsoplysningerne i XML-formatet er  

 disse retningslinier udarbejdet.
1. XML-filen som vedhæftet fil Når en a-kasse sender medlemsoplysningerne i  

 XML-format, skal dette ske som en vedhæftet fil til en e-mail.
Denne  

 e-mail skal sendes til modtageren via a-kassens Sikre Internet Kommunikation  

 (SIK).
 Transportlaget er dermed adskilt fra indholdet i  

 XML-delen.
 Det er i den forbindelse ikke nødvendigt at stille  

 strenge krav til indholdet af selve e-mailen, da de personfølsomme  

 oplysninger ligger i XML-delen i signeret og krypteret form.
 Det er ved arkiveringen af efterlønsoplysningerne  

 mv. en fordel, at hvert XML-dokument ligger i en selvstændig fil, som  

 kan overføres til arkivsystemet.
2. Et eller flere medlemmer i samme e-mail A-kassen må kun sende én vedhæftet  

 XML-fil pr. e-mail.
To a-kasser kan dog indgå en aftale om indbyrdes at  

 udveksle et større antal XML-filer pr. e-mail.
3. XML-filens navn XML-filen skal navngives som følger:
EEEEEEEEEEEEEE-AAA-BBB-CCCCC(CC)DDDDDDDDDD.XML (20011001113400-D17-D24-AR287R1-050443xxxx.XML),  

 hvor EEEE 	er en entydig nøgle for udvekslingen af data.
Her  

 foreslåes ååååmmdd (år, måned, dag)  

 efterfulgt af 6 tal (0-9), som bestemmes individuelt af hver a-kasse.
Ved  

 hjælp af identifikationen kan a-kassen skelne denne udveksling fra en  

 eventuel senere udveksling mellem de samme to a-kasser.
AAA	angiver afsender a-kasse ved Dnn (D17 for FOA) BBB	angiver modtager a-kasse ved Dnn (D24 for Metal) CCC 	angiver blanketid: AR260, AR260R, AR2870, AR2871, AR2872,  

 AR287R1, AR287R2.
Hvis der er tale om en AR 287 eller en AR 287R angives tillige  

 blanketårsag, dvs.
AR 2870, AR 2871, AR 2872, AR 287R1 eller AR  

 287R2.
 DDD 	angiver medlemmets CPR-nr.
 Eksempel:
D17 sender en AR 287R til D24 med blanketformålet 1.  

 D17 ønsker oplysninger om medlemmet 050443-xxxx.
Forespørgslen  

 er dannet den 1. oktober 2001 kl. 11.34, og D17 har valgt at anvende  

 klokkeslættet ved udfyldelse af den entydige nøgle.
XML-filen hedder herefter:  

 20011001113400-D17-D24-AR287R1-050443xxxx.xml Hvis man anvender Arbejdsdirektoratets XML-blanketter  

 (elektroniske blanketter) til at danne XML-filerne, kan der automatisk blive  

 dannet et filnavn, som følger ovennævnte standard.
Dette  

 forudsætter, at man i feltet af afsenderreference som det første  

 indtaster seks cifre, som bruges som det individuelt bestemte  

 løbenummer.
Skrives i stedet bogstaver, vil filnavnet blive dannet med  

 seks nuller (000000) som løbenummer.
Herefter skal a-kassen blot sende  

 filen vedhæftet en e-mail til modtager-a-kassen, samtidig med at  

 a-kassen gemmer filen i eget edb-system til brug for statistik.
 Hvis a-kassen modtager en XML-fil, som a-kassen ud fra  

 filens navn kan se allerede er modtaget, kan a-kassen se bort fra denne, med  

 mindre andet er aftalt mellem afsender-a-kassen og modtager-a-kassen.
4. Kontaktoplysninger i afsenderreferencen Det vil   udover løbenummeret   være  

 hensigtsmæssigt i feltet afsenderreference at angive navn/initialer,  

 eventuelt afdelingsnummer og telefonnummer på den sagsbehandler, der  

 har givet oplysningerne om medlemmet.
Dette vil lette modtager-a-kassen i  

 tilfælde af en eventuel fejlsituation.
Længden af feltet afsenderreference er defineret som  

 max 70 tegn.
Det bemærkes, at der i Arbejdsdirektoratets XML-blanket  

 kun vil være mulighed for at skrive op til 30 tegn.
Feltet afsenderreference kan for eksempel indeholde  

 værdien: 123456afd138PJP38101234 5. Indholdet i e-mailens emnefelt Et emnefelt starter altid med:
Att:XML=<EEEEEEEEEEEEEE>-<AAA-BBB-CCCCC(CC) (Att:XML=20011001113400-D17-D24-AR287R1), hvor <EEEEEE > er den entydige nøgle for dannelsen af den  

 vedhæftede fil <AAA-BBB-CCCCC(CC) er typen fra den vedhæftede fil, nemlig  

 afsender-a-kasse, modtager-a-kasse og blanket-id (inkl. eventuelt  

 blanketformål).
 Eksempel:
D17 sender en AR 287R til D24 med blanketformålet 1.  

 D17 ønsker oplysninger om medlemmet 050443-xxxx.
Forespørgslen  

 er dannet den 1. oktober 2001 kl. 11.34, og D17 har valgt at anvende  

 klokkeslættet ved udfyldelse af den entydige nøgle.
Indholdet i e-mailens emnefelt bliver herefter:  

 Att:XML=20011001113400-D17-D24-AR287R1 6. Kvitteringer på modtagne e-mails via SIK A-kassens kvittering drejer sig på nuværende  

 tidspunkt kun om transportlaget.
Der skal dog være mulighed for en  

 senere udvidelse af a-kassens kvitteringssystem.
Kvitteringssystemet skal  

 således indeholde både en kvitteringsdel til transportlaget og en  

 kvitteringsdel til indholdet i XML-filen.
Der stilles endnu ingen  

 nærmere indholdsmæssige krav til XML-filen.
Kvitteringsdelen i a-kassens mail-system skal kunne  

 kvittere for en modtaget e-mail.
Samtidig skal det fremgå af  

 kvitteringen, af det ikke er uvedkommende, der har modtaget og læst  

 e-mailen.
Dette gøres ved, at a-kassens mail-system svarer  

 med tilføjelse af "-kvittering" til e-mailens emnefelt og  

 vedhæftet en "tom" XML-kvitteringsfil.
Denne afsendelse skal  

 også ske via SIK, dvs. signeret og krypteret.
 Eksempel:
D17 sender en AR 287R til D24 med blanketformålet 1.  

 D17 ønsker oplysninger om medlemmet 050443-xxxx.
Forespørgslen  

 er dannet den 1. oktober 2001 kl. 11.34, og D17 har valgt at anvende  

 klokkeslættet ved udfyldelse af den entydige nøgle.
Emnefeltet i en kvittering til D17 fra D24 bliver  

 herefter: Att:XML=20011001113400-D17-D24-AR287R1-kvittering Vedhæftet skal der sendes en XML-fil med  

 følgende indhold:
<kvittering> *tilladt indhold: intet, eller reference, blanketdato,  

 blankettype og cpr.nr. fra oprindelig fil, formatteret som  

 <reference>ref</reference> etc.
</kvittering> Herudover skal filen være tom.
 Kvitteringen skal være rekvisitions-a-kassen i  

 hænde inden en uge fra a-kassens afsendelse af AR 287R.
 Når rekvisitions-a-kassen har modtaget kvitteringen,  

 kan a-kassen være sikker på, at modtageren af AR 287R har  

 modtaget en blanketoverførsel, og at e-mailen opfylder kravene til  

 SIK, dvs. at signaturen ikke har været brudt, og at mailen er sendt til  

 rette vedkommende (krypteringen). Rekvisitions-a-kassen kan desuden  

 identificere hvilken udveksling, der er tale om ud fra indholdet i  

 emnefeltet.
 Det bemærkes, at XML-kvitteringen på dette  

 stade ikke siger noget om, hvorvidt indholdet i XML-filen er læst og  

 forstået.
 7. Håndtering af fejl mv.
 For så vidt angår korrektioner generelt  

 henvises til B-vejledning nr. 152 af 17. august 2001 om efterløns- og  

 medlemsbidragsregistrering m.v.
Det fremgår blandt andet heraf, at en eventuel  

 rettelse skal foretages af den a-kasse, der har sendt det fejlbehæftede  

 materiale.
Dette sker ved at sende rettelsen med almindelig post til  

 a-kassen, der har modtaget det fejlbehæftede materiale.
Korrektionen  

 foretages herefter manuelt.
De fejlsituationer, der kan opstå i forbindelse med  

 udvekslingen af efterlønsoplysninger, vil variere, ligesom  

 fejlsituationerne kan opstå på forskellige tidspunkter i  

 processen.
A-kassen, der konstaterer en fejl, kontakter den relevante a-kasse  

 enten ved at sende et brev eller telefonisk.
En modtager-a-kasse, der konstaterer en fejl, kan  

 således have brug for telefonnummeret til sagsbehandleren i  

 afsender-a-kassen.
Det er derfor hensigtsmæssigt, at dette  

 telefonnummer fremgår af XML-filen, som det er foreslået under  

 pkt. 4.
 A-kassen, der har afsendt det fejlbehæftede  

 materiale, skal under alle omstændigheder reagere ved at sende et brev,  

 der indeholder rettelserne, når der er tale om fejl i oplysningerne i  

 AR 287 eller AR 260.
