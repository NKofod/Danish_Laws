Fremsat den 15. november 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om regulering af statstilskud til  

 amtskommuner ved  

 ændringer i den amtskommunale udskrivningsprocent § 1. Indenrigs- og sundhedsministeren kan beslutte, at der for  

 bestemte år foretages reguleringer i statens tilskud til  

 amtskommunerne, jf. lov om kommunal udligning og generelle tilskud til  

 kommuner og amtskommuner, efter reglerne i denne lov.
§ 2. For de amtskommuner, der forhøjer  

 udskrivningsprocenten, reduceres statens tilskud, jf. lov om kommunal  

 udligning og generelle tilskud til kommuner og amtskommuner, til den  

 pågældende amtskommune.
Reduktionen beregnes som 50 procent af  

 amtskommunens provenuændring som følge af den forhøjede  

 udskrivningsprocent.
Stk. 2. For de amtskommuner, der nedsætter  

 udskrivningsprocenten, forhøjes statens tilskud, jf. lov om kommunal  

 udligning og generelle tilskud til kommuner og amtskommuner, til den  

 pågældende amtskommune.
Forhøjelsen beregnes som 50  

 procent af amtskommunens provenuændring som følge af den  

 nedsatte udskrivningsprocent.
 § 3. Provenuændringen i en amtskommunes indkomstskat som  

 følge af ændringer i udskrivningsprocenten opgøres som  

 amtskommunens udskrivningsgrundlag for indkomståret ganget med  

 ændringen i udskrivningsprocenten, jf. stk. 2 og 3, korrigeret for  

 en eventuel ændring som følge af ændringen af  

 udskrivningsprocenten, i amtskommunens medfinansiering af det skrå  

 skatteloft, jf. lov om fordeling mellem staten, kommunerne og amtskommunerne  

 af skattenedslaget som følge af personskattelovens skatteloft.
 Stk. 2. Ændringen i udskrivningsprocenten, jf.  

 stk. 1, opgøres som forskellen mellem amtskommunens  

 udskrivningsprocent for indkomståret og den tilsvarende  

 udskrivningsprocent for det foregående år.
 Stk. 3. Det udskrivningsgrundlag, der er nævnt i  

 stk. 1, er det af amtskommunen budgetterede udskrivningsgrundlag for  

 indkomståret.
§ 4. Reguleringen af statens tilskud til amtskommunerne i  

 henhold til § 2 afregnes i det indkomstår, hvor forhøjelsen  

 eller nedsættelsen af skatteudskrivningen har fundet sted, samt i det  

 følgende indkomstår.
Reguleringen afregnes med det samme  

 beløb i begge år.
 Stk. 2. Reguleringen afregnes med en tredjedel i hver af  

 månederne oktober, november og december i det pågældende  

 indkomstår.
 § 5. Den amtskommunale udskrivningsprocent for  

 Københavns, Frederiksberg og Bornholms Kommuner beregnes som 40  

 procent af de pågældende kommuners udskrivningsprocent.
 § 6. Statens tilskud til amtskommunerne, jf. § 17 i lov  

 om kommunal udligning og generelle tilskud til kommuner og amtskommuner,  

 reduceres fra og med tilskudsåret med et beløb svarende til den  

 samlede provenustigning som følge af ændringer i  

 udskrivningsprocenten for amtskommunerne under ét.
 Stk. 2. Statens tilskud for tilskudsåret og det  

 følgende år reguleres med et beløb svarende til de  

 samlede tilskudsreguleringer i henhold til § 2.
 § 7. Indenrigs- og sundhedsministeren kan i særlige  

 tilfælde undtage en amtskommune fra regulering af tilskud i henhold til  

 § 2 i denne lov.
 Stk. 2. De i stk. 1 nævnte amtskommuner  

 indgår ikke i beregning af reguleringen af statens tilskud til  

 amtskommuner i henhold til § 6.
 § 8. Loven træder i kraft den 1. februar 2003 og har  

 virkning første gang for de reguleringer, der afregnes i  

 månederne oktober, november og december 2003.
 Stk. 2. Reguleringer i henhold til § 6 vedrørende  

 tilskudsåret 2003 udskydes til tilskudsåret 2004.
 Stk. 3. Ved beregning af regulering af tilskud i henhold til  

 denne lov anvendes en udskrivningsprocent for Bornholms Kommune for 2002  

 på 33,7.
 § 9. I lov om kommunal udligning og generelle tilskud til  

 kommuner og amtskommuner, jf. lovbekendtgørelse nr. 694 af 13. juli  

 2001, som ændret ved § 8 i lov nr. 145 af 25. marts 2002 og lov  

 nr. 254 af 8. maj 2002, foretages følgende ændringer:
 1. I § 17, stk. 2, nummer 4, ændres  

 »tilskudsåret.« til: »tilskudsåret,«.
 2. I § 17, stk. 2, indsættes som nummer  

 5:
»5)	beløb i henhold til § 6 i lov om regulering af  

 statstilskud til amtskommuner ved ændringer i den amtskommunale  

 udskrivningsprocent.« § 10. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Lovforslagets formål Formålet med dette lovforslag er at  

 understøtte aftalesystemet mellem staten og amtskommunerne og sikre,  

 at amtskommunerne ikke gennem en forhøjelse af udskrivningsprocenten  

 kan tilvejebringe højere indtægter end aftalt.
Lovforslaget skal  

 medvirke til at sikre, at amtskommunerne overholder skattestoppet.  

 Amtskommunernes budgetvedtagelse for 2003 har vist, at udskrivningsprocenten  

 for amtskommunerne under ét for 2003 er steget på trods af  

 regeringens aftale med Amtsrådsforeningen om uændret beskatning  

 for 2003. På den baggrund er det regeringens opfattelse, at det  

 kollektive aftalesystem ikke i sig selv er tilstrækkeligt til at sikre,  

 at de amtskommunale skatter ikke stiger.
Erfaringerne gennem 1980erne  

 og 1990erne har også været, at de amtskommunale skatter  

 år for år er steget mere end aftalt.
Regeringen har derfor  

 vurderet, at det vil være hensigtsmæssigt at supplere  

 aftalesystemet med en lovgivning, der styrker amtskommunernes incitamenter  

 til at holde skatteudskrivningen i ro eller til at nedsætte  

 skatten.
Med denne lovgivning opnås en regulering af  

 bloktilskuddet, som sikrer, at amtskommunernes indtægter samlet set  

 svarer til det aftalte niveau.
Bloktilskuddet vil således under  

 aftaleforhandlingerne blive fastsat med udgangspunkt i uændret skat.  

 Hvis amtskommunerne ved skattestigninger erhverver sig større  

 indtægter end aftalt, reguleres bloktilskuddet modsvarende.
Regeringen agter at gennemføre en tilsvarende  

 neutralisering overfor kommunerne ved et eventuelt fremtidigt brud på  

 skattestoppet.
Regeringen vil i givet fald søge tilslutning til at  

 udvide den permanente hjemmel til at inddrage et merprovenu til også at  

 omfatte den primærkommunale sektor.
De kommuner, der har sat skatten  

 ned for 2003, vil dog blive friholdt fra et muligt individuelt  

 modregningskrav ved et eventuelt brud på skattestoppet for kommunerne  

 set under ét i et efterfølgende år   forudsat at  

 skatteudskrivningen i den enkelte kommune ikke overstiger niveauet i  

 2002.
Lovforslaget medvirker til at sikre, at borgerne set under  

 ét ikke bliver belastet af eventuelle amtskommunale skattestigninger.  

 Hvis den samlede amtskommunale beskatning skulle stige, agter regeringen at  

 fremsætte forslag om at nedsætte den statslige beskatning  

 tilsvarende.
Dette lovforslag indebærer, at det amtskommunale  

 merprovenu af en eventuel amtskommunal skattestigning vil blive inddraget af  

 staten til brug for finansiering af den statslige  

 skattenedsættelse.
Lovforslaget indebærer, at de amtskommuner, der  

 sætter skatten op, vil få inddraget 50 procent af det ekstra  

 skatteprovenu i to år.
Omvendt vil de amtskommuner, der sætter  

 skatten ned, blive kompenseret for 50 procent af provenutabet i en periode  

 på to år.
Bestemmelserne i denne lov finder anvendelse i de  

 tilfælde, hvor regeringen har konstateret, at en aftale med  

 amtskommunerne om uændret skat ikke er blevet overholdt.
Det giver  

 mulighed for at lade disse bestemmelser medvirke aktivt i sammenhæng  

 med aftalesystemet.
Bestemmelserne finder ligeledes anvendelse, hvis der ikke  

 foreligger en aftale, og amtskommunerne hæver skatten.
Reglerne i dette lovforslag tilskynder amtskommunerne til  

 at sikre, at den gennemsnitlige udskrivningsprocent for amtskommunerne under  

 ét ikke stiger.
Reduktionen af den enkelte amtskommunes tilskud i  

 forbindelse med skattestigninger er kun to-årig og begrænser  

 derfor ikke den enkelte amtskommunes muligheder for at gennemføre  

 langsigtede strukturelt betingede tilpasninger af beskatningen.
Omvendt indeholder lovforslaget et incitament for den  

 enkelte amtskommune til at sætte skatten ned.
Lovforslaget  

 indebærer, at de amtskommuner, der sætter skatten ned, i de  

 første to år kan blive kompenseret for halvdelen af  

 provenutabet.
Regeringens skattestop indebærer endvidere, at  

 eventuelle stigninger i den kommunale beskatning vil blive neutraliseret  

 gennem tilsvarende nedsættelser af den statslige beskatning.  

 Lovforslaget indebærer, at statens provenutab som følge af  

 neutraliseringen af de amtskommunale skattestigninger skal bæres af  

 amtskommunerne.
Det sker dels gennem målrettede nedsættelser af  

 tilskuddet til de amtskommuner, der har sat skatten op, og dels gennem en  

 reduktion af det amtskommunale bloktilskud.
2. Økonomiske og administrative konsekvenser De økonomiske konsekvenser for staten og  

 amtskommunerne af dette lovforslag vil afhænge af beslutningerne i  

 amtsrådene om forhøjelser eller nedsættelser af skatten i  

 de kommende år.
Lovforslaget omfatter amtskommunerne   herunder den  

 amtskommunale del af Københavns, Frederiksberg og Bornholms  

 Kommuner.
Lovforslaget har virkning fra og med indkomståret  

 2003. Det indebærer, at de amtskommuner, der har sat skatten op for  

 2003, vil få reduceret deres statstilskud.
Det drejer sig om  

 Vestsjællands Amtskommune og Frederiksberg Kommune, som begge har sat  

 udskrivningsprocenten op med 0,4 pct.
Tilsvarende skal de amtskommuner, der har sat skatten ned  

 for 2003, have forøget deres statstilskud.
Det drejer sig om  

 Københavns og Bornholms Kommuner, som begge har sat  

 udskrivningsprocenten ned med 0,1 pct.
 I tabellen nedenfor er vist et foreløbigt  

 skøn over de økonomiske konsekvenser for 2003.
 Tabel 1. Skønnede konsekvenser af lovforslaget for 2003 fordelt  

 på de enkelte amtskommuner (beløb i 1.000 kr.).
Københavns Kommune (den amtskommunale  

 andel) Frederiksberg Kommune (den amtskommunale  

 andel) Vestsjællands Amtskommune Bornholms Kommune (den amtskommunale  

 andel) I alt 1. Ændring i skatteprovenu -25.675 24.561 133.190 -1.747 130.329 2. Ændring vedr. skråt skatteloft 0 0 -12.192 120 -12.072 3. Provenuændring i alt (1) + (2) -25.675 24.561 120.998 -1.627 118.257 4. Reduktion af statstilskud -12.281 -60.499 -72.780 5. Forøgelse af statstilskud 12.838 814 13.652 6. Nettoprovenu efter regulering af statstilskud til de  

 enkelte amtskommuner -12.838 12.281 60.499 -814 59.129 Reduktion af det generelle bloktilskud 59.129 Som det fremgår af tabellen ovenfor,  

 skønnes lovforslaget at medføre, at Københavns og  

 Bornholms Kommuner i 2003 og 2004 vil modtage et forøget tilskud  

 på henholdsvis ca. 12,8 mio. kr. og 0,8 mio. kr.
 Frederiksberg Kommune og Vestsjællands Amtskommune  

 vil omvendt i 2003 og 2004 få reduceret deres tilskud med henholdsvis  

 ca. 12,3 mio. kr. og 60,5 mio. kr.
 Herudover skal statens tilskud til amtskommunerne  

 reduceres permanent svarende til det samlede amtskommunale  

 nettomerprovenu.
Det amtskommunale merskatteprovenu som følge af  

 skatteforhøjelsen for 2003 udgør jf. tabellen ovenfor, ca.  

 118,3 mio. kr. årligt (i 2003 pris- og lønniveau). Det  

 amtskommunale mindreprovenu som følge af de individuelle reguleringer  

 af tilskuddet til de pågældende 4 amtskommuner udgør i alt  

 ca. 59,1 mio. kr.
De individuelle reguleringer skal afregnes med de  

 pågældende amtskommuner i to år og bortfalder herefter.
 Det amtskommunale nettomerprovenu udgør  

 således ca. 59,1 mio. kr. i 2003 pris- og lønniveau for de  

 første to år, og for de følgende år ca. 118,3 mio.  

 kr. i 2003 pris- og lønniveau   svarende til den samlede amtskommunale  

 nettoprovenuforøgelse ved skatteforhøjelsen.
 Det fremgår af ikrafttrædelsesbestemmelsen, at  

 den regulering af det samlede bloktilskud, som efter lovens generelle regler  

 skulle have fundet sted i 2003, udskydes til 2004. I tilskudsåret 2004  

 sker der således regulering for både 2003 og 2004.
 Endelig vil staten gennemføre nedsættelser i  

 den statslige beskatning, som modsvarer stigningen i de amtskommunale  

 skatter.
 Eventuelle tilsvarende økonomiske konsekvenser for  

 de kommende år vil afhænge af, om amtsrådene for 2004 og  

 fremover beslutter at forhøje eller nedsætte den amtskommunale  

 beskatning.
3. Regionaløkonomiske konsekvenser Den umiddelbare regionaløkonomiske virkning af  

 lovforslaget vil være, at Vestsjællands Amtskommune i hvert af  

 årene 2003 og 2004 vil miste ca. 60 mio. kr.
For  

 hovedstadsområdet set under ét vil virkningerne i  

 Københavns og Frederiksberg Kommuner stort set opveje hinanden.
Det er ikke muligt at sige noget om de  

 regionaløkonomiske konsekvenser af lovforslaget på længere  

 sigt.
Det vil afhænge af hvilke amtskommuner, der i de kommende  

 år vil forhøje eller nedsætte skatteudskrivningen.
4. Miljømæssige og erhvervsmæssige konsekvenser Lovforslaget har ingen miljømæssige eller  

 erhvervsmæssige konsekvenser.
5. Forholdet til EU-retten Lovforslaget indeholder ikke EU-retlige aspekter.
6. Høring Lovforslaget vil blive sendt til høring hos  

 Kommunernes Landsforening, Amtsrådsforeningen, Københavns og  

 Frederiksberg Kommuner.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Lovforslaget vil neutralisere virkningen af eventuelle  

 amtskommunale skattestigninger for den amtskommunale sektor set under  

 ét gennem en kombination af individuelle reguleringer af  

 statstilskuddet til de amtskommuner, der ændrer skatteudskrivningen og  

 en kollektiv reduktion af statens tilskud til amtskommunerne.
Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgere Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 I dette lovforslag foreslås det, at indenrigs- og  

 sundhedsministeren får en bemyndigelse til at foretage reguleringer i  

 statens tilskud til amtskommunerne.
Loven har til formål at styrke  

 amtskommunernes incitament til at overholde de årlige  

 økonomiaftaler, der indgås mellem regeringen og amtskommunerne.  

 Hvis en aftale ikke er overholdt, kan indenrigs- og sundhedsministeren  

 beslutte, at der skal foretages reguleringer efter bestemmelserne i denne  

 lov.
Hvis der for et indkomstår ikke er indgået en aftale, kan  

 der ligeledes foretages reguleringer efter bestemmelserne i denne lov.  

 Anvendelsen af disse bestemmelser er således ikke afhængig af, om  

 det er lykkedes at indgå en aftale for det pågældende  

 indkomstår.
Der er tale om en kombination af individuelle og kollektive  

 reguleringer af statens tilskud til amtskommunerne.
Til § 2 I denne bestemmelse fastsættes bestemmelser om de  

 individuelle reguleringer af tilskuddet til de enkelte amtskommuner.
Det  

 fremgår her, at de amtskommuner, der forhøjer  

 udskrivningsprocenten, vil få inddraget 50 procent af  

 provenuændringen som følge af den forhøjede  

 udskrivningsprocent.
 Der fastsættes tilsvarende bestemmelser om, at de  

 amtskommuner, der nedsætter udskrivningsprocenten, vil blive  

 kompenseret for 50 procent af provenuændringen som følge af den  

 forhøjede udskrivningsprocent.
 De nærmere bestemmelser om opgørelse af  

 provenuændringen som følge af forhøjelser eller  

 nedsættelser af udskrivningsprocenten fremgår af § 3  

 nedenfor.
Til § 3 I denne bestemmelse fastsættes de nærmere  

 regler for opgørelse af den enkelte amtskommunes provenuændring  

 som følge af ændringer af udskrivningsprocenten.
 Den foreslåede bestemmelse i stk. 2  

 indebærer, at ændringen i udskrivningsprocenten hvert år  

 opgøres i forhold til året før.
I den foreslåede bestemmelse i stk. 3  

 fastsættes det, at provenuændringen som følge af en  

 ændring af udskrivningsprocenten, jf. stk. 1, beregnes ud fra det  

 af amtskommunen budgetterede udskrivningsgrundlag for indkomståret.
Der  

 er tale om en endelig opgørelse, som ikke senere vil blive  

 efterreguleret.
Til § 4 Den foreslåede bestemmelse indebærer, at de  

 individuelle reguleringer af statstilskuddet til de enkelte amtskommuner i  

 henhold til § 2 i denne lov skal afregnes i to år.
Reguleringerne  

 afregnes i det år, hvor skatteforhøjelsen eller  

 nedsættelsen har fundet sted, samt i det efterfølgende år.  

 Reguleringen for det første år opgøres som 50 procent af  

 provenuændringen i dette år.
Reguleringerne afregnes med det  

 samme beløb i begge år.
Der er således tale om en endelig  

 beregning af reguleringerne.
 Reguleringerne afregnes med en tredjedel i hver af  

 månederne oktober, november og december i det pågældende  

 indkomstår, dvs. samtidig med den eksisterende afregning af den  

 amtskommunale medfinansiering af det skrå skatteloft og af  

 midtvejsregulering af statens tilskud til amtskommunerne, jf. lov om kommunal  

 udligning og generelle tilskud til kommuner og amtskommuner.
Til § 5 Københavns, Frederiksberg og Bornholms Kommuner  

 varetager både kommunale og amtskommunale opgaver.
En andel af disse  

 kommuners skatteudskrivning må således betragtes som  

 amtskommunal, mens den resterende del må betragtes som kommunal.
I det  

 kommunale udligningssystem indgår en opdeling af disse kommuners  

 udskrivningsprocent, således at 40 procent betragtes som amtskommunal,  

 mens 60 procent betragtes som kommunal.
I forbindelse med denne lov  

 foreslås det at anvende den samme opdeling.
Til § 6 Denne bestemmelse indebærer, at hvis amtskommunerne  

 under ét sætter skatten op, vil merprovenuet blive inddraget af  

 staten.
En del af inddragelsen vil ske gennem de ovennævnte  

 individuelle reguleringer af statstilskuddet til de enkelte amtskommuner.
Den  

 resterende del inddrages via det generelle bloktilskud, dvs. at denne del  

 afholdes kollektivt af amtskommunerne under ét.
Reguleringen af  

 bloktilskuddet opgøres som det samlede amtskommunale merprovenu som  

 følge af skattestigningen for amtskommunerne under ét,  

 korrigeret for de individuelle reguleringer af statstilskuddet efter § 2  

 i denne lov.
Hvis eksempelvis amtskommunerne for et givet indkomstår  

 har sat skatten op svarende til et merprovenu på 100 mio. kr. om  

 året, vil staten efter bestemmelserne i denne lov inddrage dette  

 merprovenu.
Det sker på den måde, at 50 procent af merprovenuet i  

 de første to år inddrages fra de amtskommuner, der har sat  

 skatten op   i eksemplet svarende til 50 mio. kr. om året i de  

 første to år.
De resterende 50 mio. kr. vedrørende de  

 første to år inddrages gennem en reduktion af det samlede  

 amtskommunale bloktilskud.
Efter de første to år inddrages det  

 fulde merprovenu   i eksemplet 100 mio. kr.   gennem en reduktion af det  

 samlede amtskommunale bloktilskud.
Til § 7 Den foreslåede bestemmelse er en bemyndigelse til  

 indenrigs- og sundhedsministeren til i særlige tilfælde at  

 undtage en amtskommune fra reguleringer af tilskud i henhold til denne lov.  

 Når det er tilfældet, vil den pågældende amtskommune  

 heller ikke indgå i beregning af reguleringen af bloktilskuddet, jf.  

 § 6.
Denne bestemmelse gør det muligt at undtage  

 amtskommuner, der er under administration eller i lignende situationer, fra  

 reduktioner af tilskuddet i forbindelse med skattestigninger.
Det vurderes,  

 at en sådan amtskommune vil være i en helt speciel  

 økonomisk situation, hvor en del af genopretningen af amtskommunens  

 økonomi kan bestå i en skattestigning.
Ingen amtskommuner var  

 på budgetlægningstidspunktet for budget 2003 under  

 administration, og bestemmelsen vil således ikke blive bragt i  

 anvendelse for reguleringer beregnet på basis af budgettet for  

 2003.
Til § 8 Den foreslåede bestemmelse indebærer, at loven  

 træder i kraft den 1. februar 2003. Loven vil første gang have  

 virkning for de reguleringer af tilskuddet, der afregnes i sidste kvartal  

 2003 for de amtskommuner, der har ændret deres udskrivningsprocent for  

 2003 i forhold til 2002. Efter budgetvedtagelsen for 2003 er det konstateret,  

 at amtskommunerne under ét har sat skatten op svarende til et  

 amtskommunalt merprovenu på skønsmæssigt ca. 118,3 mio.  

 kr.
 Det er i stk. 2 foreslået, at de reguleringer i  

 amtskommunernes generelle tilskud, der efter lovforslagets generelle  

 bestemmelser skulle have været gennemført i tilskudsåret  

 2003, udskydes til 2004. I tilskudsåret 2004 skal der således  

 gennemføres reguleringer for både 2003 og 2004, dvs. i alt en  

 reduktion af det amtskommunale bloktilskud på ca. 118,3 mio. kr.,  

 svarende til en reduktion på ca. 59,1 mio. kr. for hvert af årene  

 2003 og 2004.
Da Bornholms Kommune ikke fandtes i 2002, er det i denne  

 bestemmelse fastsat hvilken udskrivningsprocent, der skal være  

 gældende ved administration af denne lov for så vidt angår  

 Bornholms Kommune.
Den angivne udskrivningsprocent på 33,7 svarer til  

 det beregnede gennemsnit for 2002 for de fem bornholmske kommuner og  

 Bornholms Amtskommune.
Til § 9 Den foreslåede bestemmelse er en  

 konsekvensændring af lov om kommunal udligning og generelle tilskud til  

 kommuner og amtskommuner. Ændringen er en konsekvens af den  

 foreslåede bestemmelse i § 6, som indebærer en regulering af  

 det amtskommunale statstilskud.
Den foreslåede bestemmelse  

 indebærer, at det indføjes i bestemmelsen i § 17 i lov om  

 kommunal udligning og generelle tilskud til kommuner og amtskommuner, at det  

 amtskommunale statstilskud reguleres i henhold til bestemmelserne i § 6  

 i denne lov.
Til § 10 Loven gælder ikke for Færøerne og  

 Grønland.
