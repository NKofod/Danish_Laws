Landsskatteretskendelse af 13. marts 2003 vedr.
Fradrag for  

 ydelser på gavebrevet  løbende ydelser Det fremgår af sagen, at A ApS  

    

  

 i indkomstårene 2000 og 2001 har foretaget fradrag for gaver på  

 henholdsvis 20.222 kr. og 18.904 kr.
 Om gaverne er oplyst, at selskabet ifølge gavebreve er  

 forpligtet til at yde gaver til B, C samt D.
Om gavebrevet af 17. november 1997 vedrørende B fremgår, at  

 selskabet har forpligtet sig til at give en årlig gave på 10 % af selskabets  

 skattepligtige overskud  dog mindst 15.000 kr. årligt.
Gavetilsagnet er  

 bindende i 10 år.
Om to gavebreve af 20. juli 2000 vedrørende C og D fremgår, at  

 selskabet har forpligtet sig til at give et årligt beløb svarende til 2,5 %  

 af  

 selskabets skattepligtige indkomst.
Forpligtelsen gælder principielt uden  

 tidsbegrænsning, men kan dog efter mindst 10 års løbetid opsiges med 1 års  

 varsel.
 Gaverne ydet i indkomståret 2000 på 20.222 kr. er i henhold til  

 de tre gavebreve fordelt med 15.000 kr. til B samt med 2.611 kr. til såvel C  

 som D.
 Gaverne ydet i indkomståret 2001 på 18.904 kr. er i henhold til  

 de tre gavebreve fordelt med 15.000 kr. til B samt med 1.952 kr. til såvel C  

 som D.
 Herudover fremgår af giroudskrift, at selskabet den 17. januar  

 2000 har ladet overføre 1.000 kr. til E.
 I skattemæssige specifikationer i selskabets regnskaber for  

 indkomstårene 2000 og 2001 er den ikke fradragsberettigede del af gaverne i  

 henhold til ligningslovens § 8 A angivet med 500 kr. pr. år.
Den kommunale skatteforvaltning har alene godkendt fradrag for  

 gaver i indkomstårene 2000 og 2001 på henholdsvis 15.665 kr., svarende til 15  

 %  

 af den skattepligtige indkomst på 104.435 kr., og 15.000 kr., svarende til 15  

 %  

 af den skattepligtige indkomst på 78.076 kr., dog 15.000 kr., når der minimum  

 er betalt dette beløb.
Ansættelsen er derfor forhøjet med henholdsvis 4.500  

 kr.  

 og 3.404 kr.
Skatteforvaltningen har som begrundelse for ansættelsesændringen  

 anført, at ifølge ligningslovens § 12, stk. 2, 3. pkt., kan selskaber  

 fratrække  

 ydelser på gavebreve (en ensidigt påtaget forpligtelse) udstedt til godkendte  

 foreninger m.v., så længe ydelserne ikke overstiger 15 % af selskabets  

 skattepligtige indkomst.
Hvis denne beregning giver et mindre beløb end  

 15.000  

 kr. (lovens § 12, stk. 2, sidste pkt.) kan selskabet fratrække 15.000 kr.,  

 såfremt der er ydet dette.
Ifølge ligningslovens § 8 A kan en giver under nærmere  

 betingelser fradrage gaver til godkendte foreninger m.v.
Det er en  

 forudsætning  

 for fradrag, at gaver skal udgøre minimum 500 kr. pr. forening m.v., og at  

 det  

 samlede årlige fradrag for den slags spontane gaver højst kan  

 udgøre 5.000  

 kr. (de første 500 kr. af gavebeløbene kan ikke fratrækkes).
Forskellen mellem de to slags gaver er, at ved § 12-ordninger  

 har man forpligtet sig til at yde foreningen et nærmere bestemt beløb, hvad  

 man  

 ikke har ved § 8 A-ordninger (der kan gives helt spontant). Det vil sige, at  

 det man har forpligtet sig til i relation til en § 12-ordning alene skal  

 behandles efter denne lovbestemmelse.
Eventuelt overskydende beløb kan ikke  

 overføres til fradrag med henvisning til ligningslovens § 8 A.  

 Havde man  

 derimod ydet spontane gaver til samme godkendte modtager udover  

 det man var  

 forpligtet til ifølge gavebrevet, kunne dette fratrækkes i relation til  

 ligningslovens § 8 A.
 Selskabets advokat har påstået ansættelsen i indkomstårene 2000  

 og 2001 nedsat til det selvangivne.
 Advokaten har anført, at når betingelserne i ligningslovens § 8  

 A for indrømmelse af fradrag i øvrigt er opfyldt, gøres det gældende, at  

 selskabet har ret til fradraget, uanset om selskabet har påtaget sig  

 forpligtelse til at betale ydelsen i flere år.
 Landsskatteretten skal  

 udtale:
 Det fremgår af ligningslovens § 12, stk. 1, at udgifter til  

 løbende ydelser, som den skattepligtige ensidigt har forpligtet sig til at  

 udrede, kan fradrages ved opgørelsen af den skattepligtige indkomst efter  

 reglerne i stk. 2-6.
 Landsskatteretten finder, at den gavedisposition, der ligger bag  

 en ensidig påtagelse af en løbende forpligtelse, er foretaget i det år, hvor  

 forpligtelseserklæringen er underskrevet, således at de følgende års  

 betalinger  

 ikke i sig selv indeholder en gavedisposition.
Landsskatteretten er herefter af den opfattelse, at de  

 forpligtelser, som klageren har påtaget sig i form af løbende ydelser, alene  

 kan fradrages i medfør af ligningslovens § 12, således at ingen del af disse  

 betalinger kan fradrages som årligt ydede gaver i henhold til ligningslovens  

 §  

 8 A.
De påklagede ansættelser stadfæstes derfor.
