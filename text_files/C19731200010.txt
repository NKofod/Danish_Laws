 Ifølge § 6 i lov nr. 204 af 24. maj 1972 om valgmenigheder skal  

 valgmenighederne føre fortegnelse over menighedernes medlemmer og sende  

 meddelelse til kirkelige og borgerlige myndigheder om ind-  og udtrædelse af  

 medlemmer efter nærmere af kirkeministeren fastsatte regler.
 I medfør af den nævnte lovbestemmelse fastsættes herved følgende: Fra 1.  

 februar 1973 afgiver valgmenighederne indberetning til  folkeregistrene om  

 indtrædelse og udtrædelse af medlemmer som nedenfor anført.
A.
Indberetning om indtrædelse af medlemmer, der er fyldt 15 år.  

 Indberetning afgives til folkeregistret i den kommune, hvor den pågældende  

 har bopæl, og skal indeholde oplysning om hans stilling, fulde navn,  

 personnummer og adresse.
B.
Indberetning om udtrædelse af medlemmer, der er fyldt 15 år.  

 Indberetning afgives til folkeregistret i den kommune, hvor den pågældende  

 har bopæl, og skal indeholde oplysning om hans stilling, fulde navn,  

 personnummer og adresse.
 Tilsvarende indberetning afgives om medlemmer over 15 år, der ikke  

 opfylder deres bidragspligt til menigheden.
C.
Indberetning om børn.
 For børn, der er medlemmer af en valgmenighed, afgives indbedretning om  

 medlemskabet ved udgangen af det kalenderår, hvori barnet fylder 15 år.
Indberetning afgives til folkeregistret i den kommune, hvor barnet har  

 bopæl, og skal indeholde oplysning om barnets fulde navn, personnummer og  

 adresse.
Der skal afgives særskilt indberetning for hvert enkelt barn.
Dorte Bennedsen /Arne Truelsen Cirkulæreskrivelse til bestyrelserne for valgmenighederne.
