Landsskatteretskendelse af 14. maj 2003 vedr.
Lønsumsafgift   

 fransk banks repræsentationskontor i Danmark Klagen skyldes, at told- og skatteregionen har anset  

 repræsentationskontoret A for pligtig at betale lønsumsafgift efter  

 lønsumsafgiftslovens § 5, stk. 2, jf. § 4, stk. 2, nr. 1.
Det fremgår af sagen, at en fransk bank (herefter benævnt  

 banken) har haft et repræsentationskontor i  

    

  

 København i Danmark - A.
Repræsentationskontoret var registreret i  

 henhold til ambiloven i perioden 1. januar 1988 til 31. december 1991, og  

 blev  

 senere registreret efter lønsumsafgiftsloven.
Repræsentationskontoret er nu  

 nedlagt og blev afmeldt fra såvel lønsumsafgiftspligt som indeholdelsespligt  

 pr. 31. august 2001. Repræsentationskontoret har været registreret ved en  

 herboende repræsentant.
Repræsentationskontorets rolle har efter det oplyste været, at  

 repræsentere den franske bank i Danmark, og formidle kontakten til  

 hovedkontoret i Paris og bankens filialnet i resten af verden.
Hovedkontoret  

 i  

 Paris har overført beløb til København til drift af repræsentationskontoret,  

 herunder til husleje og lønninger.
Der er ikke gået pengestrømme fra  

 repræsentationskontoret til hovedkontoret i Paris.
Advokaten for repræsentationskontoret har oplyst, at  

 repræsentationskontorets primære aktivitet har omfattet generelle oplysninger  

 vedrørende økonomisk og politisk miljø og forbindelser mellem store  

 virksomheder.
Han har oplyst, at repræsentationskontoret har haft 3  

 medarbejdere: Repræsentant B, der har haft direkte kontakter med virksomheder  

 for at kunne identificere forretningsmuligheder, som efterfølgende er blevet  

 fulgt op og udført via de pågældende brancher i Paris, London eller  

 Stockholm,  

 Assistent C, der har analyseret de mulige klienters resultater og regnskaber,  

 og D, der har været ansvarlig for resten af kontoret  lige fra  

 bogføring til  

 mødearrangementer med klienter.
 Det fremgår, at den franske bank ikke har opgjort et  

 skattemæssigt resultat for repræsentationskontoret i Danmark, idet banken  

 ikke  

 er anset for at have fast driftssted i Danmark i skattemæssig henseende.
 Det fremgår videre, at repræsentationskontoret fra 1. januar  

 1997 frem til 31. august 2001 ved opgørelse af lønsumsafgift har anvendt  

 lønsumsafgiftslovens § 5, stk. 3, (metode 1 fonde og foreninger m.v.).
 Told- og Skatteregionen har ved den påklagede afgørelse anset  

 repræsentationskontoret for pligtig at opgøre lønsumsafgift efter  

 lønsumsafgiftslovens § 4, stk. 2, nr. 1 (den finansielle sektor) og at  

 beregne  

 lønsumsafgiften efter lønsumsafgiftslovens § 5, stk. 2 (metode 2). Regionen  

 har  

 følgelig opgjort et efterbetalingskrav på 254.822 kr.
Regionen har som begrundelse for afgørelsen bl.a. henvist til  

 Lønsumsafgiftsvejledningen 2001, afsnit B.2.4, og herved anført, at der  

 vedrørende registreringspligten henvises til, at aktiviteten i Danmark skal  

 anses som en integreret del af den udenlandske banks momsfrie finansielle  

 aktiviteter, og at dette må føre til, at lønsumsafgiften skal opgøres efter  

 metode 2 på samme måde, som hvis banken var fuldt ud etableret i Danmark.  

 Videre har regionen anført, at repræsentationskontoret i Danmark skal anses  

 som  

 en del af den franske bank, og at der ved vurderingen af, om virksomhedens  

 finansielle aktiviteter udgør en væsentlig del af virksomhedens samlede  

 aktiviteter bør ske på baggrund af hele bankens aktiviteter.  

 Repræsentationskontoret udgør således en del af den samlede virksomhed og er  

 ikke en selvstændig juridisk enhed.
Videre har regionen henvist til  

 Momsnævnets  

 afgørelse gengivet i TfS 1989.546.
 Endvidere har regionen anført, at repræsentationskontoret ved  

 sit navn tilkendegiver at være et repræsentationskontor for den franske bank,  

 at de ansatte på kontoret skulle skaffe kunder til den franske bank, hvorfor  

 det ville virke konkurrenceforvridende, hvis opgørelse skulle ske efter  

 lønsumsafgiftslovens § 5, stk. 1 (metode 4), samt at opgørelsesmetode 4 i  

 øvrigt ikke er egnet i tilfælde, hvor der ikke skal opgøres et skattemæssigt  

 resultat.
 Regionen har til advokatens principale påstand over for  

 Landsskatteretten anført, at det må lægges til grund, at den udenlandske bank  

 har foretaget levering af finansielle ydelser omfattet af momslovens § 18,  

 stk.  

 1, nr. 5, og at leveringsstedet for disse ydelser er i Danmark efter  

 momslovens  

 § 18, stk. 2. Regionen har dertil anført, at da den udenlandske bank leverer  

 ydelser, der har leveringssted i Danmark, som er fritaget for moms efter  

 momslovens  

 § 13, stk. 1, nr. 11, er den lønsumsafgiftspligtig efter lønsumsafgiftslovens  

 §  

 1, stk. 1.
 Repræsentationskontorets advokat har over for Landsskatteretten  

 nedlagt principal påstand om, at repræsentationskontoret ikke er pligtig at  

 betale lønsumsafgift.
 Advokaten har nedlagt subsidiær påstand om, at lønsumsafgiften  

 skal beregnes efter metode 4.
Til støtte for den principale påstand har advokaten bl.a.  

 anført, at der af AMBI-lovgivningens forarbejder ingen konkrete  

 fortolkningsbidrag ses til præcist at fastslå, hvorvidt et udenlandsk  

 pengeinstituts herværende repræsentationskontor er omfattet af begrebet  

 finansiel virksomhed.
Han har anført, at det af ordlyden i  

 lønsumsafgiftslovens  

 § 1, stk. 1, følger at lønsumsafgiftspligten kun påhviler de aktiviteter, som  

 er momsfrie efter momslovens § 13, og at det nødvendigvis må forudsætte, at  

 leveringsstedet for ydelsen - i overensstemmelse med de momsmæssige  

 retningslinier for fastlæggelse af leveringsstedet - er i Danmark.
Han har  

 anført, at dette fører til, at f.eks. et pengeinstitut, der leverer  

 finansielle  

 ydelser til aftagere i tredjelande, kan friholde disse ved opgørelse af  

 lønsumsafgiftsgrundlaget, jf. herved en artikel i TfS 1997.150.
Han har anført, at sammenhængen mellem lønsumsafgiftsloven og  

 momsloven er den, at lønsumsafgiftsloven benyttes til at hjemle en afgift for  

 virksomheder, som specifikt undtages fra betaling af en generel  

 omsætningsafgift efter momsloven.
Når hjemlen til at pålægge af lønsumsafgift  

 således findes ved en henvisning til momsloven, er den eneste naturlige  

 forståelse, at lønsumsafgiftsloven har det samme anvendelsesområde som  

 moms-loven.
Dette må i hvert fald gælde, så længe der ikke er foretaget en  

 selvstændig afgrænsning af anvendelsesområdet i lønsumsafgiftsloven.
Når der  

 ikke i lønsumsafgiftsloven eller forarbejder hertil kan findes nogle  

 fortolkningsbidrag til anvendelsesområdet for loven, vil henvisningen til  

 momsloven bibringe en læser den opfattelse, at anvendelsesområderne er  

 identiske.
Den manglende angivelse af anvendelsesområdet for  

 lønsumsafgiftsloven vil netop tale for, at der udelukkende er afgiftspligt  

 for  

 ydelser med leveringssted i Danmark.
Videre har han anført, at der i henhold til grundlovens § 43  

 ikke kan pålægges skatter, uden at dette er hjemlet ved lov.
Når det ikke af  

 lønsumsafgiftsloven fremgår, at den ikke er begrænset af anvendelsesområdet  

 for  

 den lov, den afleder ret fra, synes det ikke at have været lovgivers  

 intention  

 at give loven dette bredere anvendelsesområde.
Det påhviler derfor  

 myndighederne  

 at bevise, at det bredere anvendelsesområde var tilsigtet, og der kan således  

 ikke blot henvises til, at forarbejderne er tavse om spørgsmålet.
Han har endvidere anført, at det fremgår af en ikke  

 offentliggjort Landsskatteretskendelse af 23. september 2002 (j.nr.  

 2-6-1670-0036), at Landsskatteretten er enig i, at lønsumsafgiften kun  

 pålægges, hvis ydelsesstedet er i Danmark i momslovens forstand.
I  

 præmisserne  

 er således anført:
Landsskatteretten bemærker, at ( ) efter det oplyste leverer  

 momsfritagne finansielle ydelser, jf. momslovens § 13, stk. 1, nr. 11, at  

 leveringsstedet for den bankvirksomhed, som leveres til aftagere her i  

 landet,  

 eller som leveres her i landet, er her i landet, jf. momslovens § 18, stk. 1,  

 nr. 5, og at i henhold til lønsumsafgiftslovens § 1, stk. 1, er virksomheder,  

 der mod vederlag leverer varer og ydelser, der er fritaget for afgift efter  

 momslovens § 13, stk. 1, nr. 11, lønsumsafgiftspligtige. Han har dertil anført, at Landsskatteretten således i kendelsen  

 af 23. september 2002 har foretaget en materiel prøvelse af, om  

 leveringsstedet  

 for ydelserne er i Danmark i momslovens forstand.
Hvis Landsskatteretten er  

 af  

 den opfattelse, at dette ikke er en betingelse for pålæg af lønsumsafgift, er  

 der ikke mening i, at foretage denne prøvelse.
Et modsat resultat er  

 ensbetydende med en ændret praksis fra Landsskatteretten.
 Endvidere har han anført, at der ikke er ydet leverancer mod  

 vederlag, idet repræsentationskontoret ikke har taget betaling for deres  

 ydelser.
Sammenfattende har advokaten til støtte for den principale  

 påstand gjort gældende, at repræsentationskontoret ikke er pligtig at  

 indbetale  

 lønsumsafgift, idet kontoret ikke har leveret finansielle ydelser, og at i  

 den  

 udstrækning kontoret må anses at have leveret finansielle ydelser, er  

 leveringsstedet for disse ydelser ikke Danmark.
Endvidere er der ikke leveret  

 ydelser mod vederlag.
 Til støtte for den subsidiære påstand har advokaten gjort  

 gældende, at der ikke er lovhjemmel til at opkræve lønsumsafgift efter metode  

 2, idet repræsentationskontoret ikke har drevet en sådan finansiel  

 virksomhed.
Han har videre anført, at der som hovedregel skal betales  

 lønsumsafgift efter metode 4, medmindre en af undtagelsesbestemmelserne,  

 herunder metode 2, finder anvendelse.
Lønsumsafgiftslovens § 4, stk. 2, nr.  

 2,  

 må efter ordlyden fortolkes således, at der skal ske en egentlig investering,  

 betalingsformidling, formidling af lån, handel eller lignende, for at  

 virksomheden er omfattet af metode 2. For at kunne benytte en sådan  

 undtagelsesbestemmelse,  

 må noget kunne begrunde det, idet de må fortolkes indskrænkende.
Der er ikke  

 i  

 forarbejderne nogen formuleringer til støtte herfor, og domstolene har ikke  

 taget stilling hertil.
Til den af told- og skatteregionen nævnte Momsnævnsafgørelse i  

 TfS 1989.546 har advokaten anført, at det af afgørelsen fremgår:  

 Momsnævnet  

 har fundet, at et repræsentationskontor er AMBI- og registreringspligtigt,  

 idet  

 ( ), og således angår registreringspligten for den dagældende AMBI-lov  

 og ikke  

 spørgsmålet om betalingspligten.
Han har anført, at hverken lovens  

 forarbejder  

 eller administrativ praksis bidrager til fortolkning af spørgsmålet om,  

 hvorvidt et repræsentationskontor er omfattet af metode 2.
Han har henvist til Ligningsrådets afgørelse gengivet i TfS  

 2002.15/SKM 2001.493.LR, samt anført, at afgørelsen gik ud på, at  

 ventureselskaber, der hidtil havde betalt lønsumsafgift efter metode 2,  

 fremover ikke skulle betale lønsumsafgift.
Han har anført, at det forhold, at  

 myndighederne lægger vægt på, at der i ventureselskaber ikke er indtægter,  

 der  

 er et resultat af en økonomisk virksomhed, må føre til, at det i nærværende  

 sag  

 omhandlede repræsentationskontor falder uden for metode 2. Han har anført, at  

 hertil kommer, at det i Lønsumsafgifts-vejledningen og i cirkulæret til lov  

 om  

 lønsumsafgift er angivet, at virksomheder inden for den finansielle sektor  

 kun  

 er omfattet af metode 2, såfremt salget af finansielle ydelser udgør en  

 væsentlig del af virksomhedens samlede omsætning.
Dertil har han anført, at  

 såfremt det danske repræsentationskontors omsætning og aktiviteter skal  

 bedømmes isoleret, må dette føre til, at repræsentationskontoret også på  

 dette  

 grundlag falder uden for metode 2.
 Han har anført, at det synes stridende mod internationale  

 bestræbelser på at undgå dobbeltbeskatning, at pålægge afgift af en  

 repræsentationskontor, når banken beskattes af alle indkomster i et andet  

 land,  

 domicillandet Frankrig.
Endelig har advokaten anført, at regionens afgørelse er udtryk  

 for en skærpelse af praksis, og at en sådan skærpelse efter de almindelige  

 forvaltningsretlige principper alene kan finde sted for fremtiden, jf. herved  

 bl.a.
Ligningsvejledningen 2000, afsnit A.H.4, og UfR 1983.8H.
Han har anført, at ved ikke at gøre klageren opmærksom på, at  

 lønsumsafgiften har været ansat til en forkert sats, selvom opgørelsen er  

 sket  

 efter samme metode gennem flere år, er der skabt en forventning om, at  

 skattemyndighederne ikke pludselig underkender opgørelsen heraf.
Klageren  

 anså  

 kontorets funktion for at være som et turistkontors, idet hovedaktiviteten  

 netop var informationsvirksomhed, og opgørelsen er således foretaget i god  

 tro.  

 Hvis metodevalget senere tilsidesættes må det komme myndigheden til skade, at  

 reglerne er udformet således, at det ikke ved almindelig agtpågivenhed fra  

 klagerens side er muligt at opgøre afgiften på korrekt vis.
Klageren har  

 indrettet sig på at bære en bestemt afgiftsbyrde, hvilket er væsentligt for  

 vurdering af, om oprettelse af kontoret kunne svare sig.
 Han har gjort gældende, at rimelighedsbetragtningerne i den  

 konkrete situation må føre til, at metodevalget ikke kan ændres med  

 tilbagevirkende kraft, og at der derfor ikke kan gøres et krav om  

 efterbetaling  

 gældende.
 Landsskatteretten skal  

 udtale:
 Af lønsumsafgiftslovens § 1, stk. 1, fremgår:
Der betales en afgift til statskassen af virksomheder, der mod  

 vederlag leverer varer og ydelser, der er fritaget for afgift efter  

 merværdiafgiftslovens § 13, stk. 1, nr. 1, nr. 3, nr. 5 og 5, nr. 8, nr.  

 10-12,  

 nr. 15-17 og nr. 20, jf. dog nedenfor stk. 2, og af virksomheder med anden  

 økonomisk virksomhed, der mod vederlag leverer ydelser, der ikke er  

 afgiftspligtige efter merværdiafgiftsloven.. Det fremgår af lønsumsafgiftslovens § 2, stk. 1:
 Virksomheder, der er afgiftspligtige, skal anmeldes til  

 registrering hos told- og skatteregionen, jf. dog stk. 2.
 Det fremgår af lønsumsafgiftslovens § 3, stk. 3:
Såfremt en virksomhed ikke har filial eller lignende her i  

 landet, skal den registreres ved en person, der er bosiddende her i landet,  

 eller ved en virksomhed, der har forretningssted her i landet. Efter lønsumsafgiftsloven § 4, stk. 2, nr. 1, er  

 afgiftsgrundlaget virksomhedens lønsum med tillæg af 90 % for virksomheder  

 inden for den finansielle sektor, der omfatter virksomheder med aktiviteter  

 vedrørende forsikring, ind- og udlån, kreditformidling, pensionsopsparing,  

 investeringsforvaltning, betalingsformidling samt handel med værdipapirer  

 eller  

 valuta.
Landsskatteretten finder, at banken leverer momsfritagne  

 finansielle ydelser mod vederlag, jf. momslovens § 13, stk. 1, nr. 11.  

 Landsskatteretten har herved lagt vægt på, at bankens repræsentationskontor i  

 Danmark efter det oplyste foretager opsøgende salgsarbejde, identificerer  

 potentielle kunder, informerer om bankens produkter og formidler kontakt til  

 det udenlandske hovedkontor.
Retten finder derfor, at den af  

 repræsentationskontoret udøvede virksomhed er en integreret del af de af  

 banken  

 leverede momsfrie finansielle ydelser, som banken modtager vederlag for.  

 Efter  

 lønsumsafgiftslovens § 1, stk. 1, er virksomheder, der mod vederlag leverer  

 varer og ydelser, der er fritaget for afgift efter momslovens § 13, stk. 1,  

 nr.  

 11, lønsumsafgiftspligtige.
Retten finder derfor, at den af  

 repræsentationskontoret udøvede virksomhed er omfattet af  

 lønsumsafgiftspligten  

 i henhold til lønsumsafgiftslovens § 1, stk. 1.
Landsskatteretten finder, at det hverken for  

 lønsumsafgiftspligten eller for opgørelsen er afgørende om leveringsstedet  

 for  

 disse ydelser efter momslovens regler er Danmark.
Der ses således hverken i  

 lønsumsafgiftsloven eller i dennes forarbejder grundlag for at indlægge en  

 sådan betingelse for lønsumsafgiftspligt, og ej heller for reduktion af  

 afgiftsgrundlaget med den del af lønsummen, der kan henføres til ydelser, der  

 ikke har leveringssted her i landet.
 Da den af repræsentationskontoret udøvede virksomhed må anses  

 for en integreret del af de af banken udøvede momsfrie finansielle  

 aktiviteter,  

 der bl.a. består i levering af momsfrie finansielle, findes afgiftsgrundlaget  

 at skulle opgøres efter lønsumsafgiftslovens § 4, stk. 2, nr. 1, og beregnes  

 efter § 5, stk. 2 (metode 2).
Landsskatteretten finder endvidere ikke, at der har foreligget  

 en generel praksis om, at omhandlede type virksomhed er omfattet af  

 lønsumsafgiftslovens § 4, stk. 1 (metode 4), hvorfor regionens afgørelse ikke  

 kan anses for udtryk for ændring af praksis.
Endvidere ses regionen ikke at  

 have givet repræsentationskontoret en individuel positiv  

 forhåndstilkendegivelse af retsbeskyttet karakter vedrørende  

 metodespørgsmålet.
Den påklagede afgørelse stadfæstes derfor.
Dette er tiltrådt af  

 Told- og Skattestyrelsen.
