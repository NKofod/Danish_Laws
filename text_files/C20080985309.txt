 Cirkulære om aftale mellem Ministeriet for Videnskab, Teknologi og Udvikling og Akademikernes Centralorganisation om tillæg til lektorer med særlige kvalifikationer m.v.
Generelle bemærkninger 1. Ministeriet for Videnskab, Teknologi og Udvikling har den 13. juni 2008 efter bemyndigelse fra Finansministeriet indgået aftale med Akademikernes Centralorganisation om tillæg til lektorer med særlige kvalifikationer.
 2. Aftalen udgør sammen med Overenskomst for akademikere i staten det samlede grundlag for fastlæggelse af tillæg til lektorer med særlige kvalifikationer.
 3. Aftalen er indgået i henhold til den til enhver tid gældende Rammeaftale om nye lønsystemer.
 4. Tillægget er pensionsgivende.
 5. I aftalen sidestilles lektorer og seniorforskere.
 6. Det bemærkes, at der i forbindelse med tillægget til lektorer med særlige kvalifikationer skal anvendes lønkode LKO 4267.
Cirkulærets ikrafttræden Dette cirkulære har virkning fra 1. oktober 2008 til 31. marts 2011.
