Bekendtgørelse om uddannelsen til  

 karrosserismed I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 karrosserismed.
Uddannelsens mål § 2. Den uddannede karrosserismed skal kunne  

 udføre alle arbejdsprocesser under iagttagelse af gældende  

 miljø- og sikkerhedsbestemmelser.
 Stk. 2. Den uddannede karrosserismed skal selvstændigt  

 kunne:
 1)	Tilrettelægge og gennemføre et rationelt  

 arbejdsforløb i forbindelse med opbygning, reparation eller  

 udskiftning af defekte dele på alle former for karrosserier, chassiser,  

 ladopbygninger, påhængsvogne og  

 specialkøretøjer.
 2)	Vejlede om den mest økonomiske reparation ud fra kundens  

 ønsker og forventninger til økonomi, færdselssikkerhed,  

 køretøjets udseende og brugsværdi.
 3)	Udføre arbejdet under anvendelse af  

 reparationshåndbøger på dansk og fremmedsprog samt andre  

 tilgængelige data og specifikationer, herunder automobilfabrikkernes  

 garantibestemmelser og gældende forskrifter for  

 motorkøretøjer.
 Stk. 3. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik, jf.  

 § 14, stk. 2 i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Transportområdet.
 § 4. Uddannelsen varer 4 år, jf. dog  

 § 6.
Stk. 2. Uddannelsen omfatter et obligatorisk  

 grundforløb på normalt 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 35 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af 5 skoleperioder på hver 5 uger og 1  

 skoleperiode af 10 ugers varighed, der omfatter grundfag, områdefag,  

 bundne specialefag, valgfri specialefag og valgfag.
De valgfri specialefag  

 kan dog også placeres på andre tidspunkter under  

 hovedforløbet inden sidste skoleperiode.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-4 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelse § 6. For personer, der er fyldt 25 år, og
som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen, inklusive eventuelt  

 suppleringskursus, jf. § 7, må ikke overstige 55 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et suppleringskursus, jf.  

 erhvervsuddannelseslovens § 16, på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan under suppleringskurset foretage afklaring  

 af elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen) samt på  

 baggrund af relevant uddannelse eller beskæftigelse efter anvisningerne  

 i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Benzin- og dieselmotor Begynderniveau Eleven kan udføre almindeligt serviceeftersyn, herunder skifte  

 oliefilter.
Desuden kan eleven udføre kileremsskift og øvrige  

 mindre reparationer på 2- og 4-takts motorer og  

 udstødningssystem.
2)	Elektriske systemer Begynderniveau Eleven kan foretage eftersyn på lygter, tegngivningsapparater,  

 viskeranlæg samt øvrige elektriske system på  

 køretøjer.
3)	Karrosseri Begynderniveau Eleven kan foretage udskiftning af mindre karrosseridele, opretning af  

 mindre buler og isvejsning af mindre komplicerede karrosseridele på  

 køretøjer.
4)	Undervogn Begynderniveau Eleven kan foretage et sikkerhedsmæssigt eftersyn på et  

 køretøjs bremsesystem, transmission samt styretøj i  

 overensstemmelse med specifikationer og lovkrav.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, engelsk, niveau F.
 2)	Materialeforståelse, 1 uge.
 3)	Miljø, 2 uger.
 4)	Produktudvikling, produktion og service, 1 uge.
 5)	Salg og service, niveau F, 1 uge.
 6)	Samfundsfag, niveau F, 1,5 uger.
 7)	Informationsteknologi, niveau F, 1 uge.
 Stk. 2. De grundfag, der er nævnt i stk. 1, varer i  

 alt 9,5 uger.
§ 11. Undervisningen i områdefag i  

 hovedforløbet har som mål at sætte eleven i stand til,  

 under vejledning, at gennemføre et arbejdsforløb, ved  

 reparation og udskiftning af køretøjers skadede og  

 korrosionsangrebne dele, således at reparerede områder opfylder  

 krav og forventninger, i forhold til kunder, garantibestemmelser, videre  

 forarbejdning og lakering.
Eleven kan udføre arbejdsprocesser under  

 iagttagelse af gældende miljø- og sikkerhedsbestemmelser.  

 Undervisningen omfatter:
1)	Opretning af karrosseridele Begynderniveau Eleven kan foretage opretning af mindre buler på karrosseridele,  

 således at reparerede områder opfylder autolakerers forventninger  

 i forhold til videre forarbejdning og lakering.
2)	Svejsning på karrosseridele Begynderniveau Eleven kan udføre sammenføjning af karrosseridele, ved  

 anvendelse af svejsning og lodning.
3)	Fremstilling af reparationsstykker Begynderniveau Eleven kan fremstille reparationsstykker til karrosserier eller  

 karrosseridele, udfra arbejdstegning, således at krav til mål,  

 pasform og udseende er opfyldt.
4)	Sikkerhed ved arbejde med epoxy og isocyanater Avanceret niveau Eleven kan arbejde med epoxy og isocyanater, så arbejdet  

 udføres sikkerheds- og sundhedsmæssigt forsvarligt i henhold til  

 gældende lovkrav.
5)	Autoruder Rutineniveau Eleven kan af- og påmontere autoruder, samt at foretage  

 reparationer på autoruder.
6)	Reparation af kunststofdele Rutineniveau Eleven kan vurdere reparationsmuligheder og udføre reparationer  

 på skadede kunststofdele, der indgår i  

 køretøjer.
7)	Skarring på karrosseridele Rutineniveau Eleven kan udføre skarringer i forbindelse med delvis  

 udskiftning af karrosseridele, således at krav om, pasform,  

 efterbearbejdning og tidsforbrug er opfyldt, og således at reparerede  

 områder opfylder forventninger i forhold til videre forarbejdning og  

 lakering.
8)	Sammenføjningsteknik Begynderniveau Eleven kan foretage svejsning i letmetaller, herunder betjene og  

 indstille værktøjer og maskiner, samt udskifte sliddele,  

 svejsetråd og gasflasker på svejseapparater.
9)	Udmåling og fejlfinding på karrosseri og  

 hjulophæng Avanceret niveau Eleven kan udføre kontrolmåling af karrosseriet ved  

 anvendelse af elektroniske/mekaniske udmålingssystemer og analysere  

 eventuelle skævheder i karrosseriet.
10)	Af- og påmontering af komponenter Rutineniveau Eleven kan af- og påmontere komponenter i forbindelse med  

 reparation eller opbygning af køretøjer.
Stk. 2. Undervisningen i områdefag i  

 hovedforløbet varer i alt 11 uger.
Hvert fag varer mindst 1 uge,  

 medmindre andet er særligt angivet.
§ 12. Målene for specialefagene er, at  

 eleven i selvstændigt skal kunne analysere og taksere trafikskadede  

 køretøjer, og ud fra viden om køretøjers  

 konstruktion, tekniske specifikationer, gældende lovkrav og  

 økonomiske aspekter, udarbejde en beregning af alle omkostninger i  

 forbindelse med reparationer.
Eleven kan selvstændigt  

 tilrettelægge og gennemføre reparationsforløb på  

 trafikskadede bilers, karrosserikonstruktioner og komponenter ved anvendelse  

 af rettebænk og specialværktøjer, således fabrikkens  

 specifikationer og lovkrav overholdes.
Eleven kan selvstændigt at  

 vurdere og udføre forskellige opbygningsformer på  

 specialkøretøjer, last- og varevognes lad og chassis herunder  

 vejlede om opbygningsform, ud fra kundens ønsker og forventninger til  

 økonomi, færdselssikkerhed, lovgivning, samt  

 køretøjets udseende og brugsværdi.
 Stk. 2. Undervisningen i hovedforløbet omfatter  

 følgende bundne specialefag:
1)	Skadesanalyse og opgørelse Avanceret niveau Eleven kan, ved hjælp af udarbejdet skadesanalyse og vurdering,  

 udfærdige dokumentation for omfanget af reparationer.
2)	Reparation af køretøjers konstruktion Avanceret niveau Eleven kan udføre arbejdsopgaver ved reparationer og skarringer  

 på bærende dele i køretøjers konstruktion.
 Stk. 3. Undervisningen i de i stk. 2 nævnte bundne  

 specialefag varer i alt 3,5 uger.
 § 13. Undervisningen i hovedforløbet  

 omfatter desuden valgfri specialefag inden for følgende  

 områder:
 1)	Demontering og montering af elektriske og elektroniske anlæg  

 på køretøjer.
 2)	Særlige kvalifikationskrav vedrørende  

 sammenføjningsteknik samt opretning af køretøjer.
 3)	Særlige kvalifikationskrav vedrørende opbygning af  

 køretøjer.
 Stk. 2. Undervisningen i de valgfri specialefag inden for de i  

 stk. 1 nævnte rammer varer i alt 6 uger.
 Stk. 3. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 4. Skolen fastsætter en frist for valg og omvalg af  

 valgfri specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 15. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder både inden for de almene og de fagligt  

 erhvervsrettede kompetenceområder.
Praktikuddannelsen omfatter  

 følgende arbejdsområder og funktioner:
1)	Reparation og udskiftning af køretøjers skadede og  

 korrosionsangrebne dele eller vurdering og udførelse af forskellige  

 opbygningsformer på specialkøretøjer samt på last-  

 og varevognes lad og chassis, 2)	anvendelse af branchens almindelige dokumentation og anden data  

 på dansk og fremmedsprog, 3)	almindelig kundebetjening.
 § 16. Praktikuddannelsen har følgende  

 mål:
1)	Eleven kan på avanceret niveau tilrettelægge og  

 gennemføre arbejdsforløb i forbindelse med opbygning,  

 reparation eller udskiftning af defekte dele på karrosserier, chassier,  

 ladopbygninger, påhængsvogne og specialkøretøjer  

 under anvendelse af branchens værktøj samt særlige test-  

 og måleudstyr.
Eleven udviser korrekt sikkerhedsmæssig  

 adfærd i omgang med branchens værktøj, materialer og  

 øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå  

 gængs faglig relevant dokumentation.
 3)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Stk. 2. Praktikuddannelsen er knyttet til enkelte  

 område- og specialefag efter anvisningerne i vejledningen til denne  

 bekendtgørelse.
§ 17. Eleven skal inden aflæggelse af  

 svendeprøven have erhvervet kørekort til køretøj  

 under 3.500 kg. (kategori B). Det faglige udvalg kan i  

 særtilfælde dispensere fra dette krav.
Eleven skal begynde  

 på køreundervisningen ved uddannelsens start eller umiddelbart  

 efter det fyldte 18. år.
Praktikvirksomheden vælger  

 kørelærer og er forpligtet til at udrede omkostningerne inden  

 for nærmere fastsatte rammer for elever, der ikke forud for uddannelsen  

 har erhvervet de pågældende kørekort, i det eleven inden  

 praktikuddannelsens udløb skal betale eventuelle omkostninger ud over  

 rammerne, jf. vejledningen.
 Uddannelsesbog m.v.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Bedømmelse og uddannelsesbeviser m.v.
Karaktergivning § 19. Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende karakter.
 Afsluttende prøver (eksamen) m.v.
§ 21. I den sidste skoleperiode afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 22. Den skriftlige prøve består af  

 opgaver inden for grundfag, områdefag og specialefag.
Som  

 hjælpemidler må anvendes personlige notater samt elektronisk  

 eller anden relevant tilgængelig faglitteratur.
Prøven skal  

 løses inden for 3 klokketimer.
§ 23. Den praktiske prøve,  

 værkstedsopgaven, afholdes i sidste skoleperiode.
Opgaven består  

 af typiske opgaver for karroserismedebranchen og omfatter reparation og  

 udskiftning af køretøjers skadede og korrosionsangrebne dele,  

 som eleven udfører i forbindelse med skoleundervisningen.
Eleverne  

 skal løse opgaverne inden for i alt 37 klokketimer.
Stk. 2. Opgaverne fordeles på eleverne efter  

 lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven  

 anses for færdigudført, når eleven melder klar, og  

 værktøj m.v. er rengjort og på plads.
Stk. 3. Læreren skal være til stede under  

 udførelsen af den praktiske prøve.
Censorerne skal være  

 tilstede de to sidste dage af den praktiske prøve.
§ 24. Ved bedømmelsen af den skriftlige  

 prøve giver læreren og de to censorer samlet en karakter  

 på grundlag af en votering.
I vurderingen lægges der vægt  

 på elevens kompetencer som angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 karakter på grundlag af en votering for hvert af følgende  

 kriterier:
 1)	Teknisk faglige kompetencer.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
Stk. 3. Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af delkarakteren for den  

 skriftlige prøve og de to givne delkarakterer for den praktiske  

 prøve.
For at bestå eksamen kræves desuden, at  

 delkarakteren for den skriftlige prøve og gennemsnittet af de to givne  

 delkarakterer for den praktiske prøve hver for sig er mindst 6.
Stk. 4. Den beregnede karakter som nævnt i stk. 3  

 udgør eksamenskarakteren.
Eleven meddeles eksamensresultatet af skolen  

 og de to censorer i forlængelse med prøven.
Skolen indsender  

 oplysningerne om elevens karakter, som er givet efter stk. 1 og 2, til  

 det faglige udvalg.
Det faglige udvalg kan udarbejde et skema til dette  

 formål.
Sygeeksamen og ny eksamen (eller prøve) § 25. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve i den  

 prøve, hvor karakteren i den første prøve er under 6,  

 henholdsvis »Ikke bestået« eller »Ikke godkendt«.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført. jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
 2)	Eleven skal have opnået karakteren 6 i hvert enkelt  

 områdefag og specialefag i hovedforløbet.
 3)	Den i § 23 omtalte eksamen (svendeprøven) skal  

 være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
§ 28. Når skoleundervisningen er  

 gennemført, udsteder skolen et skolebevis til eleven.
Skolen sender  

 samtidig en kopi af skolebeviset til praktikvirksomheden og til det faglige  

 udvalg.
Uddannelsesbevis § 29. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 30 Bekendtgørelsen træder i kraft  

 den 1. januar 2001.
Stk. 2. Samtidig ophæves bekendtgørelse nr. 388  

 af 13. maj 1994 om uddannelsen til karrosserismed Stk. 3. De hidtidige regler finder anvendelse for elever med  

 uddannelsesaftale, der er begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb Mekanik, transport og logistik, herunder de  

 uddannelsesspecifikke områdefag:
 1)	Auto- og autoelektrouddannelsen.
 2)	Cykel- og motorcykeluddannelsen.
 3)	Flymekanikeruddannelsen.
 4)	Karrosserismedeuddannelsen.
 5)	Lastvogns-, entreprenør- og  

 landbrugsmaskinuddannelsen.
