Betænkning afgivet af Trafikudvalget den 25. januar 2007 Betænkning over Forslag  

 til lov om ændring af lov om luftfart (Lufthavnstakster, tilsyn, forsikring, tavshedspligt,  

 lønindeholdelse for manglende betaling og  

  

 internationale vedtagelser på engelsk m.v.) [af  

 transport‑ og energiministeren (Flemming Hansen)] 1. Ændringsforslag Transport- og energiministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 5. oktober 2006 og var til 1.  

 behandling den 24. oktober 2006. Lovforslaget blev efter 1. behandling  

 henvist  

 til behandling i Trafikudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 11. august 2006 dette  

 udkast til udvalget, jf. (folketingsåret 2005-06) alm. del  bilag 496.  

 Den 5.  

 oktober 2006 sendte transport- og energiministeren de indkomne høringssvar  

 samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige  

 henvendelser fra Anne Kristensen Cook og Aarhus Lufthavn A/S.
 Transport- og energiministeren har over for udvalget kommenteret  

 de skriftlige henvendelser til udvalget.
Deputationer Endvidere har Aarhus Lufthavn A/S mundtligt over for udvalget  

 redegjort for sin holdning til lovforslaget.
Samråd Udvalget har stillet 4 spørgsmål til transport- og  

 energiministeren til mundtlig besvarelse, som denne har besvaret i et samråd  

 med udvalget den 18. januar 2007. Ministeren har efterfølgende sendt udvalget  

 det talepapir, der lå til grund for besvarelsen af spørgsmålene.
Spørgsmål Udvalget har stillet 18 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det  

 stille ændringsforslag.
 Socialdemokratiet støtter L 36 og har med stor interesse fulgt  

 forarbejderne til lovforslaget, bl.a. i arbejdsgruppen vedrørende  

 fastsættelse  

 af lufthavnstakster.
 Det er meget tilfredsstillende, at de små lufthavne nu frigøres  

 fra væsentlige administrative byrder og detailregulering, samt at der nu er  

 hjemmel til at give bøder til de lufthavne, der ikke overholder loven.
Til gengæld kan man roligt sige, at forslaget til ny § 71 har  

 bragt sindene i kog.
Socialdemokratiet har dog bemærket, at Forbrugerrådet er  

 tilfreds med lovforslaget.
 Det komplicerede ejerskab af de danske provinslufthavne   

 aktieselskaber,  

 kommunalt ejede, lufthavne på militære flyvestationer samt statslufthavnene,  

 kan gøre konkurrencesituationen yderst mudret.
Kommuner kan have en yderst legitim interesse i at sikre  

 beflyvning af deres område, men efter Socialdemokratiets opfattelse skal  

 konkurrencen om udenrigs- og chartertrafikken ikke blive en kamp mellem  

 kommunekasserne.
Den sikre taber i det spil bliver kommunekasserne og i  

 sidste  

 ende skatteborgerne.
 Der skal derfor sikres en fair konkurrence.
 Socialdemokratiet vil derfor opfordre ministeren til, at der i  

 det kommende administrationsgrundlag tages højde for lufthavnenes forskellige  

 ejerforhold, således at ejerforholdene, ejernes mulighed for indskydelse af  

 kapital, ejerforhold i forhold til anlæg m.m. ikke virker  

 konkurrenceforvridende.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 transport- og energiministeren,  

  

 tiltrådt af  

  

 udvalget:
Til § 2 1)  

  

 I  

  

 stk. 1  

  

 ændres »1. februar  

 2007« til: »1. april 2007«.
[Ændring af tidspunkt for ikrafttræden af loven] Bemærkninger Til nr. 1 Ændringsforslaget indebærer, at loven først træder i kraft 1.  

 april 2007.
 Ændringen er begrundet i, at betænkningen fra Trafikudvalget  

 forventes afgivet den 25. januar 2007. Loven kan derfor ikke træde i kraft  

 den  

 1. februar 2007.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 36 Bilagsnr.
Titel 1 Høringssvar og høringsnotat, fra transport- og  

 energiministeren 2 Henvendelse af 29/8-06 fra Aarhus Lufthavn A/S 3 Tidsplan for udvalgets behandling af lovforslaget 4 Henvendelse af 5/11-06 fra Anne Kristensen Cook 5 Meddelelse om materiale fra Aarhus Lufthavn A/S,  

 afleveret i forbindelse med foretræde den 9/11-06 6 Høringssvar fra Forbrugerrådet 7 Revideret tidsplan for udvalgets behandling af  

 lovforslaget 8 Kopi af transport- og energiministerens besvarelse af  

 spm. nr.
S 1111 vedr. kommunal underskudsdækning i forbindelse med  

 flyselskabers benyttelse af lufhavne 9 1. udkast til betænkning 10 Ændret tidsplan for udvalgets behandling af lovforslaget 11 Ny dato for afgivelse af betænkning over lovforslaget 12 Ændringsforslag fra transport- og energiministeren 13 2. udkast til betænkning.
14 Transport- og energiministerens svar på henvendelse af  

 19/12-06 fra Walter Christophersen (DF) 15 Talepapir fra svar på samrådsspm.
A, B, C og D den  

 18/1-07 16 Udsættelse af betænkningsafgivelse til torsdag den 25.  

 januar 2007 17 3. udkast til betænkning Oversigt over spørgsmål og svar vedrørende L 36 Spm.nr.
Titel 1 Spm. om kommentar til henvendelse af 29/9-06 fra Aarhus  

 Lufthavn A/S, og ministerens svar herpå 2 Spm. om tilsyn med overholdelse af konkurrenceretlige  

 regler, til transport- og energiministeren, og ministerens svar herpå 3 Spm. om kommentarer til de bekymringer, som flere af  

 høringssvarene har med hensyn til § 71, til transport- og energiministeren,  

 og ministerens svar herpå 4 Spm. om at gøre rapporterne om sikkerhedsmæssige  

 begivenheder offentligt tilgængelige  evt. i anonymiseret form, til  

 transport-  

 og energiministeren, og ministerens svar herpå 5 Spm. om de rammer, der gives lufthavnene til at forhandle  

 med selskaberne selv, til transport- og energiministeren, og ministerens svar  

 herpå 6 Spm. om muligheder for at gøre rapporterne om sikkerhedsmæssige  

 begivenheder offentligt tilgængelige, til transport- og energiministeren, og  

 ministerens svar herpå 7 Spm. om kommentar til henvendelse af 5/11-06 fra Anne  

 Kristensen Cook, og ministerens svar herpå 8 Spm. om kommentar til materiale udleveret af Aarhus  

 Lufthavn A/S ved foretræde i Trafikudvalget den 9. november 2006, til  

 transport- og energiministeren, og ministerens svar herpå 9 Spm., om det giver ulige konkurrencebetingelser, at nogle  

 lufthavne nyder økonomisk fordel af at være statsligt ejet eller af at være  

 placeret på forsvarets arealer, til transport- og energiministeren, og  

 ministerens  

 svar herpå 10 Spm., om lovforslagets intentioner ikke kunne opfyldes,  

 hvis man lod området regulere af den kommunale styrelseslov,  

 konkurrencelovgivningen  

 og EU-lovgivningen, til transport- og energiministeren, og ministerens svar  

 herpå 11 Spm., om de danske provinslufthavne er monopoler, til  

 transport- og energiministeren, og ministerens svar herpå 12 Spm. om konsekvensen ved at udelade den foreslåede  

 regulering i § 71, til transport- og energiministeren, og ministerens svar  

 herpå 13 Spm. om en anden reguleringsmodel end den i lovforslaget  

 foreslåede, som tager et større hensyn til de grundlæggende forskelle  

 lufthavnene  

 imellem, til transport- og energiministeren, og ministerens svar herpå 14 Spm. om, hvor mange og hvilke af de små lufthavne der  

 ikke er omfattet af takstreguleringen, som kan håndtere de samme operationer,  

 til transport- og energiministeren, og ministerens svar herpå 15 Spm., om den foreslåede regulering vil betyde, at  

 lavprisoperatørerne forlader det danske marked, til transport- og  

 energiministeren, og ministerens svar herpå 16 Spm., om lovforslaget skaber sikkerhed for, at der skabes  

 fair vilkår lufthavnene imellem, til transport- og energiministeren, og  

 ministerens svar herpå 17 Spm., om kommercielt drevne danske lufthavne vil kunne  

 konkurrere med lufthavne i andre europæiske lande på tilstrækkeligt frie  

 vilkår,  

 til transport- og energiministeren, og ministerens svar herpå 18 Spm., om kommunale tilskud kan benyttes i konkurrencen  

 med kommercielt drevne lufthavne om tiltrækning af rutetrafik eller  

 chartertrafik,  

 til transport- og energiministeren, og ministerens svar herpå Oversigt over samrådsspørgsmål vedrørende L 36 Samråds-spm.nr.
