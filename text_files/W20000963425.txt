Klage over, at to helproteser til  

 overkæben revnede Patientklagenævnet fandt, at den kliniske tandtekniker havde  

 overtrådt tandteknikerloven i forbindelse med behandlingen af  

 patienten.
 Nævnet lagde vægt på, at de to helproteser ifølge  

 journalmaterialet revnede i ganen i alt otte gange i en periode på  

 cirka halvandet år, efter at den første protese var indsat.
 Nævnet lagde vægt på, at sammenbiddet mellem protesen og  

 de naturlige tænder i underkæben ifølge syn og skøn  

 var i orden, men ifølge journalmaterialet manglede patienten de store  

 kindtænder i begge sider af underkæben, således at der kun  

 var kontakt på 5, 4 - 4, 5.
 Nævnet lagde også vægt på, at det ikke fremgik af  

 journalmaterialet, at patienten havde et stort tyggetryk, der kunne  

 være en medvirkende årsag til de gentagne revner i protesen.
 Nævnet lagde yderligere vægt på, at protesen  

 ifølge syn og skøn havde tyndt udformede kanter.
 Det var derfor nævnets opfattelse, at de gentagne revner i protesen  

 var en følge af, at protesens gane ikke var udformet  

 tilstrækkelig kraftigt til at imødegå  

 belastningsforholdene, som den var udsat for.
 På det foreliggende grundlag fandt nævnet derfor, at den  

 kliniske tandtekniker ikke havde udvist omhu og samvittighedsfuldhed ved  

 behandlingen af patienten.
