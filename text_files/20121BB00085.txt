Fremsat den 20. marts 2013 af Christian Juhl (EL), Jørgen Arbo-Bæhr (EL) og Finn Sørensen (EL) Forslag til folketingsbeslutning om opgørelse af dagpengesats i timer Folketinget pålægger regeringen at fremsætte lovforslag med virkning fra den 1. juli 2013, så dagpengeforbrug opgøres i timer i stedet for uger.
Bemærkninger til forslaget I lov om arbejdsløshedsforsikring m.v., jf. lovbekendtgørelse nr. 642 af 22. juni 2012, § 55, stk. 3, fastslås det, at forbruget af dagpenge opgøres i uger.
Hvis optjeningskravet opgøres i timer, må forbruget af dagpenge også opgøres i timer.
Her er kilden til en stor forskel mellem funktionæransatte og timeansatte.
Ethvert forbrug af dagpenge i en uge tæller som en uges forbrug.
Det betyder, at en vejrligsdag tæller en uge.
En person, der bliver arbejdsløs for første gang i sit liv, kan allerede have brugt adskillige uger på vejrlig.
Folk med mange jobskift bruger også typisk mange uger, inden de bliver arbejdsløse for alvor.
Skriftlig fremsættelse Christian Juhl (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om opgørelse af dagpengesats i timer.
(Beslutningsforslag nr.
B 85) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
