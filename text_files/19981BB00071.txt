Fremsat den 18. december 1998 af Kim Behnke (FP),  

 Tom Behnke (FP), Thorkild B.
Fransgaard (FP) og  

  Kirsten Jacobsen (FP) Forslag til folketingsbeslutning om fortsættelse af det toldfri salg Folketinget pålægger regeringen at arbejde  

 positivt for en forlængelse af det toldfri salg ved rejse mellem Den  

 Europæiske Unions lande på følgende måde:
 Regeringen skal i samarbejdet med de øvrige EU-lande arbejde  

 positivt for, at det toldfri salg for rejsende mellem EU-landene  

 forlænges i op til 5 år.
 Regeringen forpligter sig til at afstå fra at blokere for en  

 afgørelse i Ministerrådet, der indebærer, at det toldfri  

 salg kan forlænges.
 Regeringen gennemfører en ny realistisk undersøgelse  

 af, hvor mange arbejdspladser der vil gå tabt i Danmark som  

 følge af, at det toldfri salg afvikles.
Bemærkninger til forslaget Det er Fremskridtspartiets opfattelse, at det  

 er nødvendigt at sikre en forlængelse af det toldfri salg for  

 rejsende mellem EU-landene.
 Da EF/EU i 1991 traf beslutning om at stoppe det toldfri  

 salg 1. juli 1999, var der to forudsætninger, som blev lagt til  

 grund.
For det første var det vurderingen, at  

 medlemslandenes afgiftsniveauer ville være udlignet på  

 tidspunktet for stop for det toldfri salg.
Det er imidlertid ikke  

 tilfældet - tværtimod.  Danmark er et af de lande, som har  

 særlig høje afgifter på tobak og alkohol.
Det lå  

 desuden i forudsætningerne, at når medlemslandenes afgiftspolitik  

 var harmoniseret, så ville der kunne foregå fri handel over  

 landegrænserne med de afgiftsbelagte varer.
Det er heller ikke  

 tilfældet.
Den danske regering kæmper derimod fortsat for at  

 opretholde begrænsninger på, hvor meget danske rejsende må  

 hjemtage fra rejse i andre EU-lande.
Denne forudsætning er derfor  

 heller ikke opfyldt.
For det andet var det planen, at der skulle foretages en  

 grundig undersøgelse af de beskæftigelsesmæssige  

 konsekvenser af afskaffelsen af det toldfri salg.
Den undersøgelse er  

 aldrig blevet lavet.
Derfor har vi kun de uafhængige vurderinger af  

 beskæftigelseseffekten.
Der er tale om et tab af arbejdspladser  

 på mellem 130.000 og 150.000 i EU-landene.
Heraf vil der antagelig  

 blive tabt 8.000-9.000 arbejdspladser i Danmark alene.
I en misforstået kampagne Det er nu blevet et selvmål uden lige, eftersom man  

 i EU-systemet så har fjernet Danmark fra listen over lande, der kan  

 få kompensation for de tabte arbejdspladser! Imidlertid er hele kompensationsspørgsmålet  

 absurd.
Man bruger enorme kræfter og midler på at skabe nye  

 arbejdspladser i EU's medlemslande med den ene hånd.
Og lukker 150.000  

 arbejdspladser med den anden hånd.
Regeringen skal derfor arbejde positivt for at få  

 det toldfri salg forlænget - i op til 5 år.
Derudover må vi  

 have sikkerhed for, at regeringen ikke bringer Danmark i den situation, at  

 der er en 14 1-situation i EU, hvor Danmark er eneste land, der er modstander  

 af en forlængelse.
Dette beslutningsforslag skal pålægge  

 regeringen at ændre politik på området.
Ved Europa-Kommissionens forslag om det indre marked fra  

 1985/86 var det toldfri salg mellem EU-landene forudsat at blive bragt til  

 ophør ved etableringen af det indre marked 1. januar 1993. Det ligger  

 i selve ideen om et indre marked, at der ikke må eksistere told- og  

 afgiftsbarrierer mellem landene.
Når EF/EU skal fungere som et  

 fælles marked, bør afgiftsfri handel ikke finde sted.
Efter  

 folkeafstemningen om Fællesakten (det indre marked) i 1986 har den  

 danske befolkning i princippet med klart flertal stemt for enhedsmarkedet og  

 dets logiske konsekvens: afskaffelsen af grænserne for varernes frie  

 udveksling mellem landene.
 Imidlertid blev fristen for afviklingen af toldfrit salg  

 skudt frem til 1. juli 1999. Beslutningen herom blev vedtaget med  

 enstemmighed af EU-landene.
I mellemtiden har særinteresserne mobiliseret til  

 fordel for det afgiftsfrie salg.
Som musen, når katten er ude,  

 løber lobbyisterne stormløb mod EU-landene for at få en  

 yderligere forlængelse af det afgiftsfrie salg.
Arbejdspladserne  

 løber op i hundredtusinder på europæisk plan.
Men den  

 danske regering ønsker fortsat afskaffelsen fastholdt.
Skatteministeriet har i det ovenfor nævnte notat  

 vurderet virkningerne af afskaffelsen af det afgiftsfri salg.
Der  

 fremføres grundliggende to argumenter: er økonomisk og et  

 principielt.
 Det økonomiske argument angår statens  

 indtægter og beskæftigelsen, jf. notatets side 9, sidste afsnit:
Med hensyn til beskæftigelsen er  

 Skatteministeriets beregninger også optimistiske, jf. notatets side 9,  

 sidste afsnit; Skatteministeriets økonomiske beregninger er rene  

 terningkast.
De bygger på den forudsætning, at danskerne  

 forbruger nogenlunde konstant.
Hvis det toldfri salg afskaffes, vil de derfor  

 lægge indkøbene lokalt i landet.
Men der kan intet vides om,  

 hvorvidt danskerne vil købe det samme, som de i dag gør  

 toldfrit.
Med sund fornuft kan der sættes alvorlige  

 spørgsmålstegn ved Skatteministeriets forudsætninger.
Mon ikke mange af termorockerne og svipturspensionisterne  

 netop køber toldfrit, fordi det er billigt.
Og mon ikke forbruget mere  

 er en funktion af prisen end af deres behov.
Pengene ligger lidt  

 løsere i lommerne, når vi står i den toldfri forretning og  

 skal på ferie eller hjem.
Så køber vi den whisky eller  

 cognac, som koster et alt for svimlende beløb i det lokale  

 supermarked.
Måske køber vi også et bedre mærke, end  

 vi ville have gjort, hvis der var fuld afgift.
Hvor meget af det nuværende forbrug af spiritus og  

 cigaretter, som ville fastholdes med fulde afgifter, er vel vanskeligt at  

 vide noget om.
For det forudsætter, at vi kender alle de toldfrie  

 forbrugeres indkøbsvaner.
Der kan derfor rettes ganske  

 ræsonnable indvendinger mod Skatteministeriets økonomiske  

 beregninger.
Mere principielt argumenterer Skatteministeriet for, at  

 det toldfri salg repræsenterer Skatteministeriet opererer ud fra en forudsætning  

 om, at det naturlige og rigtige er enheden i Europa.
Det indre marked skal  

 skånselsløst gennemføres, og derfor bliver grænser  

 mellem landene en torn i øjet.
Grænser bliver  

 konkurrenceforvridende, usaglige og fordomsfulde lige så snart, enheden  

 defineres som europæisk.
Sagen om det toldfri salg er ikke kun en sag om  

 pensionisters mulighed for billige busture til Weihnachtsmarkt i Rostock  

 eller Lübeck, selv om det sikkert for mange er anstødsstenen.  

 Nej, sagen har langt større principielle momenter.
For EU skal enheden  

 tvinges igennem.
Den repræsenterer for systemet det rationelle og  

 fornuftige.
For den må pensionisters oplevelser vige.
 Og selv hvis Skatteministeriets beregninger var korrekte  

 og de tabte arbejdspladser ville blive erstattet af flere nye, er det  

 så alligevel rimeligt direkte at gøre en lang række  

 mennesker arbejdsløse som en direkte konsekvens af afskaffelsen   selv  

 om det på lang sigt og for landet som helhed virker befordrende for  

 beskæftigelsen? Hvilken glæde har de 700 mennesker i Rødby  

 på Lolland, som mister deres arbejde, af at få at vide, at nye  

 job skabes andetsteds? For på Lolland er det så godt som umuligt  

 at få noget andet.
Når enheden i EU skal gennemføres, bliver  

 konsekvenserne for de enkelte mennesker barbariske.
Men de skal bare  

 lære at indse, at for helheden og på lang sigt bliver det bedst  

 for os alle.
Det minder i uhyggelig grad om den indoktrinering, som  

 Østlandene forførte deres befolkninger med: socialismen  

 fungerer måske ikke så godt lige nu, men om hundrede år  

 bliver alting godt! Sagen om det toldfri salg, som i sig selv kan synes  

 harmløs, bør bruges til en grundigere debat i Danmark om, hvad  

 det er, vi vil med EU.
Skal idealet være som i USA, hvor det indre  

 marked fungerer mellem de 52 stater? Ville EU overhovedet tillade de  

 variationer, som der er i USA, hvor visse stater lever af yderst lempelige  

 skatteregler f.eks. med hensyn til spil? Tænk på Las Vegas i  

 Nevada, der stort set lever af afgiftsmæssig Der er derfor god grund til at vedtage en  

 fortsættelse af det toldfri salg.
Spørger man regeringen, hvilke regler der skal  

 gælde, når det toldfri salg ikke længere findes, så  

 er svaret bekymrende.
Man har endnu ikke styr på, hvordan man skal  

 afregne afgifter, når fly flyver mellem EU-lufthavne, og hvordan  

 færger skal opkræve moms og afgifter ved sejlads mellem EU-lande.  

 For slet ikke at nævne det forhold, hvor et fly eller en færge  

 også har havn uden for EU, så går der virkelig bureaukrati  

 i afgiftsreglerne.
Det er ikke rimeligt at påbyde rederier og  

 luftfartsselskaber, at de skal administrere nye uadministrerbare  

 afgiftsregler.
Rederiet Easy Line, der sejler på  

 Østersøen mellem Gedser og Rostock, vil blive pålagt at  

 opkræve fire forskellige afgiftssatser på en tur frem og tilbage.  

 Der skal afregnes moms ud fra den havn, færgen sejler fra, og der skal  

 afregnes punktafgifter fra det territorialfarvand, færgen befinder sig  

 i.
Det giver fire forskellige priser! Som konsekvens heraf har enkelte charterselskaber bebudet  

 i pressen, at de vil flytte deres indkøb og lagre til det EU-land,  

 hvor der er lavest afgiftsberegning.
Men er det virkelig en holdbar  

 løsning - set med danske øjne? Der er mange gode grunde til at forlænge det toldfri  

 salg.
Sagen er af regeringen og pressen blevet udråbt som en  

 populistisk sag.
Men forholdet er, at sagen om det toldfri salg er et godt  

 eksempel på, hvordan en sag bliver ødelagt af EU-systemet og de  

 enkelte landes fortsat høje afgiftspolitik.
Når danskere i  

 tusindvis drager mod de toldfri butikker, så skyldes det udelukkende,  

 at den danske afgiftspolitik gør, at folk søger efter hver  

 eneste mulighed for at opnå en lille  

 skatte-/afgiftsbesparelse.
Skriftlig fremsættelse Kim Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fortsættelse  

 af det toldfri salg.
(Beslutningsforslag nr.
B 71).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
