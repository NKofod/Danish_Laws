Bekendtgørelse om ændring af bekendtgørelse om godtgørelse og tilskud til befordring ved deltagelse i erhvervsrettet voksen- og efteruddannelse (Forlængelse af ansøgningsfristen i en periode) § 1 I bekendtgørelse nr. 714 af 23. juni 2011 om godtgørelse og tilskud til befordring ved deltagelse i erhvervsrettet voksen- og efteruddannelse foretages følgende ændring:
 1. I § 10, stk. 2, indsættes som 2. pkt.:
»For uddannelser, der afsluttes i perioden fra den 30. september 2011 til og med den 30. juni 2012, skal ansøgning efter stk. 1 dog være indgivet senest 13 uger efter uddannelsens afslutning.« § 2 Bekendtgørelsen træder i kraft den 1. november 2011.
