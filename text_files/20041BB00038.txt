Fremsat den 26. oktober 2004 af  

 Villy Søvndal (SF), Anne Baastrup (SF),  

 Aage Frandsen (SF) og Kamal Qureshi (SF) Forslag til folketingsbeslutning om  

 behandlingsgaranti for alkoholmisbrug Folketinget pålægger regeringen inden udgangen af dette  

 folketingsår at tilvejebringe det nødvendige lovgrundlag for en permanent  

 ordning med behandlingsgaranti samt offentlig finansiering af både offentlige  

 og private alkoholafvænningsmodeller, således at den enkelte misbrugers  

 motivation  

 for afvænning styrkes.
Bemærkninger til forslaget Beslutningsforslaget er en genfremsættelse af B 20,  

 folketingsåret 2003-04. Der henvises til Folketingstidende 2003-04 tillæg A  

 side 1406 og 1408 og Folketingets forhandlinger side 2688.
Hensigten med beslutningsforslaget er  på linje med, hvad der  

 kendes fra narkoområdet  at udstyre den enkelte alkoholmisbruger med en  

 reel  

 ret til behandling.
Forslagsstillerne ønsker en behandlingsgaranti, hvor den  

 enkelte misbruger selv bestemmer over, hvilket tilbud den pågældende vil  

 benytte sig af.
Metodefriheden i behandlingssystemet skaber et større udbud,  

 og  

 selvbestemmelsen fremmer den enkeltes incitament og følelse af at være  

 forpligtet til at gennemføre behandlingen.
Et bredt udbud af reelt  

 tilgængelige  

 behandlingsmetoder, som imødekommer den enkeltes behov, er afgørende og må  

 alt  

 andet lige betragtes som en nødvendig  om end naturligvis ikke  

 tilstrækkelig   

 forudsætning for vellykket behandling.
Beslutningsforslaget er yderligere aktualiseret af  

 afgiftsnedsættelsen på alkohol.
Som bekendt betyder prisnedsættelser efter al  

 tilgængelig viden, at forbruget stiger.
Det anslås, at der findes ca. 200.000 alkoholafhængige i  

 Danmark.
Dertil kommer 300.000 storbrugere.
For dem alle gælder det, at deres  

 afhængighedsforhold i større eller mindre grad er ødelæggende ikke alene for  

 deres eget liv, men også for en kreds af mennesker omkring dem.
Et forsigtigt  

 skøn vil være, at der omkring hver alkoholiker er mindst tre personer, som er  

 dybt fysisk og/eller psykisk påvirkede af misbruget.
Der kan være tale om  

 ægtefæller,  

 forældre, søskende, kollegaer  og i en lang række tilfælde børn.
Med dette skøn er mindst 600.000 danskere dagligt berørt af de  

 200.000 danskeres misbrug.
Tallet er alarmerende.
De negative virkninger af  

 alkoholmisbruget berører altså mindst 600.000 borgere med en lang række  

 følelsesmæssige, fysiske og økonomiske følgevirkninger.
Det Sociale Råd  

 skønner,  

 at 60.000 børn har en far eller mor, som har været indlagt med en  

 alkoholrelateret lidelse.
Det siger sig selv, at dette kun er toppen af  

 isbjerget.
Således optræder alkohol ofte i voldssager, herunder de såkaldte  

 husspektakler.
Vold mod hustruen og evt. børnene er i sig selv det mest  

 omfattende voldsproblem i dag.
I en lang række tilfælde tvangsfjernes børn  

 fra  

 alkoholiserede hjem  ofte med skade på sjælen.
En alkoholbehandling på døgnbasis i et 6-ugers forløb koster ca.  

 60.000 kr. med en succesrate på ca. 40 pct. i første forsøg.
Dertil kommer en  

 gruppe, som har held med afvænning i andet eller tredje forsøg, samt dem, der  

 afvænnes ved hjælp af andre behandlingsformer.
Til sammenligning koster en  

 tvangsanbringelse af alkoholikerens barn ofte det samme  om måneden.  

 Alene det  

 økonomiske incitament til at indføre en behandlingsgaranti er derfor  

 betydeligt  

 på mellemlang og lang sigt.
I bestræbelsen på at bryde den negative sociale arv er et opgør  

 med alkoholmisbrug i hjemmet en afgørende faktor, fordi de følelsesmæssige  

 skader på børn af misbrugere er så udtalte.
Et velfungerende barn med  

 forældre,  

 der har lagt misbruget på hylden, får langt bedre betingelser i skole- og  

 uddannelsessystemet.
Det må forventes, at behovet for specialundervisning,  

 skolepsykologer  

 osv. vil falde.
Alkoholikeren pådrager sig en lang række fysiske og også ofte  

 psykiske problemer som følge af misbruget.
Disse kommer f.eks. til udtryk på  

 arbejdspladsen, hvor misbrugeren i perioder ofte vil være reelt  

 uarbejdsdygtig.  

 Misbrugeren vil typisk bruge meget energi på at dække over misbruget.
På  

 længere sigt kan den fysiske (og evt. psykiske) slitage kræve længerevarende  

 hospitalsophold.
 Generelt må man konstatere, at følgevirkningerne  også  

 samfundsøkonomisk  er uoverskuelige.
Der er grund til at støtte den enkelte misbrugers motivation ved  

 hjælp af valget mellem forskellige afvænningstilbud i en erkendelse af, at  

 misbrugere er forskellige og har vidt forskellige sociale, familiære og  

 jobmæssige betingelser for både misbrug og afvænning.
Det må betragtes som en  

 nødvendig betingelse for succesfuld afvænning, at den enkelte misbrugers  

 motivation imødekommes af mere end et standardtilbud.
Det må alt andet lige  

 øge  

 succesraten samt imødekomme det principielt vigtige synspunkt om, at borgeren  

 går forud for systemet.
 SF vil i forbindelse med behandlingen af beslutningsforslaget være  

 åben over for, om der kan skaffe flertal for en finansiering via satspuljen  

 eller via en promilleafgift på omsætningen af øl, vin og spiritus.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om behandlingsgaranti for alkoholmisbrug.
(Beslutningsforslag nr.
B 38).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
