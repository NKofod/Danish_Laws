Formålet med registeret er at lette statens og kommunernes administration af lov om opkrævning af indkomst- og formueskat for personer m.v. (kildeskatteloven), lov om arbejdsmarkedsbidrag, lov om beskatning af pensionsordninger, lov om særlig indkomstskat samt eventuelle fremtidige skatter og afgifter, der knytter sig til personer.
Registeret anvendes til registrering af pålignede og indbetalte personlige skatter, afgifter og bidrag til arbejdsmarkedsfonde, til betalingskontrol, restancebehandling, beregning af morarenter, udskrivning af bogføringsmateriale, til afregning af skat og maskinel udbetaling af for meget betalte beløb til skatteyderne samt til statistiske formål.
Personkreds: Registeret må kun indeholde oplysninger om personer, dødsboer m.m., der er eller har været skattepligtige.
 Ikrafttrædelsesdato: 01/03/1995. Erstatter tidligere forskrifter.
