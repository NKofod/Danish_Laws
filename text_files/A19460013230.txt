(konfiskationsloven) Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Denne Lov kommer til Anvendelse paa al tysk, fjendtlig Ejendom, der  

 befinder sig her i Riget, undtagen saadan Ejendom, som af de allierede  

 væbnede Styrker er taget som Krigsbytte her i Riget.
§ 2 Som tysk, fjendtlig Ejendom anses Ejendom, der ved Lovens Ikrafttræden  

 tilhører:
 Som tysk, fjendtlig Ejendom betragtes endvidere Ejendom, der den 9. April  

 1940 - direkte eller indirekte - tilhørte eller paa noget Tidspunkt derefter  

 - direkte eller indirekte - har tilhørt noget af de foran nævnte  

 Retssubjekter, uden at dens Overdragelse til andre har været hjemlet ved  

 Handelsministeriets Bekendtgørelse Nr. 673 af 27. December 1940 angaaende  

 Anmeldelse af og Dispositioner over fremmed, her i Landet værende Ejendom  

 eller Handelsministeriets Bekendtgørelse Nr. 314 af 2. Juli 1945 angaaende  

 Anmeldelse af og Dispositioner over her i Landet værende tysk og japansk  

 Ejendom.
 Endelig betragtes som tysk, fjendtlig Ejendom saadan Ejendom, som tilhører  

 Retssubjekter, der vel ikke omfattes af Bestemmelserne foran, men maa anses  

 at være Straamænd for tyske Interesser.
Som tysk, fjendtlig Ejendom anses dog ikke Ejendom, der tilhører Personer,  

 som af De Samvirkende Danske Emigranthjælpekomiteer er anerkendt som flygtet  

 for det nazistiske Regime, medmindre en af Kommissarius, jfr. § 6, foretagen  

 Undersøgelse maatte vise, at de paagældende Personers Forhold til det danske  

 Rige før eller under Krigen maa betragtes som fjendtligt.
Kommissarius  

 afsiger i saa Fald en Kendelse om Konfiskation af de paagældendes Ejendom.  

 Kommissarius' Afgørelse kan inden 14 Dage efter Kendelsens Dato indankes for  

 Ministeren for Handel, Industri og Søfart, der efter Forhandling med det i §  

 5 omhandlede Nævn afgør Sagen endeligt.
§ 3 Udtrykket »Ejendom« omfatter:
§ 4 Ejendom, der omfattes af denne Lov, konfiskeres herved til Fordel for den  

 danske Stat.
Indtil saadan Ejendom kan overtages af Staten, eller indtil den eventuelt  

 maatte blive frigivet i Medfør af Bestemmelserne i § 5, maa der ikke paa  

 nogen Maade disponeres over saadan Ejendom uden Samtykke af Ministeren for  

 Handel, Industri og Søfart eller saadan anden offentlig Myndighed, som  

 Ministeren for Handel, Industri og Søfart maatte bestemme.
Dispositioner, der  

 foretages i Strid med foranstaaende Bestemmelse, er ugyldige.
 Den, der har af Loven omfattet Ejendom i sin Besiddelse, skal drage Omsorg  

 for, at den vedblivende er til Stede, og for dens forsvarlige Opbevaring,  

 Vedligeholdelse og Pasning, indtil den kan overtages af Staten.
 Efter denne Lovs Ikrafttræden kan ingen her hjemmehørende Skyldner med  

 frigørende Virkning betale noget Beløb eller foretage Levering af nogen Art  

 til noget Retssubjekt som i § 2 nævnt eller til andre paa saadant  

 Retssubjekts Vegne, uanset hvilken Skyldgrund der foreligger.
 Foranstaaende Bestemmelser er dog ikke til Hinder for, at der, indtil den  

 konfiskerede Ejendom kan overtages af Staten, foretages saadanne  

 Dispositioner, der inden for Grænsen af normal Forvaltning tilsigter at  

 videreføre saadan Virksomhed, som er nødvendig for at bevare de konfiskerede  

 Værdier, eller som er nødvendige til nødtørftig Videreførelse af en  

 Husholdning.
§ 5 Efter Indstilling af et Nævn, der bestaar af 7 Medlemmer, hvoraf Formanden  

 og yderligere 1 Medlem udnævnes af Ministeren for Handel, Industri og Søfart,  

 og de 5 andre Medlemmer udpeges af henholdsvis Udenrigsministeren,  

 Finansministeren, Indenrigsministeren, Justitsministeren og Ministeren for  

 særlige Anliggender, kan Ministeren for Handel, Industri og Søfart, naar  

 særlige Omstændigheder findes at begrunde det, fritage Ejendom, der tilhører  

 saadanne i § 2, Nr. 2-3, omhandlede Retssubjekter, som findes ikke at kunne  

 betragtes som fjendtlige, fra Konfiskation.
 Ministeren for Handel, Industri og Søfart kan efter Indstilling fra Nævnet  

 bestemme, at Spørgsmaalet om Realisation af Ejendom, tilhørende en af de i §  

 2, Nr. 2-3, nævnte Personer, udsættes, f.Eks. hvor den paagældendes  

 statsborgerlige Forhold er Genstand for Behandling hos danske Myndigheder.
§ 6 Til Gennemførelse af denne Lovs Bestemmelser oprettes en midlertidig  

 Stilling som Kommissarius.
Kommissarius udnævnes af Kongen og lønnes med et  

 Honorar, der fastsættes af Ministeren for Handel, Industri og Søfart efter  

 Samraad med Finansministeren.
Kommissarius kan antage den til Udførelsen af det ham paalagte Hverv  

 fornødne Medhjælp.
Udgifterne ved Lovens Gennemførelse afholdes af Provenuet  

 af Realisationen af den ved Loven konfiskerede tyske Ejendom.
§ 7 Det paahviler Kommissarius at eftersøge og hurtigst muligt overtage al af  

 Loven omfattet Ejendom samt i det Omfang, Staten ikke selv har Behov for den  

 Paagældende Ejendom, at realisere denne i Overensstemmelse med denne Lovs  

 Bestemmelser.
De ved Realisationen indkommende Beløb indsættes indtil videre  

 paa en særlig Konto hos Danmarks Nationalbank.
Til Bistand for Kommissarius nedsættes et Nævn paa 5 Medlemmer, der  

 udnævnes af Ministeren for Handel, Industri og Søfart.
Nævnet bistaar  

 Kommissarius med Hensyn til Tilrettelæggelsen af de almindelige  

 Retningslinier for Realisationen af Ejendom, der er overtaget i Henhold til  

 nærværende Lov, herunder bl.a. med Hensyn til, hvorledes Tilbud paa Køb af de  

 paagældende Formueobjekter mest hensigtsmæssigt kan indhentes.
Afhændelse af  

 overtagen Ejendom sker almindeligvis til Værdien i Handel og Vandel.  

 Afvigelser herfra kan kun ske med Nævnets Godkendelse.
Kommissarius kan i  

 øvrigt raadføre sig med Nævnet angaaende Udførelsen af de ham i Henhold til  

 denne Lov paalagte Hverv.
For Nævnet udfærdiges en Forretningsorden, der  

 godkendes af Ministeren for Handel, Industri og Søfart.
Som Grundlag for Kommissarius' Arbejde tjener i første Række de til  

 Direktoratet for Vareforsyning indgivne Anmeldelser i Henhold til  

 Handelsministeriets Bekendtgørelser Nr. 673 af 27. December 1940 angaaende  

 Anmeldelse af og Dispositioner over fremmed, her i Landet værende Ejendom og  

 Nr. 314 af 2. Juli 1945 angaaende Anmeldelse af og Dispositioner over her i  

 Landet værende tysk og japansk Ejendom.
Kommissarius opretholder derhos  

 Samarbejde med Danmarks Nationalbank, Politiet og Skattemyndighederne, der er  

 forpligtet til at give Kommissarius alle de af ham begærede Oplysninger om  

 herboende tyske Statsborgere og statsløse Personer og om disses  

 Formueforhold.
 Kommissarius kan i øvrigt hos alle offentlige Myndigheder og private  

 Personer og Firmaer m.v. forlange alle Oplysninger, der skønnes fornødne til  

 Gennemførelse af hans Opgave.
Kommissarius fører Regnskab over Indtægter og Udgifter i Forbindelse med  

 Lovens Gennemførelse.
Med Hensyn til Ejendom, for hvilken Staten selv har  

 behov, lader Kommissarius foretage en Vurdering af de paagældende  

 Formueobjekters Værdi i Handel og Vandel, hvilken Værdi overføres til den  

 forannævnte særlige Konto hos Danmarks Nationalbank.
Godtgøres det, at Ejendom, der er overtaget af Kommissarius i Henhold til  

 denne Lov, ikke rettelig omfattes af denne, er Staten ansvarlig for det Tab,  

 som derved er paaført Ejeren.
Erstatningen afholdes af de paa den særlige  

 Konto hos Danmarks Nationalbank indestaaende Beløb.
 Det kan ved Salg af konfiskeret Ejendom fastsættes som Vilkaar, at  

 Videresalg ikke maa finde Sted uden Godkendelse af Ministeren for Handel,  

 Industri og Søfart, der kun kan meddeles, naar Videresalget ikke kan antages  

 paa ny at bringe den paagældende Ejendom i tysk eller tyskkontroleret  

 Besiddelse.
§ 8 Fast Ejendom, der omfattes af denne Lov, overtages saa hurtigt som muligt  

 af Kommissarius.
Kommissarius udfærdiger med Henvisning til nærværende Lov  

 Skøde til Staten.
Skødet skal som hidtidig Ejer angive den som saadan i  

 Tingbogen indførte.
Det tilkommer ikke Tinglysningsdommeren at prøve, om  

 Ejendommen omfattes af nærværende Lov.
Udfærdigelse af Skødet og Tinglysning  

 af dette sker uden Afgifter til det offentlige.
De overtagne Ejendomme bortsælges, jfr. dog § 7, 1ste Stykke, 1ste Pkt.,  

 fortrinsvis til danske Statsborgere, Firmaer eller juridiske Personer, der  

 ikke er saa nært knyttede til Retssubjekter som i § 2 nævnt, at de skønnes  

 ikke at burde have Adgang til at erhverve konfiskeret Ejendom.
Salg maa ikke  

 ske til Personer, Firmaer eller juridiske Personer, som er dømt eller under  

 Tiltale eller Sigtelse for Overtrædelse af Lov Nr. 259 af 1. Juni 1945 om  

 Tillæg til Borgerlig Straffelov angaaende Forræderi og anden landsskadelig  

 Virksomhed eller Lov Nr. 406 af 28. August 1945 om Tillæg til Lov Nr. 259 af  

 1. Juni 1945 om Tillæg til Borgerlig Straffelov angaaende Forræderi og anden  

 landsskadelig Virksomhed, eller hvis Forhold omfattes af Lov Nr. 500 af 9.  

 Oktober 1945 om Tilbagebetaling af Fortjeneste ved Erhvervsvirksomhed m.v. i  

 tysk Interesse, eller til Personer, der efter de for Kommissarius  

 foreliggende Oplysninger har udvist en saadan unational Handlemaade under  

 Besættelsen, at de ikke bør kunne erhverve konfiskeret Ejendom.
 Om Afhændelse af Landbrugsejendomme skal forhandles med Statens  

 Jordlovsudvalg, der er berettiget til at overtage til Udstykning egnede  

 Ejendomme til deres Værdi i Handel og Vandel.
§ 9 Enhver, der er bekendt med eller har Formodning om, at en paa en fast  

 Ejendom hvilende tinglyst eller utinglyst Hæftelse omfattes af denne Lov,  

 skal inden 1 Maaned efter denne Lovs Ikrafttræden, eller efter at han er  

 blevet bekendt med Forholdet, anmelde denne Hæftelse til Kommissarius.
Efter  

 at Kommissarius har konstateret, at en anmeldt Hæftelse omfattes af Loven,  

 drager han Omsorg for, at Rettighedsindehaveren udleverer det om Hæftelsen  

 udstedte Dokument, hvorefter Kommissarius forsyner Dokumentet med Transport  

 til Staten med Henvisning til nærværende Lov.
Udfærdigelse af Transporter og  

 eventuel Tinglysning af Dokumenter i Henhold til denne Paragraf sker uden  

 Afgifter til det offentlige.
 Indeholder en af nærværende Paragraf omfattet Aftale Bestemmelser, der i  

 særlig Grad afviger fra det ved tilsvarende Aftaler almindelige, og maa det  

 efter de foreliggende Omstændigheder antages, at de usædvanlige Bestemmelser  

 er indrømmet uden særligt Vederlag, kan det i en af Kommissarius anlagt  

 Retssag ved Dom bestemmes, at Aftalen ændres.
 Om de konfiskerede Rettigheders Overgang til Staten skal Kommissarius give  

 Skyldneren Underretning.
De til Staten transporterede eller udfærdigede Pantebreve m.v. bortsælges  

 fortrinsvis til danske Statsborgere, Firmaer eller juridiske Personer, der  

 ikke er saa nært knyttede til Retssubjekter som i § 2 nævnt, at de skønnes  

 ikke at burde have Adgang til at erhverve konfiskeret Ejendom.
Salg maa ikke  

 ske til Personer, Firmaer eller juridiske Personer, som er dømt eller under  

 Tiltale eller Sigtelse for Overtrædelse af Lov Nr. 259 af 1. Juni 1945 om  

 Tillæg til Borgerlig Straffelov angaaende Forræderi og anden landsskadelig  

 Virksomhed eller Lov Nr. 406 af 28. August 1945 om Tillæg til Lov Nr. 259 af  

 1. Juni 1945 om Tillæg til Borgerlig Straffelov angaaende Forræderi og anden  

 landsskadelig Virksomhed, eller hvis Forhold omfattes af Lov Nr. 500 af 9.  

 Oktober 1945 om Tilbagebetaling af Fortjeneste ved Erhvervsvirksomhed m.v. i  

 tysk Interesse, eller til Personer, der efter de for Kommissarius  

 foreliggende Oplysninger har udvist en saadan unational Handlemaade under  

 Besættelsen, at de ikke bør kunne erhverve konfiskeret Ejendom.
 De i denne Paragraf indeholdte Regler finder med de af Forholdets Natur  

 flydende Lempelser tilsvarende Anvendelse med Hensyn til Hæftelser, der  

 hviler paa Skibe, som er indført i Det almindelige Skibsregister.
§ 10 Banker, Sparekasser, Bankierer, Vekselerere, Sagførere,  

 Forvaltningsinstitutter, Assuranceselskaber og andre, hos hvem der maatte  

 være deponeret - i aabent eller lukket Depot eller i Boks - offentlige eller  

 private Obligationer, Pantebreve, Gældsbreve o.lign., som omfattes af denne  

 Lov, er pligtige at aflevere disse til Kommissarius.
 Kommissarius kan hos alle af § 2 omfattede Retssubjekter forlange  

 udleveret de af dem ved Formueopgørelsen i Henhold til Lov Nr. 352 af 22.  

 Juli 1945 om en ekstraordinær Formueopgørelse m.v. opgivne Obligationer,  

 Pantebreve, Gældsbreve o.lign. og eventuelt senere erhvervede Obligationer  

 m.v.
 De til Kommissarius i Henhold til denne Paragraf udleverede Obligationer  

 m.v. forsynes af ham med Transport til Staten med Henvisning til nærværende  

 Lov.
Vides det, eller er der begrundet Formodning om, at Obligationer, der er  

 udstedt af danske offentlige Myndigheder og Institutioner (Kreditforeninger,  

 Hypotekforeninger o.lign.) eller danske private Selskaber med begrænset  

 Ansvar, tilhører Retssubjekter som i § 2 nævnt, og kan de paagældende  

 Obligationer ikke fremskaffes, indkalder Kommissarius ved Bekendtgørelse i  

 Statstidende med 3 Maaneders Varsel de paagældende Ejere af saadanne  

 Obligationer.
Saafremt Obligationerne ikke fremkommer inden Fristens Udløb,  

 erklæres de for mortificerede.
Vedkommende Obligationsudsteder er derefter  

 forpligtet til at udstede nye Obligationer til Staten til Erstatning for de  

 mortificerede.
Udfærdigelse af de nye Obligationer sker uden Stempelafgift.  

 11.
 De i § 10 indeholdte Bestemmelser finder tilsvarende Anvendelse med Hensyn  

 til Aktier, Andelsbeviser og lignende Beviser for Indskud i her i Riget  

 hjemmehørende Selskaber med begrænset Ansvar.
Vides det, eller er der begrundet Formodning om, at der i et dansk  

 Aktieselskab m.v. er tyske Aktionærer, jfr. § 2 foran, og kan de paagældende  

 Aktiebreve m.v. ikke fremskaffes, indkalder Kommissarius ved Bekendtgørelse i  

 Statstidende med 3 Maaneders Varsel de paagældende Ejere af saadanne  

 Aktiebreve m.v.
Saafremt Aktiebrevene m.v. ikke fremkommer inden Fristens  

 Udløb, erklæres de for mortificerede, og Selskabets Bestyrelse  

 (Administratorer, Likvidatorer) er derefter forpligtet til at udstede nye  

 Aktiebreve m.v. til Staten til Erstatning for de mortificerede.
Aktiebreve  

 m.v. udleveres til Kommissarius.
Overdragelse og Udfærdigelse af de nye  

 Aktiebreve m.v. sker uden Stempelafgift.
De til Staten overdragne eller udfærdigede Aktier m.v. i Selskaber, der  

 ikke likvideres i Henhold til Lov Nr. 331 af 12. Juli 1945 om tvungen  

 Likvidation eller Administration af visse Aktieselskaber m.v., jfr. § 12  

 nedenfor, bortsælges fortrinsvis til danske Statsborgere, Firmaer eller  

 juridiske Personer, der ikke er saa nært knyttede til Retssubjekter som i § 2  

 nævnt, at de skønnes ikke at burde have Adgang til at erhverve konfiskeret  

 Ejendom.
Salg maa ikke ske til Personer, Firmaer eller juridiske Personer,  

 som er dømt eller under Tiltale eller Sigtelse for Overtrædelse af Lov Nr.  

 259 af 1. Juni 1945 om Tillæg til Borgerlig Straffelov angaaende Forræderi og  

 anden landsskadelig Virksomhed eller Lov Nr. 406 af 28. August 1945 om Tillæg  

 til Lov Nr. 259 af 1. Juni 1945 om Tillæg til Borgerlig Straffelov angaaende  

 Forræderi og anden landsskadelig Virksomhed, eller hvis Forhold omfattes af  

 Lov Nr. 500 af 9. Oktober 1945 om Tilbagebetaling af Fortjeneste ved  

 Erhvervsvirksomhed m.v. i tysk Interesse, eller til Personer, der efter de  

 for Kommissarius foreliggende Oplysninger har udvist en saadan unational  

 Handlemaade under Besættelsen, at de ikke bør kunne erhverve konfiskeret  

 Ejendom.
§ 12 Naar Kommissarius har faaet Raadighed over de hidtidige tyske Aktier m.v.  

 i et Selskab med begrænset Ansvar, paahviler det ham - ogsaa for Selskaber,  

 der allerede er sat under Administration eller er traadt i frivillig  

 Likvidation - saa hurtigt som muligt at træffe Afgørelse af, om det skal  

 føres i Likvidation efter Lov Nr. 331 af 12. Juli 1945 om tvungen Likvidation  

 eller Administration af visse Aktieselskaber m.v., eller om det midlertidigt  

 bør sættes under Administration efter nævnte Lov, eller om det kan fortsætte  

 sin Virksomhed.
 Afgørelsen træffes under Hensyntagen dels til Størrelsen af den hidtidige  

 tyske Kapitalinteresse, dels til det paagældende Selskabs Nytte for den  

 danske Samfundshusholdning og endelig til Nødvendigheden af at afvikle  

 Virksomheder, som, uanset Selskabskapitalens Tilhørsforhold, maa befrygtes at  

 kunne danne Grundlag for tysk økonomisk Ekspansion.
 Mod de i Henhold til denne Paragraf trufne Afgørelser kan indgives  

 Besværing efter de i § 2 i fornævnte Lov Nr. 331 af 12. Juli 1945 indeholdte  

 Regler.
§ 13 Føres et Selskab i Likvidation, udnævner Ministeren for Handel, Industri  

 og Søfart efter Indstilling af Kommissarius en eller flere Likvidatorer.  

 Likvidationen foretages i Overensstemmelse med Lov Nr. 331 af 12. Juli 1945,  

 dog saaledes, at den paa Statens Aktier faldende Del af Overskuddet  

 indbetales til Kommissarius.
Likvidationen af Selskaber, der allerede er ført  

 i Likvidation i Henhold til Lov Nr. 331 af 12. Juli 1945, fortsættes efter de  

 hidtil gældende Regler, dog saaledes, at den paa Statens Aktier faldende Del  

 af Overskuddet ved Likvidationen indbetales til Kommissarius.
Sættes et Selskab under Administration, udnævner Ministeren for Handel,  

 Industri og Søfart efter Indstilling af Kommissarius en eller flere  

 Administratorer.
Administrationen foregaar i Overensstemmelse med Lov Nr. 331  

 af 12. Juli 1945, dog saaledes, at den paa Statens Aktier faldende Del af  

 Overskuddet indbetales til Kommissarius.
Forbliver et Selskab under  

 Administration, fortsættes denne efter de hidtil gældende Regler i  

 Overensstemmelse med Lov Nr. 331 af 12. Juli 1945, dog saaledes, at den paa  

 Statens Aktier faldende Del af Overskuddet indbetales til Kommissarius.
 Likvidatorerne og Administratorerne er i denne deres Virksomhed undergivet  

 Tilsyn af Kommissarius og aflægger Regnskab til ham.
§ 14 Gaar Afgørelsen efter § 12 ud paa, at Selskabet kan fortsætte sin  

 Virksomhed, og udgør de konfiskerede Aktier m.v. mere end 10 pCt. af  

 Aktiekapitalen (Selskabskapitalen), skal Bestyrelsen (for Selskaber under  

 Administration Administratorerne) straks med det efter Selskabets Vedtægter  

 korteste Varsel indkalde til en ekstraordinær Generalforsamling, paa hvilken  

 alle Bestyrelsens Medlemmer skal stille deres Mandater til Raadighed.
§ 15 Fordringer, der omfattes af denne Lov, og for hvilke der ikke foreligger  

 saadant Skyldgrundlag som omhandlet i §§ 9 eller 16, maa ikke af Skyldneren  

 eller andre, der hæfter for Betalingen, hverken før eller ved Forfaldstid  

 betales til den tyske Fordringshaver eller til nogen paa hans Vegne, men  

 Skyldbeløbet skal ved Forfaldstid indbetales til Kommissarius, hvis  

 Kvittering for Beløbets Modtagelse har frigørende Virkning for Skyldneren,  

 jfr. dog § 4, sidste Stykke.
Det paahviler Skyldneren inden 1 Maaned efter  

 denne Lovs Ikrafttræden eller efter, at han er blevet bekendt med, at hans  

 Skyld omfattes af Loven, at anmelde denne til Kommissarius.
§ 16 Veksler, Checks og andre Omsætningsgældsbreve, der omfattes af denne Lov,  

 kan ikke med frigørende Virkning indløses af nogen, der hæfter for  

 Betalingen, ved Betaling til andre end Kommissarius.
Det paahviler Skyldneren  

 inden 1 Maaned efter denne Lovs Ikrafttræden eller efter, at han er blevet  

 bekendt med, at det paagældende Omsætningsgældsbrev omfattes af Loven, at  

 anmelde dette til Kommissarius.
 Forevises Dokumentet til Betaling af andre end Kommissarius, skal  

 Skyldneren forsyne Dokumentet med en paategning om, at Betaling er nægtet med  

 Henvisning til nærværende Lov.
§ 17 Af Loven omfattede Indskud eller Indestaaender i Banker, Sparekasser,  

 Andelskasser og Forvaltningsinstitutter og Tilgodehavender hos Bankierer,  

 Vekselerere, Sagførere, Assuranceselskaber og andre skal af vedkommende  

 Skyldner omgaaende anmeldes til Kommissarius og efter dennes Begæring  

 indbetales til ham.
Dennes Kvittering for Beløbets Modtagelse har frigørende  

 Virkning for Skyldneren.
§ 18 Beløb, der maatte henstaa i Danmarks Nationalbank til Fordel for noget  

 Retssubjekt som i § 2 nævnt, skal straks overføres til den i § 7, 1ste  

 Stykke, 2det Pkt., nævnte særlige Konto, og Meddelelse herom gives til  

 Kommissarius.
§ 19 Enhver, hvis Ejendom omfattes af Loven, er forpligtet til straks at opgive  

 sin Beholdning af kontante Penge til Kommissarius og til at aflevere disse  

 til ham, jfr. dog § 3, Nr. 2.
§ 20 Direktøren for Patent- og Varemærkevæsenet udarbejder til Brug for  

 Kommissarius en Fortegnelse over alle i Patent-, Varemærke- og  

 Mønsterregistrene indførte henholdsvis Patenter, Varemærker og Mønstre, der  

 tilhører Retssubjekter, som efter Registerets Udvisende har Hjemsted i  

 Tyskland.
De paa denne Liste opførte, af Loven omfattede Patenter, Varemærker  

 og Mønstre, samt alle saadanne Patenter, Varemærker og Mønstre, som tilhører  

 her i Riget hjemmehørende Retssubjekter som i § 2 nævnt, overføres efter  

 Begæring af Kommissarius i Registrene over Patenter, Varemærker og Mønstre  

 til Ministeriet for Handel, Industri og Søfart.
Kommissarius foretager derhos i Samarbejde med Direktøren for Patent- og  

 Varemærkevæsenet en Undersøgelse af Ejerforholdene for de øvrige Patenter,  

 Varemærker og Mønstre med Henblik paa at konstatere, om nogen af de  

 registrerede Ejere kan antages at være Straamænd for Retssubjekter som i § 2  

 nævnt.
Hvis dette skønnes at være Tilfældet, overføres vedkommende Patent  

 m.v. til Ministeriet for Handel, Industri og Søfart.
Om de til Ministeriet for Handel, Industri og Søfart overførte Patenter  

 m.v. finder Bekendtgørelse Sted i henholdsvis Patent-, Varemærke- og  

 Mønstertidenden.
Efter at denne Bekendtgørelse er sket, maa ingen  

 Licensbetalinger eller andre Betalinger i Forbindelse med Patentet m.v. finde  

 Sted til de tidligere Ejere, men Betalingen skal ske til Kommissarius.
Efter Indstilling af et Udvalg paa 6 Medlemmer, der udnævnes af Ministeren  

 for Handel, Industri og Søfart, træffer denne nærmere Bestemmelse om,  

 hvorvidt de overtagne Patenter m.v. skal sælges eller paa anden Maade  

 nyttiggøres for det danske Samfund.
Ved Salg skal Regler svarende til de i §  

 8, 2det Stykke, indeholdte iagttages.
 De i denne Paragraf indeholdte Bestemmelser finder tilsvarende Anvendelse  

 med Hensyn til under Behandling værende Ansøgninger om Patent-, Varemærke-  

 eller Mønsterbeskyttelse.
§ 21 Før Lovens Ikrafttræden betingede Afgifter til tyske Forfattere,  

 Komponister og andre Kunstnere for Retten til Gengivelse eller Benyttelse af  

 deres Aandsværker skal fremtidig betales til Kommissarius, hvis Kvittering  

 for Betalingen har frigørende Virkning for Skyldneren.
Det samme gælder med  

 Hensyn til Afgifter for Filmsrettigheder og lignende.
§ 22 Skibe under Bygning ved danske Værfter for tysk Regning overtages efter  

 Anmeldelse fra Værfterne af Kommissarius til Realisation.
§ 23 Alt andet Løsøre, som ikke fritages fra Konfiskation i Medfør af § 5,  

 overtages af Kommissarius til Realisation.
Det samme gælder andre i § 3  

 omhandlede Formueværdier, om hvilke særlige Bestemmelser ikke er givet foran.
§ 24 Det paahviler Skifteretter og Eksekutorer inden 1 Maaned efter denne Lovs  

 Ikrafttræden eller inden 1 Maaned efter, at de er blevet bekendt med  

 Forholdet, at gøre Anmeldelse til Kommissarius, saafremt der i de af dem  

 behandlede Boer maatte findes Arvinger eller andre berettigede, der omfattes  

 af § 2. Kommissarius indtræder under Boets Behandling i de paagældendes  

 Rettigheder.
§ 25 Ved Konfiskation i Henhold til denne Lov respekteres Skatter og andre  

 offentlige Afgifter, Panterettigheder o.lign. samt legitime Krav mod den  

 tidligere tyske Ejer i Henhold til Kontrakt eller hidrørende fra skadegørende  

 Handlinger uden for Kontraktsforhold.
Den ved Konfiskationen stedfundne Overgang af Ejendomsret giver ikke  

 Panthavere eller andre Indehavere af Rettigheder over konfiskeret Ejendom de  

 Rettigheder i Henseende til Opsigelse, ekstraordinære Afdrag el.lign., som  

 Ejendomsrettens Overgang paa anden Maade eventuelt vilde have givet dem.
Er  

 der for konfiskerede Værdier tegnet Forsikring, som efter  

 Forsikringskontrakten bortfalder ved Ejerskifte, forbliver saadan Forsikring  

 dog i Kraft, indtil ny Forsikringsaftale kan træffes med Kommissarius.
 Bestemmelser om Baandlæggelse af Arv eller Gaver m.v. kan ikke hindre, at  

 de paagældende Beløb, udbetales til Kommissarius.
 Bestemmelser vedrørende Opsigelsesfrister, Forfaldstid m.v. i  

 Kontraktsforhold angaaende Ejendom, der overtages i Henhold til nærværende  

 Lov, har ikke Gyldighed, saafremt de af Kommissarius findes at være aabenbart  

 urimelige eller maa antages at være indrømmet for derigennem at sikre tysk  

 Ejendom.
§ 26 Den, der med Forsæt eller ved grov Uagtsomhed handler i Strid med  

 foranstaaende Bestemmelser eller medvirker hertil, er ansvarlig over for  

 Staten for det Tab, denne derved maatte lide.
 §27.
De i dette Kapitel indeholdte Bestemmelser finder tilsvarende Anvendelse  

 med Hensyn til japansk Ejendom, der befinder sig her i Riget.
De ved  

 Realisation af japansk Ejendom indkommende Beløb vil dog ikke være at  

 indsætte paa den i § 7, 1ste Stykke, 2det Pkt., omhandlede særlige Konto, men  

 skal anbringes paa en separat Konto.
§ 28 Ejendom, der befinder sig her i Riget, og som i Strid med Folkerettens  

 Regler ved Foranstaltning af tyske Myndigheder eller for disses Regning eller  

 ved Handlinger, for hvilke tyske Myndigheder maa anses ansvarlige, er blevet  

 berøvet noget andet Medlem af De Forenede Nationer eller nogen Statsborger i  

 saadan Stat ved Beslaglæggelse, Rekvisition, Plyndring el.lign., skal  

 tilbageleveres til den retmæssige Ejer paa Begæring af den, hvem saadan  

 Ejendom er berøvet, eller den, til hvem hans Ret lovligt er overgaaet.
Det  

 samme gælder for Ejendom, som tyske Myndigheder eller nogen Person,  

 tilhørende det tyske Riges militære eller civile Personel, har tilvendt sig  

 ved Vold eller Trusel om Vold eller paa anden lignende utilbørlig Maade.
 Er Vederlag ydet den, hvem Ejendom som her omhandlet er berøvet, kan det  

 som Vilkaar for Tilbagelevering stilles, at der til den danske Stat udbetales  

 et Beløb, der svarer til Vederlagets Værdi paa Tidspunktet for dettes  

 Modtagelse.
 Foranstaaende gælder ikke med Hensyn til Ejendom, der er indført her til  

 Riget i Henhold til Handelsaftaler eller andre Aftaler med tyske Myndigheder,  

 saafremt Indførselen med Hensyn til Vederlag og Vilkaar i øvrigt fremtræder  

 som Led i en normal Forretningstransaktion.
§ 29 Skal Ejendom tilbageleveres, har den, hvem saadan Ejendom nu tilhører i  

 Henhold til Erhvervelse i god Tro, Ret til af Staten af faa Erstatning for  

 det Tab, som han lider ved at maatte tilbagelevere saadan Ejendom.  

 Erstatningen afholdes af det paa den i § 7, 1ste Stykke, 2det Pkt., nævnte  

 særlige Konto indestaaende Beløb.
§ 30 Spørgsmaal om Tilbagelevering af Ejendom som omhandlet i § 28 og om  

 Erstatning i Henhold til § 29 afgøres efter Samraad med det i § 7 omhandlede  

 Nævn af Kommissarius, hvis Afgørelser kan indbringes for Domstolene til  

 Prøvelse.
Sag skal være rejst inden 6 Maaneder, efter at Kommissarius'  

 Afgørelse er truffet.
§ 31 Ansøgning om Tilbagelevering af Ejendom som i § 28 omhandlet indsendes til  

 Udenrigsministeriet og videregives af dette til Kommissarius.
§ 32 Anser Kommissarius det for sandsynligt, at Ejendom, om hvis  

 Tilbagelevering Ansøgning er indgivet, skal tilbageleveres, paahviler det  

 Kommissarius at træffe Foranstaltninger til Sikring af den paagældende  

 Ejendom, indtil Spørgsmaalet kan afgøres.
§ 33 Krav om Erstatning i Henhold til § 29 skal fremsættes over for  

 Kommissarius inden 6 Maaneder efter, at Beslutningen om Tilbagelevering af  

 Ejendommen er meddelt den, i hvis Besiddelse Ejendommen var.
Fremsættes Krav  

 om Erstatning senere, kan Erstatning ikke gives, medmindre særlige Grunde  

 foreligger.
Har nogen til Sikkerhed for Fordringer Panteret i Ejendom, som  

 skal tilbageleveres, har Panthaveren, selv om hans Fordring ikke er forfalden  

 til Betaling, Ret til forlods Fyldestgørelse for sin Fordring af  

 Erstatningsbeløbet.
Det samme gælder med Hensyn til den, som har  

 Tilbageholdelsesret i Ejendommen til Sikkerhed for forfaldne Fordringer.
§ 34 Ministeren for Handel, Industri og Søfart kan give de Regler, som i øvrigt  

 findes nødvendige til Gennemførelse af nærværende Lov.
 Anmeldelser, Erklæringer og Oplysninger i Henhold til denne Lov skal  

 afgives paa Tro og Love.
§ 35 Vægrer nogen, der har af Loven omfattet Ejendom i sin Besiddelse, sig ved  

 at udlevere den til Kommissarius, kan denne lade sig indsætte i Besiddelsen i  

 Overensstemmelse med de i Retsplejelovens Kapitel 55 indeholdte Regler.
§ 36 Overtrædelse af Bestemmelserne i denne Lov eller de i Medfør af samme  

 udfærdigede nærmere Forskrifter straffes med Bøde, Hæfte eller Fængsel indtil  

 2 Aar.
Naar Frihedsstraf idømmes, kan Bøde som Tillægsstraf idømmes, hvis den  

 skyldige har tilstræbt personlig Vinding.
Sagerne behandles som Politisager.  

 De i Retsplejelovens Kapitler 68, 69, 71 og 72 omhandlede Retsmidler finder  

 Anvendelse i samme Omfang som i Statsadvokat-Sager.
Saafremt der nedlægges  

 Paastand om Fængselsstraf, vil der paa Tiltaltes Begæring være at beskikke  

 ham en Forsvarer.
§ 37 Denne Lov træder i Kraft straks.
 Hvorefter alle vedkommende sig have at rette.
 Givet paa Amalienborg, den 30. Marts  

 1946.
 Under Vor Kongelige Haand og Segl.
 Christian R.
(L.S.) /J.
Villemoes.
 (* 1) Udfærdiget gennem Ministeriet for Handel, Industri og Søfart.
