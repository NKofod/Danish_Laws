Landsskatteretskendelse vedr.
Anmodning om ændring af  

 lønindeholdelse  frivillig betalingsaftale Klagen vedrører  

 Inddrivelsescentrets afslag på anmodning om at ændre en lønindeholdelse til  

 en  

 frivillig betalingsaftale.
Landsskatterettens afgørelse Landsskatteretten ændrer  

 Inddrivelsescentrets afgørelse.
Sagens oplysninger Et pålæg om indeholdelse i  

 klagerens løn vedrørende en misligholdt aftale om tilbagebetaling af  

 studiegæld  

 blev på klagerens anmodning tilbagekaldt af Finansstyrelsen den 17. februar  

 2000. I stedet blev der indgået en frivillig betalingsordning med ham.
Af  

 brevet til klageren fra Finansstyrelsen om ændringen fremgår, at et fornyet  

 pålæg om lønindeholdelse ikke vil blive tilbagekaldt.
 Betalingsordningen, efter  

 hvilken klageren skulle betale 1.400 kr. pr. måned, blev misligholdt af  

 klageren.
 Der blev derfor den 5. januar  

 2001 på ny iværksat lønindeholdelse med 15 % af klagerens nettoindtægt.
 I et brev af 8. november 2005  

 har klageren anmodet om tilbagekaldelse af pålægget om lønindeholdelse og  

 tilbudt en frivillig betalingsaftale på 1.500 kr. månedligt med virkning fra  

 1.  

 januar 2006.
Klageren har oplyst, at han  

 nu er fast pædagogisk medarbejder i Post og Telemuseum med en løn, der  

 modsvarer en pædagogs lønniveau.
Arbejdspladsen har betalt for, at han kan  

 blive pædagog gennem åben uddannelse, hvor han er færdig i marts 2006.
Inddrivelsescentrets afgørelse Inddrivelsescentret har givet  

 afslag på anmodningen om at ændre lønindeholdelsen til en frivillig  

 betalingsordning.
Lønindeholdelsen er iværksat  

 med den fornødne lovhjemmel og efter en korrekt varslingsprocedure.
Klageren  

 har ikke krav på at få en lønindeholdelse tilbagekaldt.
Dog gives der efter  

 fast praksis på studiegældsområdet debitorerne mulighed for én gang at få  

 tilbagekaldt  

 lønindeholdelsen, hvis der tilbydes en afviklingsordning.
Debitorerne gøres  

 udtrykkeligt opmærksom på, at et eventuelt efterfølgende pålæg om  

 lønindeholdelse ikke vil blive tilbagekaldt.
Det blev således i brev af 17.  

 februar 2000 meddelt klageren, at et eventuelt nyt pålæg om indeholdelse i  

 lønnen ikke ville blive trukket tilbage.
Inddrivelsescentret har  

 henvist til § 37, stk. 1, i lov om statens uddannelsesstøtte og § 6, stk. 1,  

 i  

 lov om statsgaranterede studielån.
Lønindeholdelsen er sket efter reglerne i  

 kildeskattelovens § 73.
Klagerens påstand og argumenter Klageren har fremsat påstand  

 om, at pålægget om indeholdelse i hans løn tilbagekaldes, og at der i stedet  

 indgås en frivillig aftale om betaling af 1.500 kr. månedligt.
Klageren har nu fået orden på  

 sine økonomiske forhold og har kun gæld til Inddrivelsescentret.
En  

 tilbagekaldelse af lønindeholdelsen vil gøre det lettere for ham at skifte  

 job.
Desuden bør den økonomisk  

 urealistiske aftale, han indgik for 5 år siden, ikke have konsekvenser for  

 ham  

 nu.
Han var endvidere ikke klar over, at en misligholdt aftale havde den  

 konsekvens, at han ikke på et senere tidspunkt kunne indgå en  

 betalingsaftale.  

 En så alvorlig konsekvens burde som minimum være givet skriftligt i et klart  

 sprog.
Det er nu over 5 år siden, den sidste aftale blev indgået, og det må  

 være rimeligt, at han efter en vis periode får lov at indgå en aftale på ny.
 En afvikling på 1.500 kr.  

 månedligt er ikke meget i forhold til gældens størrelse, men  

 Inddrivelsescentret  

 vil ikke blive stillet ringere ved en ændring af betalingsmåden.
Der er siden 2000 indtrådt  

 forbedringer i hans økonomi, og han kan derfor overholde den betalingsaftale,  

 som han har foreslået Inddrivelsescentret.
Inddrivelsescentret har da heller  

 ikke anfægtet størrelsen af de afdrag, han tilbyder at betale.
Landsskatterettens bemærkninger og begrundelse Inddrivelsescentrets afslag  

 på at ændre pålægget om lønindeholdelse til en frivillig betalingsordning er  

 begrundet i, at klageren tidligere har misligholdt en frivillig  

 betalingsordning, og at det i forbindelse med indgåelsen af denne ordning  

 blev  

 tilkendegivet overfor klageren, at et fornyet pålæg om indeholdelse ikke  

 ville  

 blive tilbagekaldt.
Af Inddrivelsesvejledningen  

 pkt.
I. 2.5.7 fremgår, at skyldnere, der beder om en afdragsordning i stedet  

 for lønindeholdelse i almindelighed kan få tilladelse hertil, såfremt de  

 almindelige betingelser for en afdragsordning er opfyldt.
 Inddrivelsescentrets  

 afgørelse må forstås således, at dette ifølge en praksis, der ikke er  

 gengivet  

 i Inddrivelsesvejledningen, dog ikke gælder, hvis debitor tidligere har  

 misligholdt en betalingsordning, og at dette gælder uanset den tid, der er  

 forløbet siden misligholdelsen fandt sted, og uanset om der er indtruffet  

 ændringer i debitors økonomiske forhold.
 Landsskatteretten finder ikke  

 grundlag for en sådan væsentlig indskrænkning af det i  

 Inddrivelsesvejledningen  

 anførte om mulighederne for at ændre et pålæg om indeholdelse til en  

 frivillig  

 betalingsordning.
 I hvert fald i det her foreliggende  

 tilfælde, hvor der er forløbet næsten 5 år, siden klageren blev pålagt  

 lønindeholdelse, og hvor klagerens økonomiske forhold efter det foreliggende  

 har ændret sig, findes klageren derfor at have krav på en egentlig behandling  

 af hans anmodning om, at pålægget om indeholdelse ændres til en  

 betalingsordning.
 Det er derfor med urette, at  

 Inddrivelsescentret har afvist at behandle anmodningen med henvisning til  

 misligholdelsen af den tidligere indgåede betalingsordning.
 Inddrivelsescentret pålægges derfor at  

 tage stilling til, om klageren opfylder de almindelige betingelser for  

 indgåelse af en afdragsordning.
