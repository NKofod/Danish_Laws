Omlægning af administrationsselskabets  

 indkomstår Sagsfremstilling Selskabet A ApS ejes af X.
Selskabet ejer 51 % af anparterne i B ApS.
A ApS  

 er således 51 % administrationsselskab for B ApS.
De resterende 49 % af  

 anparterne  

 i B ApS ejes af C ApS.
C ApS ejes af X.
 Selskaberne B ApS og C ApS har begge  

 regnskabsafslutning 31. december.
A ApS har i øjeblikket indkomstår fra 1. juni  

 til 31. maj.
Selskabet har ansøgt om tilladelse til at ændre indkomståret til  

 1. januar til 31. december, således at omlæggelsesåret skattemæssigt vil være  

 1. juni 2005 til 31. december 2006 (19 måneder). Selskabsretligt vil der  

 blive  

 årsrapport for perioderne 1. juni 2005 til 31. december 2005 samt 1. januar  

 2006 til 31. december 2006.
 Omlægningen påtænkes gennemført på  

 generalforsamling den 20. maj 2006.
 Reglerne om sambeskatning blev ændret i 2005.  

 Det medfører, at selskaberne i koncernen skal sambeskattes, jf.  

 selskabsskattelovens § 31, stk. 1. Det øverste moderselskab, der deltager i  

 sambeskatningen, skal udpeges som administrationsselskab i sambeskatningen,  

 jf.  

 selskabsskattelovens § 31, stk. 4.
 De nye regler om sambeskatning har virkning fra  

 og med indkomstår, der påbegyndes den 15. december 2004 eller senere, jf. §  

 15,  

 stk. 3, i Lov nr. 426 af 6. juni 2005.
 For A ApS har de nye sambeskatningsregler  

 virkning fra og med det indkomstår, der begynder den 1. juni 2005. For B ApS  

 betyder det, at de nye sambeskatningsregler har virkning fra og med det  

 indkomstår, der begynder 1. januar 2005.
 Fra 1. juni 2005 bliver A ApS  

 administrationsselskab for koncernen, jf. selskabsskattelovens § 31, stk. 4,  

 da  

 det fra og med denne dato er det øverste moderselskab, der deltager i  

 sambeskatningen,  

 jf. selskabsskattelovens § 31, stk. 4.
 Det følger af selskabsskattelovens § 10, stk. 5,  

 at alle selskaber i en sambeskatning omfattet af selskabsskattelovens § 31  

 skal  

 have samme indkomstår som administrationsselskabet, jf. § 31, stk. 5.
 Hvis et selskab ved etableringen af  

 koncernforbindelsen har et indkomstår, som afviger fra  

 administrationsselskabets  

 indkomstår, omlægges selskabets indkomstår efter reglerne i stk. 1-4, så det  

 udløber  

 samtidig med administrationsselskabets indkomstår.
 Det medfører, at B ApS ved indtræden i  

 sambeskatningen med A ApS skal omlægge sit indkomstår, så det udløber  

 samtidig  

 med A ApS´ indkomstår.
 Ansøgeren har anmodet om Skatterådets tilladelse  

 til i stedet at omlægge administrationsselskabets, A ApS, indkomstår.
Ansøgers  

 eventuelle opfattelse ifølge anmodning og bemærkninger til sagsfremstilling Selskaberne B ApS og C ApS har begge  

 regnskabsafslutning 31. december.
Såfremt ansøgningen imødekommes, vil  

 koncernen således have samme regnskabsperiode.
Omlægning af indkomståret har til formål at  

 opfylde kravene til sambeskatning.
Desuden er regnskabsafslutning pr. 31.  

 december 2005 erhvervsmæssigt at foretrække, fordi både koncernens selskaber,  

 revisor og skattemyndighederne er interesserede i, at alle regnskaber  

 efterhånden udløber i forbindelse med udløb af kvartal.
Endvidere er dette  

 mest  

 hensigtsmæssigt i forhold til specielt samarbejdspartnere i datterselskabet B  

 ApS.
 Ifølge ansøger er der ingen skattemæssige  

 fordele for koncernen ved omlægning, da alle koncernens parter hver især har  

 positiv skattepligtig indkomst.
SKATs  

 indstilling og begrundelse Det fremgår af selskabsskattelovens § 31B, stk.  

 1, at Skatterådet kan tillade, at omlægning af indkomstår ved etablering af  

 koncernforbindelsen sker på anden måde end foreskrevet i selskabsskattelovens  

 §  

 10, stk. 5, hvis administrative hensyn til selskaberne taler herfor og der  

 ikke  

 opnås særlige skattemæssige fordele herved.
 Selskabernes indtræden i sambeskatning efter de  

 nye regler betragtes også som "etablering af koncernforbindelse".
Det er oplyst, at B ApS og C ApS begge har  

 regnskabsafslutning 31. december.
Såfremt ansøgningen imødekommes, vil  

 koncernen således have samme regnskabsperiode.
Både koncernens selskaber og  

 revisor er interesserede i, at alle regnskaber efterhånden udløber i  

 forbindelse  

 med udløb af kvartal.
 Det er på denne baggrund SKATs opfattelse, at  

 der er administrative hensyn, der taler for, at dispensation til omlægning af  

 administrationsselskabets indkomstår bør gives efter selskabsskattelovens §  

 31  

 B, stk. 1. Der ses desuden ikke at opnås særlige skattemæssige fordele  

 herved.
 SKAT indstiller derfor, at der gives tilladelse  

 til omlægning af administrationsselskabets indkomstår efter  

 selskabsskattelovens  

 § 31 B, stk. 1.
Skatterådets  

 afgørelse og begrundelse Skatterådet tiltræder SKATs indstilling og  

 begrundelse.
 Kommentar:
Afgørelsen forholder sig alene til ansøgerens  

 anmodning om omlægning af As indkomstår.
Konsekvenserne heraf for B omtales  

 ikke, idet dette principielt er et ligningsmæssigt anliggende.
 SKAT kan dog herom vejledende oplyse følgende:
 A får af Skatterådet tilladelse til at omlægge  

 indkomståret 2006 til perioden 1. juni 2005 - 31. december 2006.
 Sambeskatningen får anvendelse for indkomstår,  

 der starter den 15. december 2004 eller senere.  Bs første indkomstår  

 efter 15. december 2004 er indkomståret 2005, som starter 1. januar 2005. Men  

 As første indkomstår efter 15. december 2004 er indkomståret 2006, som  

 starter  

 den 1. juni 2005. Sambeskatningen indtræder derfor først fra den 1. juni  

 2005.  

 På dette tidspunkt har A påbegyndt indkomståret 2006, mens B er midt i  

 indkomståret 2005. Da sambeskatning forudsætter, at de omfattede selskaber  

 har  

 samme indkomstår, er det også nødvendigt at ændre Bs indkomstår 2005. Hjemlen  

 hertil fremgår af selskabsskattelovens § 10, stk. 5, 3. pkt., som bestemmer,  

 at  

 såfremt administrationsselskabet ved etablering af koncernforbindelse har  

 påbegyndt et indkomstår, der endnu ikke er påbegyndt af datterselskabet,  

 anses  

 datterselskabets indkomstår for udløbet ved etablering af  

 koncernforbindelsen.  

 Selskabernes indtræden i sambeskatning efter de nye regler betragtes også som  

 "etablering af koncernforbindelse". Da A ved etablering af  

 koncernforbindelsen den 1. juni 2005 har påbegyndt et indkomstår (2006), der  

 endnu ikke er påbegyndt af B, anses Bs indkomstår (2005) for udløbet ved  

 etableringen af koncernforbindelsen den 1. juni 2005. Det vil sige, at Bs  

 indkomstår  

 2005 kommer til at omfatte perioden 1. januar 2005 - 31. maj 2005. Bs  

 indkomstår 2006 kommer til at omfatte perioden 1. juni 2005 - 31. december  

 2006, svarende til As indkomstår 2006. Fra og med 2007 følger indkomståret  

 kalenderåret for både A og B.
