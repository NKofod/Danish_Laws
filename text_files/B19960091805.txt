§ 1 I Socialministeriets bekendtgørelse nr. 303 af 10. juni 1988 om ydelse af  

 hjælpemidler efter bistandslovens § 58, som senest ændret ved bekendtgørelse  

 nr. 855 af 26. oktober 1993, foretages følgende ændringer:
 1. I § 1 indsættes som nyt stykke:
»Stk. 3.  Hjælpemidler, der er til fælles brug for  

 beboerne i en institution efter bistandsloven eller som i øvrigt er  

 basisinventar i den pågældende institution, stilles til rådighed af  

 institutionen, og er således ikke omfattet af reglerne i denne  

 bekendtgørelse.
Betegnelsen basisinventar omfatter standardhjælpemidler,  

 herunder sådanne som kan tilpasses eller evt. tilrettes den enkelte.  

 Hjælpemidler, som er personlige for den enkelte beboer, idet de alene  

 anvendes af den pågældende og f.eks. medtages under ophold uden for  

 institutionen, er ikke basisinventar.« 2. § 16 affattes således:
 »§ 16.  Briller og kontaktlinser, såfremt  

 følgerne af en medicinsk-optisk defineret, varig øjenlidelse eller et varigt  

 synshandicap kan afhjælpes, jf. indikationerne i bilag 1.
 Stk. 2.  Der kan ikke ydes støtte, når behovet for  

 briller eller kontaktlinser alene skyldes en optisk synsfejl.
Stk. 3.  Såfremt problemet ikke kan løses lokalt, kan  

 briller og kontaktlinser, jf. stk. 1, samt andre optiske synshjælpemidler til  

 personer med en medicinsk-optisk defineret, varig øjenlidelse eller et varigt  

 synshandicap udleveres af Statens Øjenklinik efter henvisning fra  

 speciallæger i øjensygdomme, øjenafdelinger, Statens Konsulentvirksomhed for  

 Blinde samt amtskommunale synskonsulenter og/eller synscentraler.
Statens  

 Øjenklinik giver efterfølgende ansøgerens opholdskommune meddelelse om  

 udlevering.
Stk. 4.  Socialministeriet fastsætter betaling for  

 synshjælpemidler, der udleveres af Statens Øjenklinik, jf. stk. 3.« 3. § 18 ophæves.
§ 2 Bekendtgørelsen træder i kraft den 1. januar 1997.
Socialministeriet, den 18. oktober 1996 Karen Jespersen / Frode Svendsen Bilag 1 Indikationer for hjælp til briller og kontaktlinser, jf. § 16, stk. 1:
 Medicinsk-optisk definerede, varige øjenlidelser:
 Varigt synshandicap:
