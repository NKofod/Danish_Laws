Bekendtgørelse om overenskomst af 25.  

 september 1998 med Tyskland om oprettelse af dansk-tyske gymnasielinier I henhold til overenskomst af 18. juni 1974 om kulturelt samarbejde mellem  

 Forbundsrepublikken Tyskland og Kongeriget Danmark, jf.
Udenrigsministeriets  

 bekendtgørelse nr. 20 af 5. marts 1976, Lovtidende C, er der ved  

 noteveksling den 25. september 1998 i København indgået en  

 overenskomst om oprettelse af dansk-tyske gymnasielinier.
 Det fælles skoleinitiativ er udtryk for et gensidigt  

 ønske om at uddybe begge landes venskabelige forbindelser   gennem  

 samvær af danske og tyske unge mennesker og gennem en styrket  

 formidling af hinandens sprog   og ved at bibringe eleverne en  

 skoleafslutning i en europæisk ånd, der kan anerkendes i begge  

 lande.
Modelforsøgets enkeltheder i implementeringen er  

 afstemt mellem de kompetente danske og tyske myndigheder.
Overenskomsten er  

 indgået på ubestemt tid og kan af begge parter opsiges skriftligt  

 ad diplomatisk vej med seks måneders varsel til slutningen af et  

 skoleår.
Overenskomsten er indgået på dansk og tysk og er  

 lige bindende på begge sprog.
