Opsparer indbetalte kr. 100,- om måneden.
Beløbet blev automatisk  

 overført hver den 1. i måneden.
 Opsparingsåret udløb den 2.9.90, hvilket var en søndag.
 Hypotekbanken godkendte, at indskuddet blev foretaget den 3.9.90, idet  

 der blev lagt vægt på, at der har været tale om en månedlig indbetaling som  

 opsparingslovene forudsætter.
Vedrørende boligsparekontrakt for N.N. og uddannelseskontrakt for  N.N.
I  

 breve af 3. og 4. september 1990 spørger aktivbanken A/S om, ovennævntes  

 opsparingskontrakter kan betragtes som opfyldte, selv om de respektive loves  

 minimumsbeløb på kr. 1.200,- ikke er indbetalt rettidigt i det sidste  

 indskudsår, jfr. lov om boligopsparing § 6 og lov om uddannelsesopsparing §  

 7.
 Der er oplyst, at der i begge tilfælde har været indbetalt månedlige beløb  

 på kr. 100,-, hvilket er forudsætningen i begge love, jfr. lov om  

 boligopsparing § 3 og lov om uddannelsesopsparing § 5. Indskudsåret udløber i  

 begge tilfælde den 2. september, hvilket der er taget højde for ved at lade  

 indbetalingsdatoen være den 1. i hver måned.
Hypotekbanken kan meddele, at man efter omstændighederne ser bort fra  

 fristoverskridelsen, således at opsparingskontrakterne kan betragtes som  

 opfyldte.
Hypotekbanken har overvejende lagt vægt på, at der har været tale  

 om en månedlig indbetaling, sådan som opsparingslovene forudsætter.
 P.d.v.
