Nr BTL 73 Betænkning over Forslag til lov om ændring af adoptionsloven,  

 indfødsretsloven og navneloven (Ratifikation af Haagerkonventionen af 29. maj  

 1993 om beskyttelse af børn og om samarbejde med hensyn til internationale  

 adoptioner)   

 Nr L 73 1996-97, 1. samling Afgivet af Retsudvalget Afgivet: 19970220 Udvalget har behandlet lovforslaget i nogle møder og har herunder stillet spørgsmål til justitsministeren og sundhedsministeren, som disse har besvaret skriftligt.
 Endvidere har udvalget modtaget en skriftlig og mundtlig henvendelse fra  

 Landsforeningen Adoption og Samfund.
 Der er af justitsministeren stillet ændringsforslag, hvorom henvises til  

 de ledsagende bemærkninger.
 Det er udvalgets klare opfattelse, at man med dette lovforslag alene har  

 taget stilling til spørgsmålet om tilretning af adoptionsloven i relation til  

 at give samtykke til, at Danmark ratificerer Haagerkonventionen.
Hvad angår en egentlig revision af adoptionslovgivningen skal udvalget  

 herunder henvise til dets afgivne beretning i folketingsåret 1995-96  

 vedrørende beslutningsforslag nr.
B 112 (Forslag til folketingsbeslutning om  

 liberalisering af adoptionslovgivningen) samt nok engang understrege over for  

 justitsministeren, at det er udvalgets ønske, at justitsministeren anmoder  

 adoptionsudvalget om at færdiggøre udvalgsarbejdet så betids, at det vil være  

 muligt for justitsministeren, inden Folketinget går på sommerferie, at  

 fremsætte forslag til revision af adoptionslovgivningen.
 Herefter indstiller udvalget lovforslaget til vedtagelse med  

 det af justitsministeren stillede ændringsforslag.
 ÆndringsforslagAf justitsministeren, tiltrådt af udvalget:
 Til § 1 1) Efter det under nr. 4 foreslåede § 28, stk. 2,  

 indsættes som nyt stykke:
»Stk. 3. Træffes der ikke bestemmelse som nævnt i stk. 2, har  

 en afgørelse om adoption virkning fra barnets ankomst her til landet.« Bemærkninger Til nr. 1 Efter forslaget til § 28, stk. 2, kan justitsministeren eller  

 den, ministeren bemyndiger hertil, bestemme, at en adoption kan bevilges i et  

 andet land, når adoptionen er gennemført efter Haagerkonventionens regler.  

 Hvis adoptionsbevillingen på grundlag af en sådan bestemmelse udstedes i  

 barnets oprindelsesland, skal Danmark efter konventionens regler anerkende  

 denne bevilling.
 Træffes der derimod ikke bestemmelse om, at adoptionen kan bevilges i  

 barnets oprindelsesland, skal adoptionsbevillingen i overensstemmelse med  

 adoptionslovens almindelige ordning udstedes i Danmark.
 Efter praksis går der i dag en periode på ca. 3 måneder fra hjemtagelsen  

 af et udenlandsk adoptivbarn, til adoptionsbevilling udfærdiges.
 Ændringsforslaget indebærer, at denne mellemperiode bortfalder, når  

 adoptionen er gennemført i overensstemmelse med Haagerkonventionen.
Efter ændringsforslaget skal en adoptionsbevilling i den situation  

 udstedes hurtigst muligt med virkning fra barnets ankomst her til landet.
På  

 dette tidspunkt vil de tilladelser og samtykkeerklæringer, der efter  

 adoptionsloven og Haagerkonventionen skal indhentes, normalt foreligge, og  

 adoptanterne vil have erklæret sig indforstået med at modtage barnet.
Hvis de  

 fornødne attester og dokumenter undtagelsesvis ikke er modtaget, når barnet  

 kommer her til landet, vil adoptionsbevillingen blive udstedt snarest  

 herefter med virkning fra barnets ankomst.
To af de lande (Thailand og Philippinerne), som Danmark hidtil har  

 modtaget et begrænset antal børn fra (i 1995 19 børn ud af i alt 548  

 adopterede udenlandske børn) træffer først en afgørelse, der kan danne  

 grundlag for en dansk bevilling, efter forløbet af en prøveperiode, hvor det  

 pågældende land har modtaget et antal rapporter om forløbet af anbringelsen  

 af barnet i Danmark.
I disse tilfælde vil adoptionsbevillingen blive udstedt  

 snarest muligt, efter at den endelige tilladelse fra barnets oprindelsesland  

 foreligger, men med virkning fra barnets ankomst her til landet.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
