 I medfør af § 174, stk. 6, i lov nr. 381 af 10. juni 1997 om byfornyelse  

 fastsættes:
Reglernes anvendelsesområde § 1 .  Bekendtgørelsen finder med de i stk. 2 og 3  

 nævnte undtagelser anvendelse på ombygningsarbejder og nybyggeri efter  

 reglerne i byfornyelseslovens kap. 3, jf. lovens § 174, stk. 2.  

 Bekendtgørelsen finder også anvendelse på de i forbindelse med byggeriet  

 installerede faste installationer, som er nødvendige, for at nybygningen  

 eller ombygningen kan fungere efter sit formål og hvortil, der er givet  

 støtte, jf. 1. pkt.
Stk. 2.  Bekendtgørelsen gælder ikke for byggeri, der på  

 grund af dets begrænsede omfang ikke er omfattet af gældende bestemmelser om  

 kvalitetssikring, jf.
Byggestyrelsens cirkulære af 12. november 1986 om  

 kvalitetssikring af byggearbejder samt Bygge- og Boligstyrelsens cirkulære af  

 26. juni 1990 om kvalitetssikring og teknisk rådgivning og bistand m.v.
Stk. 3.  Bekendtgørelsen gælder ikke for § 2 .  Ved byggeskade forstås i denne bekendtgørelse  

 brud, lækage, deformering, ødelæggelse eller svækkelse, som har årsag i  

 forhold ved gennemførelsen af byggeriet eller ombygningen, og som ikke er  

 uvæsentlig.
 Stk. 2.  Andre fysiske forhold, som har årsag i forhold  

 ved gennemførelsen af byggeriet eller ombygningen, anses som en byggeskade,  

 når disse forhold på afgørende måde nedsætter bygningens brugbarhed efter  

 dens formål.
 Stk. 3.  BvB kan i særlige tilfælde bestemme, at  

 forhold, der erfaringsmæssigt udvikler sig til eller medfører skade som nævnt  

 i stk. 1 og 2, hvis forholdet ikke afhjælpes, kan anses som byggeskade.
Anmeldelse og behandling af byggeskade § 3 .  Ejeren skal uden ugrundet ophold efter  

 opdagelsen af skade eller tegn på skade anmelde skaden til BvB, jf. § 12,  

 stk. 1, nr. 1.
 Stk. 2.  I mangelafhjælpningsperioden skal ejeren dog  

 først søge byggeskaden udbedret efter reglerne i Almindelige Betingelser for  

 arbejder og leverancer i bygge- og anlægsvirksomhed (AB92).
 § 4 .  Ejeren kan indgå sædvanlige aftaler med en  

 entreprenør eller sælger med henblik på at få byggeskaden udbedret efter § 3,  

 stk. 2.
 Stk. 2.  Ejeren kan dog ikke uden BvBs godkendelse med  

 retsvirkning for BvB indgå aftaler med sine aftaleparter eller disses  

 forsikringsselskaber om erstatning eller anden kompensation.
 Stk. 3.  Ejeren kan endvidere ikke uden BvBs godkendelse  

 med retsvirkning for BvB udtage stævning eller anlægge voldgiftssag om  

 udbedring af byggeskader.
 § 5 .  Anmeldelse skal ske på et særligt  

 anmeldelsesskema, som udarbejdes af BvB.
 § 6 .  Anmeldelse af byggeskade skal være kommet frem  

 til BvB inden 20 år fra byggeriets eller ombygningsarbejdets aflevering, jf.  

 byfornyelseslovens § 174, stk. 5. For private andelsboliger opført væsentligt  

 i bygherrens eget regi skal anmeldelse være kommet frem inden 20 år fra  

 byggeriets skæringsdato, jf. byfornyelseslovens § 174, stk. 5, 2. pkt.
Dækning § 7.  BvB afgør på baggrund af anmeldelsen, om den  

 anmeldte byggeskade dækkes helt eller delvist af fonden.
Ejeren underrettes  

 om afgørelsen.
§ 8.  BvB dækker indtil 95 pct. af udgifterne til  

 udbedring af byggeskader, herunder udgifter til § 9.  BvB dækker kun udgifter, som er nævnt i § 8, i  

 det omfang ydelserne er bestilt af eller udføres efter aftale med BvB, eller  

 som efter BvBs skøn har været nødvendige for at konstatere skaden.
§ 10.  BvB dækker kun i det omfang, det er påkrævet  

 for skadens nødvendige og forsvarlige udbedring.
BvB kan herunder stille krav  

 om ændringer i den skadede bygningsdels konstruktion.
 Stk. 2.  BvB kan gøre dækning betinget af vilkår, der  

 tilsigter at sikre, at udbedringsarbejderne bliver udført for det lavest  

 mulige beløb og i en tilfredsstillende kvalitet.
 § 11.  BvB dækker ikke udgifter til  

 udbedringsarbejder, som er igangsat, inden ejeren har modtaget BvBs afgørelse  

 om dækning i henhold til § 7.
Stk. 2.  BvB dækker dog udgifter til  

 afhjælpningsforanstaltninger, der har været uopsættelige af sikkerhedsmæssige  

 grunde eller har været nødvendige for at afværge eller begrænse skader og er  

 igangsat, umiddelbart inden skaden anmeldes, eller afgørelse om dækning  

 meddeles.
BvB underrettes straks herom.
§ 12.  BvB dækker ikke i det omfang, den godtgør, Stk. 2.  BvB dækker ikke driftstab eller andet indirekte  

 tab.
 § 13.  Har BvB over for ejeren påpeget nødvendigheden  

 af øget vedligehold af nærmere angivne bygningsdele for at modvirke  

 byggeskader, dækker BvB ikke senere opståede byggeskader i samme  

 bygningsdele, i det omfang BvB godtgør, at skaden skyldes, at vedligehold  

 ikke er sket i overensstemmelse med BvBs påpegninger.
 Udbedringsarbejdernes udførelse m.v.
§ 14.  BvB kan efter modtagelse af anmeldelse om skade  

 besigtige byggeriet.
Ejeren skal sikre, at BvB eller dennes repræsentant har  

 adgang til byggeriet og har mulighed for at udtage prøver og gennemføre  

 målinger i nødvendigt omfang.
BvB afholder de hermed forbundne udgifter,  

 herunder udgifter til efterreparationer.
 § 15 .  Ejeren gennemfører udbedringsarbejderne i  

 overensstemmelse med de vilkår, BvB har fastsat, jf. § 10. BvB kan i særlige  

 tilfælde selv stå for udbedringsarbejdernes gennemførelse.
§ 16 .  Udbetaling af støtte til udbedringsudgifter  

 sker på grundlag af et byggeregnskab, som ejeren indsender til BvB.
BvB kan  

 stille krav om dokumentation, herunder ved bilag.
Regres § 17 .  I det omfang BvB dækker udbedring af  

 byggeskader, indtræder BvB i ejerens ret til erstatning eller anden  

 kompensation, herunder forsikringsdækning, over for ejerens aftaleparter  

 eller forsikringsselskaber.
 Stk. 2.  BvB kan dog ikke gøre krav gældende mod  

 tidligere ejere, såfremt der ikke kan gøres ansvar gældende mod  

 entreprenøren, leverandøren eller den tekniske rådgiver, fordi der er  

 forløbet mere end 5 år fra afleveringen af nybyggeriet eller  

 ombygningsarbejdet, eller såfremt der efter BvBs vurdering inden udløbet af  

 5-års-ansvarsperioden ikke kan gennemføres krav mod den ansvarlige  

 entreprenør, leverandør eller tekniske rådgiver, jf. dog stk. 3.
 Stk. 3.  BvB er dog ikke afskåret fra at gøre krav  

 gældende mod de tidligere ejere i tilfælde, hvor disse groft har tilsidesat  

 deres forpligtelser i forbindelse med kvalitetssikringen eller, hvor der  

 foreligger svig eller grov uagtsomhed.
 Stk. 4.  BvB må ikke overlade fremsættelse af krav om  

 forhold inden for BvBs dækningsområde til erhververen, således at  

 begrænsningen i stk. 2 bliver uden virkning.
 Stk. 5.  Stk. 2 gælder ikke for krav fra erhververen mod  

 tidligere ejere for beløb, som erhververen selv skal afholde efter  

 byfornyelseslovens § 174, stk. 4.
 Stk. 6.  Såfremt BvB ved at indtræde i ejerens  

 rettigheder efter stk. 1 gennem erstatning eller anden kompensation indvinder  

 et større beløb end udbetalt til ejeren til skadedækning, udbetales det  

 overskydende beløb til ejeren.
Klageadgang og tvister § 18.  BvBs afgørelser efter denne bekendtgørelse kan  

 ikke indbringes for anden administrativ myndighed.
 § 19 .  Tvister mellem BvB og ejeren om afgørelser,  

 BvB træffer i henhold til denne bekendtgørelse, kan afgøres af  

 Voldgiftsretten for bygge- og anlægsvirksomhed, hvis afgørelser er endelige  

 og bindende.
Ikrafttrædelse § 20.  Bekendtgørelsen træder i kraft den 1. januar  

 1998.
Boligministeriet, den 17. december 1997 p.m.v.
 e.b.
