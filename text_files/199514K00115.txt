Nr BTL 115 Betænkning over Forslag til lov om ændring af skattestyrelsesloven  

 (Ændring af reglerne for skatteankenævn)   

 Nr L 115 1995-96, 1. samling Afgivet af Skatteudvalget Afgivet: 19960320 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige henvendelser fra Aars Kommune  

 og Kommunernes Landsforening.
 Herefter indstiller udvalget lovforslaget til vedtagelse med  

 de stillede ændringsforslag.
 Et mindretal (Venstres medlemmer af udvalget) bemærker, at forslaget om,  

 at der frivilligt med skatteministerens godkendelse i kommunerne kan  

 etableres fælleskommunale skatteankenævn, kan ses som et første skridt i en  

 proces hen imod en centralisering af klagebehandlingen i skattesager.
Dette er efter Venstres opfattelse betænkeligt, da skatteankenævnene jo  

 netop har deres styrke i inddragelse af lægmandselementet for derved at  

 anskueliggøre de forelagte skattesager ud fra ganske almindelige menneskers  

 sunde fornuft.
Dette skal sammenholdes med, at skatteankenævnene støttes af  

 en faglig og juridisk bistand af de til nævnene knyttede sekretariater.
Der  

 er dog som nævnt tale om en frivillig ordning, som der under udvalgsarbejdet  

 har vist sig at være bred opbakning bag.
Venstre har derfor med de ovenfor  

 anførte betænkeligheder valgt også at støtte denne del af lovforslaget.
 ÆndringsforslagAf skatteministeren, tiltrådt af udvalget:
 Til § 1 1) I det under nr. 1 foreslåede § 6, stk. 2, nr.  

 2, ændres »der både ligger i samme statsamt og i samme told- og  

 skatteregion« til: »der ligger i samme told- og skatteregion«.
 2) Efter nr. 1 indsættes som nyt nummer:
»01. I § 10, stk. 5, ændres  

 »Indenrigsministeren« til: »Skatteministeren«.' Til § 2 3) Ordet »april« ændres til: »juli«.
Bemærkninger Til nr. 1 Ændringsforslaget skyldes, at afgrænsningen mellem statsamter og  

 told- og skatteregioner i visse tilfælde er en sådan, at de kun har få  

 kommuner fælles.
 Uden den foreslåede ændring ville disse kommuners mulighed for at indgå i  

 et samarbejde med andre kommuner om et fælleskommunalt skatteankenævn blive  

 stærkt begrænset.
 Til nr. 2 Det foreslås at flytte kompetencen til at fastsætte regler for  

 vederlæggelsen af skatteankenævnenes formænd og andre medlemmer fra  

 indenrigsministeren til skatteministeren.
 Formålet hermed er at samle den administrative kompetence til at fastsætte  

 regler for skatteankenævnenes virksomhed, jf. § 10, stk. 6, i  

 skattestyrelsesloven, med den administrative kompetence til at fastsætte  

 regler for vederlæggelse af nævnsmedlemmerne.
 Under hensyn til at udgifterne afholdes af kommunerne, vil reglerne for  

 vederlæggelsen blive aftalt med Kommunernes Landsforening samt Københavns og  

 Frederiksberg Kommuner.
 Til nr. 3 Under hensyn til at lovforslaget først forventes vedtaget af  

 Folketinget i marts måned 1996, og at lovforslaget skal følges op af en ny  

 forretningsorden for skatteankenævnene og af information, er det fundet mest  

 hensigtsmæssigt at foreslå lovens ikrafttræden udskudt fra den 1. april 1996  

 til den 1. juli 1996.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
