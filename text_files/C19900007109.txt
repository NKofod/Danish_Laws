I.
Grundlaget for finanslovbidragenes udarbejdelse Udarbejdelsen af bidrag til finanslovforslaget for 1991 skal ske efter de  

 regler, der er fastlagt i den nye budgetvejledning, Budgetvejledning 1989,  

 herunder den nye statslige kontoplan og den ændrede systematik for  

 finanslovforslaget.
Der henvises herom til budgetvejledningens kapitel 4.
Udgiftsrammer 1. Totalrammerne for 1991 er vist i bilag A.
De  

 flerårige total-, budgetterings- og lønsumsrammer fremgår af bilag B.
I bilag  

 C er angivet de pris- og lønforudsætninger, der er anvendt ved udarbejdelsen  

 af rammerne for 1991. Det fremgår af bilaget, at der på prisområdet er  

 foretaget en niveaukorrektion af rammerne for 1991, som følge af en for lav  

 prisregulering fra 1989 til det nu forventede niveau for 1990.
Det er i forbindelse med de seneste overenskomster afsat en række  

 puljemidler til dækning af forskellige former for løntillæg.
Ved  

 disponeringen over lønmidlerne i 1991 bør man være opmærksom på, at der skal  

 være mulighed for dækning af sådanne fremtidige løntillæg.
Ministeriernes bidrag til finanslovforslaget skal udarbejdes inden for de  

 anførte rammer.
Ministerierne må herved afsætte fornødne reserver til  

 merudgifter ved nye initiativer, der endnu ikke er så konkretiserede, at de  

 kan indbudgetteres på enkeltkonti på finansloven.
2. Budgetterings- og lønsumsrammerne angiver  

 overgrænsen for de udgifter, der i vedkommende finansår kan afholdes på de  

 pågældende områder.
Rammerne kan kun udnyttes i det omfang, der ikke herved  

 vil ske en overskridelse af årets totalramme.
 Merudgifter som følge af nye love og aktstykker m.v. skal afholdes inden  

 for rammerne.
3. Rammerne bygger på finanslovens opgavefordeling og  

 korrigeres ved eventuelle ressortændringer.
Fordelingen af sådanne  

 korrektioner på lønsumsramme- og øvrige budgetteringsrammebelagte udgifter  

 aftales med Finansministeriet.
I forbindelse med overgangen til den ny kontoplan ændres opstillingen af  

 rammedefinitionerne.
De nye rammedefinitioner fremgår af bilag B.
Bortset  

 fra, at enkelte indtægtskonti på udgiftsbudgettet fra 1991 overføres til  

 indtægtsbudgettet, er de nye rammedefinitioner rent indholdsmæssigt identiske  

 med de gældende rammedefinitioner, men blot omstillet til den nye kontoplan.  

 Der kan dog derudover være aftalt konkrete ændringer.
De hovedkonti på ministerparagrafferne, der henføres til  

 indtægtsbudgettet, jfr.
Budgetvejledning 1989 pkt. 41.2., fremgår af bilag B.
 Lønsumsrammerne omfatter udgifter på standardkonto 11. Lønninger samt  

 lønudgifter på standardkonto. 54. Tilskud til anden virksomhed og lønsum på  

 standardkonto 74. Reserver og budgetregulering.
4. På finanslovforslaget for 1991 skal afdrag på udlån  

 indbudgetteres under de enkelte ministerområder.
Finansministeriet vil  

 samtidig med dette cirkulære udsende et forslag til, hvorledes den nuværende  

 § 35. Afdrag på udlån kan indbudgetteres på finanslovforslaget for 1991.  

 Budgetteringen for 1991 og de tre BO-år må foretages på baggrund af de nyeste  

 skøn over den forventede afdragsprofil.
Samtidig med afleveringen af finanslovbidraget skal afleveres en separat  

 redegørelse, der indeholder en beskrivelse af, på hvilke konti og med hvilke  

 beløb eventuelle afdrag er indbudgetteret.
Redegørelsen skal samtidig  

 indeholde en begrundelse for de anvendte budgetteringsforudsætninger.
De i bilag A og B udmeldte rammer for 1991-94 er ikke korrigeret for  

 udlægningen af § 35. Afdrag på udlån.
Totalrammerne for 1991-94 skal derfor  

 reduceres med de afdragsbeløb, der optages på finanslovbidraget for 1991.
Personalebudgettering 5. De udmeldte lønsumsrammer er tilpasset regeringens  

 4-årige personaleprogram, som bl.a. skal tjene til at reducere statens  

 personaleforbrug med ca. 1,5 pct. om året.
 Efter budgetvejledningens punkt 76.11 kan Finansministeriet anmode om mere  

 detaljerede oplysninger om ministeriernes hidtidige og forventede anvendelse  

 af deres personalebevilling fordelt på hovedformål og personalekategorier for  

 hele ministerområdet eller dele heraf.
Med henblik på gennemførelsen af regeringens 4-årige personaleprogram skal  

 ministerierne i forbindelse med afleveringen af finanslovbidraget vedlægge en  

 særskilt redegørelse for, hvorledes ministeriet vil udmønte  

 personalereduktioner, som er en følge af de udmeldte lønsumsrammer.
Herunder  

 skal redegøres for, hvilke initiativer der er igangsat eller planlægges  

 igangsat for at realisere de planlagte reduktioner af personaleforbruget, på  

 hvilken måde konsekvenserne af personalereduktionerne er indarbejdet i  

 ministeriets aktivitetsskemaer i bidragets anmærkninger, og hvilke  

 konsekvenser personalereduktionerne forventes at få for ministeriets  

 personalestruktur.
6. I finanslovbidraget skal for hver underkonto,  

 herunder dispositionsbevilling, udarbejdes en personaleoversigt, hvor det  

 budgetterede personaleforbrug fremgår såvel i alt som fordelt på  

 bevillingslønrammer.
Oversigterne i den endelige vedtagne finanslov er de  

 bindende personalebevillinger for de enkelte underkonti.
Oversigternes  

 angivelser for de enkelte bevillingslønrammer er overgrænsen for forbruget i  

 hver af disse.
Det budgetterede personaleforbrug i personaleoversigterne skal  

 afspejle den lønssum, der er budgetteret med på de respektive underkonti.
 Reglerne for opstilling mv. af personaleoversigter fremgår af  

 Budgetvejledning 1989. Uanset bemærkningerne i budgetvejledningens bilag 5,  

 kan der, hvor særskilt hjemmel foreligger, i lighed med tidligere år  

 budgetteres med løn og overarbejde uden årsværk (løn til værnepligtige mv.).
 Der kan i almindelighed ikke optages forslag om yderligere årsværk i  

 anledning af ny lovgivning.
Indrapportering af personaledata foretages på bevillingslønrammeniveau  

 også i BO-årene.
Ialt-størrelser i BO-årene dannes kun ved indrapportering af  

 budgetterede størrelser for hver enkelt bevillingslønramme.
 På finanslovforslaget for 1991 skal der ikke indrapporteres R-tal, mens  

 B-tal, fordelt efter den fra og med finansåret 1991 gældende kontoplan er  

 indlagt i personalebevillingssystemet.
Betalingsordninger 7. Det forudsættes, at gældende betalingsordninger  

 årligt reguleres i forbindelse med overgangen til nyt finansår.
Med mindre  

 særlige forhold gør sig gældende bør betalingsordningerne som udgangspunkt  

 reguleres svarende til den gennemsnitlige regulering af indtægtskontiene fra  

 1990 til 1991. Finansministeriet har i forbindelse med fastlæggelsen af  

 totalrammer for 1991 forudsat regulering af driftsindtægtstal med 2,9 pct.
Ministerierne anmodes om at udarbejde en særskilt oversigt over  

 betalingsordninger på finanslovforslaget vedrørende serviceydelser m.v.
I  

 oversigten medtages alene indtægtsposter, hvor den budgetterede indtægt i  

 1991 overstiger 0,5 mill. kr.
Indtægter i indtægtsdækkede virksomheder,  

 nettostyrede virksomheder og statsvirksomheder medtages ikke i oversigten.  

 Oversigten opstilles som vist i bilag D og skal oplyse, hvilke gebyrer der er  

 tale om, den konto hvorpå indtægten opføres, de aktuelt gældende satser,  

 tidspunkt for den senest foretagne regulering, samt hvilken satsregulering  

 der er forudsat ved budgetteringen for 1991.
 8. Der er for statsvirksomheder indført nye  

 budgetregler, og fra og med 1991 undergives visse statsinstitutioner de nye  

 regler for nettostyrede virksomheder.
 For såvidt angår statsvirksomheder henvises til Betænkning nr. 1165 fra  

 1989 »Styring af statsvirksomhederne« og budgetvejledningens pkt.  

 51.5 og Bilag 13. Herudover vil der fra Budgetdepartementet blive udsendt en  

 uddybende vejledning vedrørende den nye styringsmodel.
 For så vidt angår nettostyrede virksomheder henvises til  

 budgetvejledningens pkt. 51.6 og til Bilag 12. Herudover vil der fra  

 Budgetdepartementet blive udsendt en uddybende vejledning til brug for  

 udarbejdelse af anmærkningerne.
II.
Aflevering af bidrag 9. Bidrag til forslag til finanslov for finansåret  

 1991 med tilhørende budgetoverslag for finansårene 1992, 1993 og 1994 afgives  

 til Budgetdepartementet senest tirsdag den 1. maj 1990. Bidrag afgives  

 som tabeludskrift fra Statens Budgetsystem.
 10. Med hensyn til budgetteringsforudsætninger,  

 bidragenes systematik og opstilling følges i finanslovbidragene  

 bestemmelserne i Budgetvejledning 1989.
 Bidragene skal opstilles i overensstemmelse med den nye kontoplan,  

 som er indlagt med B-tal fra finanslov 1990 i Statens Budgetsystem.  

 Ved ressortændringer eller omflytninger inden for samme paragraf, skal disse  

 B-tal flyttes og opføres sammen med bevillingsforeslagene, jfr.  

 Budgetvejledning 1989 pkt. 41.52.2. I forbindelse med overgangen til ny  

 kontoplan påregnes ikke opført R-tal vedr. 1989 på finanslovforslaget for  

 1991.
Ændringer af kontoplanens inddeling i hoved- og aktivitetsområder skal på  

 forhånd forelægges for Finansministeriet, jfr.
Budgetvejledning 1989 pkt.  

 41.15, og tilsvarende gælder for overflytning mellem udgifts- og  

 indtægtsbudget, jfr. pkt. 41.23. Som følge af de særlige forhold i  

 forbindelse med overgangen til ny kontoplan skal øvrige kontoændringer og  

 ændringer af bevillingstyper såvidt muligt drøftes med Finansministeriet  

 inden afgivelse af finanslovbidrag.
Opmærksomheden henledes iøvrigt på de  

 særlige begrænsninger vedr. underkonti i 1991, jfr. pkt. 41.52.5.
Som følge af overgangen til ny kontoplan, samt nedlæggelse af nuværende  

 Anm.
I, skal finanslovforslagets anmærkninger opstilles på en ny måde, jfr.  

 pkt. 41.5. Ministerierne bør snarest muligt påbegynde den nødvendige  

 ombrydning og nyskrivning af nuværende Anm.
II, således at tvivlsspørgsmål i  

 videst muligt omfang kan afklares inden bidragenes aflevering.
III.
Totalrammeredegørelser m.v.
Totalrammeredegørelse for 1990 11. Samtidig med oversendelsen til Finansministeriet  

 af bidrag til finanslovforslaget, oversendes totalrammeredegørelser for 1990  

 og 1991 samt talmateriale hertil.
Finansministeriet vil som tidligere udsende  

 en særskilt vejledning vedr. indrapportering og udskrivning af talmateriale  

 til totalrammeredegørelserne.
 12. Totalrammerne som fremgår af bilag A skal sikre,  

 at de samlede statslige udgifter i 1990 begrænses til 229,1 mia. kr., når der  

 ses bort fra konjunkturbetingede ændringer af arbejdsløshedsdagpenge og  

 bloktilskud.
Såfremt det skønnes, at der på ikke-bevillingsstyrede områder vil  

 fremkomme merudgifter i forhold til finansloven, må der tages initiativ til  

 at afværge denne udgiftsudvikling eller gennemføres kompenserende besparelser  

 på andre områder, således at der for ministerområdet som helhed ikke udvises  

 reale merudgifter på tillægsbevillingslovforslaget.
Da totalrammerne er  

 fastsat som nettoudgiftstal, er der en tilsvarende initiativforpligtelse i  

 forbindelse med nedsatte indtægtsskøn.
Medmindre der på finansloven er afsat reserver hertil, kan nye  

 merudgiftskrævende initiativer kun påregnes gennemført, såfremt der samtidig  

 iværksættes besparelser, der fuldt ud kompenserer merudgifterne i såvel 1990  

 som hvert af de følgende år.
Dette omprioriteringsprincip er også gældende  

 ved initiativer, der påfører kommunerne merudgifter, idet  

 bloktilskudskompensation til kommunerne må finansieres gennem besparelser på  

 det pågældende ministeriums statslige udgiftsområder.
 Omvendt vil budgetreguleringskonti på finansloven kunne udmøntes gennem  

 regelbesparelser på kommunale områder, ligesom besparelser derudover vil  

 kunne medgå til finansiering af nye initiativer.
 Totalrammerne vil blive korrigeret med de beløb, hvormed bloktilskuddene  

 ved aktstykke i juni 1990 justeres som følge af gennemførte regelændringer.
13. Totalrammerne er ligesom budgetteringsrammerne  

 fastsat uden købsmoms.
Udgifter til købsmoms kan på forslag til  

 tillægsbevillingslov optages ud over totalrammen.
 14. I redegørelsen for 1990 foretages en særskilt  

 vurdering af alle større ikke-bevillingsstyrede udgiftsordninger og større  

 indtægtsposter. Øvrige konti medtages i det omfang, der er budgetændringer.
 Såfremt der på ikke-bevillingsstyrede områder er udsigt til større  

 budgetafvigelser, redegøres der for årsagerne hertil, samt for hvilke  

 foranstaltninger der er eller overvejes iværksat for at afværge eller  

 kompensere en overskridelse af totalrammen.
 Redegørelsen skal endvidere indeholde en konkret angivelse af udmøntningen  

 af eventuelt udestående budgetreguleringskonti for 1990, samt virkningerne  

 heraf i de efterfølgende år.
 Såfremt udmøntningen beror på ny lovgivning eller anden regeludstedelse  

 med udgiftsmæssige konsekvenser for kommunerne, eller såfremt der i øvrigt er  

 eller overvejes gennemført foranstaltninger med udgiftsmæssige konsekvenser  

 for kommunerne, redegøres der herfor, jf. pkt. 15.
Indberetning af totalrammeredegørelsernes taloplysninger for det løbende  

 år foretages til FTB-indberetningsfaciliteten i Statens Budgetsystem, hvorved  

 der kan foretages en løbende ajourføring af FTB-oplysninger gennem året.
Der  

 vil blive udsendt en særskilt vejledning om indrapportering af talmaterialet  

 til totalrammeredegørelserne jf. pkt. 11.
 I redegørelsen for 1990 foretages en særskilt opgørelse over de  

 initiativer, der er taget for at udbyde statslige opgaver.  

 Udbudsforpligtelsen udgør 1 pct. af de samlede bruttodriftsudgifter jfr.  

 Finansministeriets cirkulære af 10. januar 1990 om lønsumsbegrænsning og  

 udbud af driftsopgaver i 1990.
 15. Som led i totalrammeredegørelsen for 1990 afgives  

 en endelig statusmelding for det kommunale lov- og cirkulæreprogram 1989/1990  

 samtidig med fremsendelsen af bidraget til finanslovforslag for 1991.
 Udkastet til lov- og cirkulæreprogram 1989/1990, der særskilt udsendes til  

 ministerierne, gennemgås med henblik på en kontrol af, dels om programmet er  

 fuldstændigt, dvs. om alle statslige initiativer med væsentlige  

 udgiftsmæssige konsekvenser for kommunerne er medtaget, herunder også opgave-  

 og byrdeomlægninger mellem staten og kommunerne, dels om der er forslag, der  

 bør udgå af programmet, idet de ikke forventes vedtaget/udsendt i indeværende  

 folketingssamling.
 Herudover skal der redegøres for, at der er opnået enighed med de  

 kommunale organisationer om skønnene over de udgiftsmæssige konsekvenser af  

 de enkelte initiativer.
 Såfremt der ikke er opnået enighed, gives en kort redegørelse for de  

 udestående problemer.
Totalrammeredegørelse for 1991 med budgetoverslag 16. Totalrammeredegørelsen for 1991 skal angive de  

 udgiftspolitiske hovedtræk i ministeriets bidrag til finanslovforslaget for  

 1991. I redegørelsen gives en fremstilling af større omprioriteringer,  

 herunder forudsat ny lovgivning og andre nye beslutninger samt  

 forudsætningerne for eventuelle reserve- eller budgetreguleringskonti.  

 Eventuelle merudgifter i forbindelse med ny lovgivning skal afholdes indenfor  

 den fastsatte totalramme.
Der redegøres endvidere for større ændringer i  

 udgifts- eller indtægtsskøn i forhold til hidtidige budgetoverslag.
For  

 statsvirksomheder skal der særskilt redegøres for den forventede udvikling i  

 personaleforbruget i forhold til det ved rammefastsættelsen udmeldte  

 personalemåltal, herunder for den udvikling i virksomhedens aktivitet, der er  

 en følge af stigende eller faldende efterspørgsel.
 Redegørelsen skal endvidere indeholde en udmøntning af eventuelle  

 budgetreguleringskonti i 1991. Redegørelsen for udmøntningen kan eventuelt  

 ske i et samlet afsnit for 1990 og 1991.
Talmaterialet til totalrammeredegørelsen for 1991 skal beskrive ændringer  

 fra de udmeldte cirkulærerammer til finanslovforslaget.
Der vil blive udsendt  

 en særskilt vejledning herom jf. punkt 11.
IV.
Blanketter 18. Statens Regnskabsdirektorat vil i begyndelsen af  

 marts måned udsende fortrykte Fi-blanketter, indeholdende finanslov 1990  

 omsat på finanslovforslag 1991-form.
Tomme Fi-blanketter, der benyttes af  

 ikke-selvindrapporterende departementer kan rekvireres hos Statens  

 Regnskabsdirektorat, telefon 33.92.88.00, og kan altså ikke som i tidligere  

 år rekvireres hos Statens Informationstjeneste.
Finansministeriet, den 19. marts 1990 Henning Dyremose / H.
Reinholdt Pedersen Bilag A Totalrammer for 1990 og 1991 (* 1) Totalrammer 1990 er angivet som opført på FL 1990 uden korrektioner  

 som følge af overgang til ny kontoplan, jf. bilag B.
(* 2) Der fastlægges ingen totalrammer.
Beløbene er medtaget med henblik  

 på vurderingen af statens samlede udgiftsniveau.
 (* 3) Ekskl. konjunkturbetingede ændringer, der er indtruffet efter  

 fastsættelse af det udgiftspolitiske måltal.
 Note: Decimalafrunding indebærer, at summer afviger.
Bilag B Totalrammer, budgetteringsrammer og lønsumsrammer Rammedefinitioner FL 1990, ny kontoplan Nedenstående rammedefinitioner bygger på den ny kontoplan, som er indlagt  

 i Statens Budgetsystem medio februar.
Rammerne er ekskl. beløb opført på  

 nuværende § 35. Afdrag på udlån.
Rammedefinitioner og beløb er identisk med  

 FL 1990 rammerne, bortset fra overførsel af visse indtægter til  

 indtægtsbudgettet samt konkret aftalte ændringer.
 Indtægtsbudget:
 Følgende konti under §§ 1-36 henføres til indtægtsbudgettet og indgår  

 derfor ikke i totalrammerne:
 Rammedefinitioner, udgiftsbudget:
 Ikke-lovbundne udgiftsbevillinger:
Herved forstås udgiftsbevillinger (d.v.s. udgiftskolonnen i  

 finanslovtekstens afsnit B.
Bevillinger), der tilhører følgende  

 bevillingstyper: Driftsbevilling (ekskl. indtægtsdækket virksomhed),  

Anlægsbevilling, Anden bevilling og Nettostyret virksomhed  

 (nettotal=udgifter minus indtægter).
 Nettoudgifter:
 Herved forstås udgiftsbevillinger minus indtægtsbevillinger.
 Statsvirksomheders nettoudgifter:
Ved bevillingstypen Statsvirksomhed optages en indtægtsbevilling  

 (nettotal=indtægter minus udgifter) i indtægtskolonnen i finanslovtekstens  

 afsnit B.
Bevillinger.
Ved beregning af nettoudgiften vendes fortegnet.
