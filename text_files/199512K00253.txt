Nr LSF 253 Forslag til Lov om Finansieringsfonden af 1992 Fremsat af erhvervsministeren (Mimi Jakobsen) den 18. april 1996 Vedtaget ved tredjebehandling den 31. maj 1996 Lov nr. 462 af 12/06/1996 § 1. Det kan ved vedtægtsændring for Finansieringsfonden af 1992  

 bestemmes, at fonden kan uddele midler til Færøernes landsstyre, når midlerne  

 hidrører fra datterselskaber eller er fremkommet som led i nedsættelse af  

 fondens grundkapital eller som led i uddeling af fondens egenkapital i  

 øvrigt.
Det kan endvidere ved vedtægtsændring for Finansieringsfonden af 1992  

 bestemmes, at fondens nettooverskud ved opløsning kan uddeles til Fær-øernes  

 landsstyre.
 § 2. Loven træder i kraft den 1. juli 1996.
 § 3. Loven gælder ikke for Grønland.
Oprindeligt fremsat forslag § 1. Det kan ved vedtægtsændring for Finansieringsfonden af 1992  

 bestemmes, at Fonden kan uddele midler til Færøernes Landsstyre, når midlerne  

 hidrører fra datterselskaber eller er fremkommet som led i nedsættelse af  

 Fondens grundkapital eller som led i uddeling af Fondens egenkapital iøvrigt.  

 Det kan endvidere ved vedtægtsændring for Finansieringsfonden af 1992  

 bestemmes, at Fondens nettooverskud ved opløsning kan uddeles til Fær-øernes  

 Landsstyre.
 § 2. Loven træder i kraft den 1. april 1996.
 § 3. Loven gælder ikke for Grønland.
Bemærkninger til lovforslaget 1. Indledning Finansieringsfonden af 1992 blev oprettet med det vedtægtsmæssige formål:
- At indskyde og besidde ejerkapital i større færøske banker, - at udøve en aktiv ejerrolle i de involverede banker, og - at tage initiativ til eller medvirke ved strukturtilpasninger af det  

 færøske erhvervsliv.
Fonden erhvervede betydelige aktieposter i de daværende to store færøske  

 banker.
I forbindelse med en økonomisk krise i de to banker tabte Fonden i  

 løbet af 1993 størstedelen af sin kapital.
Med henblik på rekonstruktion af  

 bankerne og retablering af Fondens grundkapital optog Færøernes Landsstyre  

 flere lån hos den danske stat.
Disse midler blev af Landsstyret indskudt i de  

 to banker gennem Finansieringsfonden, som efter en aktienedskrivning tegnede  

 ny aktiekapital.
 Fonden har i alt fået tilført midler fra Landsstyret på 2.510 mio. kr.  

 Derudover indskød Investeringsfonden for Færøerne 200 mio. kr. som lån ved  

 fondens stiftelse i november 1992 - et lån, som efterfølgende er nedskrevet  

 til 0 kr.
Formålet med at Færøernes Landsstyre indgik i disse transaktioner, var, at  

 undgå at det færøske banksystem brød sammen.
Samtidig lagde Landsstyret til  

 grund, at den dag det blev muligt at indvinde udbytte på de foretagne  

 kapitalplaceringer, ville udbyttet kunne tilgå Færøernes Landsstyre.
Dette  

 fremgår af forløbet dog uden at være udtrykkeligt nævnt i det skriftlige  

 materiale, der blev udarbejdet i forbindelse med Fondens etablering.
Føroya Bankis årsregnskab for 1995 udviser et overskud på 150 mio. kr., og  

 bankens bestyrelse har indstillet til generalforsamlingen, at 35 mio. kr.  

 anvendes til udbytte til aktionærerne.
Dette udbytte vil hovedsageligt gå til  

 Fonden, som er hovedaktionær i banken.
Fondens bestyrelse har i den anledning  

 givet udtryk for, at det er ønskeligt at videreføre dette udbytte til  

 Landsstyret, da man ikke anser det for muligt at anvende midlerne til Fondens  

 vedtægtsmæssige formål.
 I forbindelse med en tilbageførsel af afkastet fra aktieplaceringen i  

 Føroya Banki har det imidlertid vist sig, at det forhold, at  

 kapitaltilførslen i sin tid skete via den valgte fondskonstruktion, giver  

 juridiske vanskeligheder.
2. Fondsretten Det er et grundlæggende fondsretligt princip, at indskudte midler ikke må  

 tilbageføres til fondens stifter - fonde er netop selvejende institutioner.
I visse fonde, som er stiftet med offentlige midler, og som har en  

 offentligretlig karakter, er der fastsat bestemmelser om tilbageførsel af  

 midler til det offentlige.
De almindelige kreditorhensyn gør sig ikke  

 gældende for sådanne fonde.
Finansieringsfonden er stiftet som en erhvervsdrivende fond, der i  

 princippet skal følge fondslovgivningen.
Fonden er dog konkret undtaget fra  

 lov om erhvervsdrivende fonde, fordi den er underlagt et  

 fondsmyndighedslignende tilsyn i Finanstilsynet.
3. Muligheder for tilbageførsel af kapital til Landsstyret Som nævnt oven for lagde Færøernes Landsstyre til grund, at Landsstyret  

 havde mulighed for at få tilbageført kapitalindskuddene til  

 Finansieringsfonden.
Fonden er imidlertid en erhvervsdrivende fond, hvilket  

 blev fastslået ved erhvervsministerens redegørelse til Folketinget, april  

 1995. For sådanne fonde gælder som nævnt under pkt. 2 en fondsretlig  

 grundsætning, hvorefter tilbageførsel til stifter ikke er mulig.
 I forbindelse med de meget betydelige kapitaltilførsler, som fandt sted i  

 forbindelse med rekonstruktionen af de færøske banker, blev det  

 tilsyneladende ikke overvejet, hvorvidt den valgte fondskonstruktion var  

 hensigtsmæssig, når Landsstyret lagde til grund, at der var mulighed for  

 tilbageførsel af midlerne.
I visse fonde, som er oprettet ved lov og stiftet med offentlige midler,  

 er der fastsat bestemmelser om tilbageførsel af midler til stifter.
De  

 almindelige kreditorbeskyttelseshensyn, som skal sikre, at private ikke kan  

 bringe midler uden for kreditorernes rækkevidde og samtidig bevare kontrollen  

 over midlerne og nytten deraf, gør sig ikke gældende for Finansieringsfonden  

 af 1992. En løsning kan opnås ved en lovændring, som giver den fornødne  

 hjemmel til, at midlerne uanset fondskonstruktionen kan tilbageføres til  

 Landsstyret.
En sådan lovændring må anses for velbegrundet henset til  

 Finansieringsfondens særlige funktion og kapitalgrundlag.
4. Høring Færøernes Landsstyre har tilsluttet sig lovforslaget.
5. Statsfinansielle og administrative konsekvenser Lovforslaget forventes ikke at medføre statsfinansielle eller  

 administrative konsekvenser for den danske stat.
6. Erhvervsøkonomiske konsekvenser Lovforslaget forventes ikke at medføre erhvervsøkonomiske konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Miljømæssige konsekvenser Lovforslaget forventes ikke at medføre miljømæssige konsekvenser.
Bemærkninger til lovforslagets enkelte bestemmelser Til § 1 Efter forslaget gives der mulighed for, at Finansieringsfondens vedtægt  

 ændres, således at Fonden kan tilbageføre midler til Færøernes Landsstyre.  

 Som nævnt i de almindelige bemærkninger, må det anses for hensigtsmæssigt at  

 fravige det fondsretlige princip om forbud mod tilbageførsel til stifter  

 henset til Finansieringsfondens særlige funktion og kapitalgrundlag.
Det er i denne henseende en betingelse for tilbageførslen, at Fondens  

 vedtægt ændres, så Fondens adgang til at uddele midler til Landsstyret  

 fremgår direkte af denne.
En ændring af Fondens vedtægt kræver foruden  

 bestyrelsens beslutning, godkendelse fra såvel den danske regering som  

 Færøernes Landsstyre, jf.
Fondens vedtægt § 11.
 Yderligere er det efter lovforslaget en betingelse for en løbende uddeling  

 til Landsstyret, at midlerne hidrører fra Fondens datterselskaber eller er  

 fremkommet som led i en nedsættelse af Fondens grundkapital eller som led i  

 en uddeling af Fondens egenkapital iøvrigt (det kan f.eks. være kumulerede  

 reserver). Endvidere kan det fastsættes, at midler uddeles til Landsstyret i  

 forbindelse med Fondens opløsning.
 Som det gælder generelt i følge fondslovgivningen, må Fonden endvidere kun  

 uddele midler i det omfang, Fondens økonomiske stilling giver grundlag herfor  

 og henset til formålets varetagelse.
Til § 2 Det foreslås, at loven træder i kraft den 1. april 1996.
Til § 3 Det foreslås, at loven ikke skal gælde for Grønland.
Efter 2. behandling den 29. maj 1996 § 1. Det kan ved vedtægtsændring for Finansieringsfonden af 1992  

 bestemmes, at fonden kan uddele midler til Færøernes landsstyre, når midlerne  

 hidrører fra datterselskaber eller er fremkommet som led i nedsættelse af  

 fondens grundkapital eller som led i uddeling af fondens egenkapital i  

 øvrigt.
Det kan endvidere ved vedtægtsændring for Finansieringsfonden af 1992  

 bestemmes, at fondens nettooverskud ved opløsning kan uddeles til Fær-øernes  

 landsstyre.
 § 2. Loven træder i kraft den 1. juli 1996.
 § 3. Loven gælder ikke for Grønland.
