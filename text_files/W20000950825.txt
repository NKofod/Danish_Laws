Kendelse fra Pressenævnet i sag nr.  

 114/2000 Plan International Danmark har ved advokat  Torben  

  Svejstrup klaget til Pressenævnet over en artikel bragt i Fyens  

 Stiftstidende den 30. august 2000, idet man mener, at god presseskik er  

 tilsidesat.
 Af artiklen bragt i Fyens Stiftstidende den 30. august  

 2000 med overskriften "Total tv-fiasko for PLAN" fremgår at:
 "TV-FLOP: Både seere og bidragsydere svigtede, da  

 nødhjælpsshow løb over skærmen lørdag  

 aften.
Det store nødhjælpsshow, som PLAN  

 International Danmark sendte ud i æteren lørdag aften i  

 samarbejde med TV 2, blev en fiasko.
Både hvad angår seertal og  

 danskernes vilje til at støtte den omdiskuterede organisation.
Samtidig siger TV 2's informationschef  Lasse  Bjerre nu  

 direkte, at tv-stationen har følt sig ført bag lyset af PLAN  

 International Danmark.
Blandt andet fordi organisationen under  

 planlægningen af nødhjælpshowet ikke fortalte TV 2, at  

 PLAN International Danmark gennem de seneste år har brugt 80 procent af  

 indtægterne på markedsføring og administration.
Kun 20  

 procent af de indsamlede penge er gået til nødlidende  

 børn i den tredje verden.
 Set i bakspejlet må vi konstatere, at vi ikke har  

 fået de informationer fra PLAN International Danmark, der var  

 nødvendige, siger  Lasse  Bjerre fra TV 2.
 Han understreger dog, at tv-stationen har sikret sig en  

 garanti fra nødhjælpsorganisationen.
Vi har garanti for, at 80 procent af de penge, der blev  

 samlet ind under tv-showet skal gå til nødhjælp.
Og hvis  

 ikke Plan International kan leve op til garantien, så er der en helt ny  

 situation, siger  Lasse  Bjerre.
 Selve tv-showet blev overværet af 484.000 seere,  

 hvilket ikke kan placere udsendelsen på listen over de 20 mest sete  

 programmer i den forgangne uge.
Indtægter udeblev Også indtægterne udeblev.
PLAN International  

 Danmark havde på forhånd håbet, at over 10.000 danskere  

 ville tegne såkaldte fadderskaber ved organisationen.
Men i stedet blev  

 der kun tegnet omkring 2000 fadderskaber   altså under 20 procent af,  

 hvad der på forhånd var lagt op til.
Ingen oplysninger Bestyrelsesformand (A) fra Plan International Damark  

 ønsker ikke at kommentere resultatet af tv-showet.
Samtidig har organisationen nu afbrudt al direkte kontakt  

 med den danske presse.
I stedet henvises journalister til at stille  

 skriftlige spørgsmål til PLAN International Danmark via  

 organisationens hjemmeside på Internettet.
Og af svarene fra PLAN International Danmarks  

 informationschef (B) fremgår det, at organisationen på  

 nuværende tidspunkt ikke ønsker at oplyse præcist, hvor  

 store indtægter det stort anlagte tv-show gav." Klageren har anført, at når det i artiklen er  

 anført, at  Lasse  Bjerres direkte har udtalt, "at tv-stationen har  

 følt sig ført bag lyset af Plan International Danmark", er der  

 tale om et usandt udsagn, der er både skadeligt og krænkende over  

 for klageren, hvorfor god presseskik er tilsidesat.
Klageren har i samme  

 forbindelse henvist til skrivelse af 1. september 2000 fra TV 2 til klageren,  

 hvoraf det fremgår, at  Lasse  Bjerre aldrig har udtalt, at  

 tv-stationen har følt sig "ført bag lyset", men at han bl.a.  

 har udtalt, at "set i bakspejlet må vi konstatere, at vi ikke har  

 fået de informationer fra PLAN International Danmark, der var  

 nødvendige", bortset fra, at  Lasse  Bjerre sagde "fik".
 Indklagede har anført, at man har diskuteret  

 artiklen med  Lasse  Bjerre i anledning af klagen, og at  Lasse  Bjerre har  

 givet udtryk for, at den eneste logiske konklusion, der kunne drages på  

 baggrund af de øvrige udtalelser, han fremkom med, var, at TV 2  

 følte sig ført bag lyset.
 Indklagede har endvidere anført, at når  

 artiklen læses i sin helhed, er der ikke fremsat urigtige oplysninger i  

 strid med god presseskik.
 I sagens behandling har følgende  

 nævnsmedlemmer deltaget: Per Sørensen, Tage Clausen, Finn Rowold  

 og Kirsten Dyregaard.
 Pressenævnet udtaler:
Lasse  Bjerre er i artiklen citeret for at være  

 fremkommet med en række udtalelser om klageren og om samarbejdet mellem  

 TV 2 og klageren i anledning af et stort nødhjælpsshow.  

 Ifølge TV 2 har  Lasse  Bjerre imidlertid aldrig udtalt, at  

 tv-stationen har "følt sig ført" bag lyset af Plan  

 International Danmark, hvilket ikke er bestridt af Fyens Stiftstidende.  

 Når et medie gengiver udtalelser fra navngivne personer, skal  

 udtalelserne gengives korrekt.
Det er ikke sket i denne sag, men  Lasse  

  Bjerre er dog fremkommet med udtalelser, der kan opfattes således, at  

 tv-stationen har "følt sig ført" bag lyset.
Pressenævnet  

 finder herefter ikke tilstrækkelig anledning til at udtale kritik.
 Afsagt den 22. november 2000.
