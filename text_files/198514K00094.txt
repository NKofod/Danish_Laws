Nr BTL 94 Betænkning over Forslag til lov om ændring af lov om individuel  

 boligstøtte   

 Nr L 94 1985-86, 1. samling Blad nr 325 Afgivet af boligudvalget Afgivet: 19851210 Udvalget har behandlet lovforslaget i 2 møder.
Der er af boligministeren stillet ændringsforslag, hvorom henvises til de ledsagende bemærkninger.
Herefter indstiller udvalget lovforslaget til vedtagelse med det stillede ændringsforslag.
Ændringsforslag Af boligministeren, tiltrådt af udvalget:
Til § 1 Nr. 1 affattes således:
 »1. I § 6 indsættes som stk. 4:
»Stk. 4. Lever forældre, der har fælles forældremyndighed, ikke sammen, og opholder barnet sig lige meget hos begge forældre, medregnes barnet ved beregningen af boligstøtte til den husstand, på hvis adresse det er tilmeldt folkeregistret.«» Bemærkninger Ændringsforslaget tilsigter at skabe overensstemmelse mellem kriterierne i sociallovgivningen og lov om individuel boligstøtte for, til hvilken husstand et barn skal henregnes, når det opholder sig lige meget hos sine forældre, der ikke lever sammen, men har fælles forældremyndighed.
Agnete Laustsen (KF) Birgit Fogh-Andersen (KF) Svend Åge Petersen (KF) Merete Aarup (KF) Bente Nielsen (V) Fogh Rasmussen (V) nfmd.
Birgith Mogensen (CD) Arne Bjerregaard (KrF) Svend Andersen (S) Bakholt (S) Baadsgaard (S) Knud Damgaard (S) fmd.
Torben Lund (S) Lissa Mathiasen (S) Agerschou (SF) Finn O.
Christensen (SF) Estrup (RV) Partierne VS, FP og FD havde ikke medlemmer i udvalget.
