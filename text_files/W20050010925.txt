Skrivelse om, hvorvidt et  

 byrådsmedlem, der har vedtaget et bødeforelæg for overtrædelse af § 42, stk.  

 1,  

 nr. 1, i færdselsloven, er valgbar (Valgbarhedsnævnets skrivelse af 7. juni 2005 til et  

 byråd) Ved brev af 6. april 2005 har X Byråd i henhold til den  

 kommunale valglovs § 101, stk. 4, indberettet til Valgbarhedsnævnet, at  

 byrådsmedlem NN har modtaget et bødeforelæg for overtrædelse af  

 færdselslovens  

 § 42, stk. 1, nr. 1.
 Det fremgår af sagen, at den pågældende den 14. februar 2005  

 har vedtaget et bødeforelæg på 500 kr. for overtrædelse af færdselslovens §  

 42,  

 stk. 1, nr. 1, ved den 3. januar 2005 kl. 14.58 at have ført en personbil ad  

 en  

 vejstrækning med mindst 56 km/t, selv om hastigheden i tættere bebygget  

 område  

 ikke må overstige 50 km/t.
 I den anledning skal man meddele, at Valgbarhedsnævnet har  

 fundet, at den begåede handling ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
