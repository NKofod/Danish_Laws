Skattefri aktieombytning  

 aktionæroverenskomst   majoritetskravet Der blev ansøgt om tilladelse til skattefri  

 aktieombytning i henhold til ABL § 13, stk. 1, jf. stk. 2, idet en  

 aktionær A ønskede at ombytte sine aktier i et holdingselskab H  

 med aktier i et nystiftet holdingselskab.
A ejede 51 % af kapitalen  

 henholdsvis stemmerne i H, der var stiftet ved en skattefri aktieombytning i  

 1997. De objektive betingelser i ABL § 13, stk. 1, jf. stk. 2 var opfyldt og  

 ansøgerens begrundelse for ønsket om at foretage en skattefri  

 aktieombytning, fandtes endvidere at være forretningsmæssig;  

 ansøgeren ønskede således, at det nystiftede selskab  

 skulle modtage udbytte og disponere over disse midler uden hensyntagen til,  

 hvorledes med-anpartshaveren i det eksisterende holdingselskab H  

 ønskede at disponere sin andel af udbyttet.
Endvidere overvejede A at  

 investere fremtidig fri likviditet i andre virksomheder, hvilket skulle ske  

 via det nye selskab.
 Det nystiftede holdingselskab ville ved ombytningen  

 opnå majoriteten, idet selskabet ville opnå 51 % af stemmerne i  

 H.
Det blev i sagen oplyst, at der mellem A og  

 med-anpartshaveren var indgået anpartshaveroverenskomst, som skulle  

 videreføres mellem det nye holdingselskab og med-anpartshaveren.
Det  

 fremgik af anpartshaveroverenskomsten, at en række beslutninger i H  

 alene kunne træffes, hvis der var enighed i direktionen og blandt  

 samtlige anpartshavere.
H havde ingen bestyrelse og selskabets direktion  

 udgjordes af de to anpartshavere.
Ifølge Told- og Skattestyrelsen er der i alle de  

 nævnte bestemmelser - undtagen én -  ikke tale om beslutninger,  

 der ifølge anpartsselskabsloven er henlagt til generalforsamlingen,  

 men derimod beslutninger, der kan træffes af et selskabs bestyrelse  

 eller direktion.
Denne bestemmelse i overenskomsten fandtes således  

 ikke at indskrænke det nye holdingselskabs majoritet, idet  

 stemmemajoriteten på 51 % kunne gøres fuldt ud gældende af  

 det nye holdingselskab på en generalforsamling.
 En enkelt bestemmelse i overenskomsten krævede  

 enighed i direktionen og blandt samtlige anpartshavere om "mere  

 vidtgående beslutninger i øvrigt, herunder væsentlige  

 ændringer i selskabets karakter, ikke-lovpåbudte  

 vedtægtsændringer, fusion af selskabet med et eller flere  

 selskaber, opløsning eller spaltning af selskabet, udvidelse eller  

 nedsættelse af selskabets anpartskapital, hvor pligt dertil ikke  

 følger af lovgivningens regler eller lignende".
Disse beslutninger fandtes at være beslutninger, der  

 ifølge selskabslovgivningen skal træffes på  

 generalforsamlingen med mindst 2/3-flertal.
Da ingen af de to anpartshavere  

 havde 2/3-flertal i kraft af deres formelle stemmerettigheder fandtes det i  

 sagen at være uden betydning, hvorvidt de pågældende  

 beslutninger skulle træffes med 2/3-flertal eller ved enstemmighed.
 Efter en samlet vurdering fandt styrelsen ikke, at  

 bestemmelserne  i anpartshaveroverenskomsten fratog det nye holdingselskab  

 den stemmemajoritet (51 %), som selskabet opnåede ved ombytningen.
 Der blev således givet tilladelse til skattefri  

 aktieombytning, idet de objektive betingelser i ABL § 13, stk. 1, jf. stk. 2  

 fandtes opfyldt og idet den ved ombytningen opnåede majoritet ikke  

 fandtes at blive udhulet på grund af bestemmelserne i  

 anpartshaveroverenskomsten.
 Told- og Skattestyrelsen fandt ikke, at majoritetskravet i  

 ABL § 13, stk. 2 kunne udstrækkes til at gælde ud over simpelt  

 flertal.
