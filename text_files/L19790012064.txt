 I tilslutning til udenrigsministeriets bekendtgørelse nr. 100 af 27.  

 oktober 1970 og efterfølgende bekendtgørelser, senest nr. 31 af 17. april  

 1978, Lovtidende C, meddeles det, at Peru med virkning fra den 30. maj 1979  

 har tiltrådt den i Monaco den 3. maj 1967 undertegnede konvention om Den  

 internationale hydrografiske Organisation.
Endvidere har Folkerepublikken Kinas regering i skrivelse af 15. maj 1979  

 meddelt, at den har besluttet at deltage i organisationens virksomhed.  

 Folkerepublikken Kinas regering har samtidig erklæret Republikken Kinas  

 (Formosas) tiltrædelse (jfr. udenrigsministeriets bekendtgørelse nr. 100 af  

 27. oktober 1970, Lovtidende C) for ulovlig og har yderligere taget forbehold  

 over for konventionens art.
XVII, der indeholder regler for behandlingen af  

 tvister vedrørende konventionens fortolkning og anvendelse.
Den  

 internationale hydrografiske Organisation har i tilknytning hertil meddelt,  

 at Folkerepublikken Kina skal anses for at have indtaget Formosas plads i  

 organisationen med virkning fra den 15. maj 1979.
Udenrigsministeriet, den 25. oktober  

 1979 F.M.
