 I medfør af § 75, stk. 3, § 130, § 149, stk. 10, og § 151 i lov om  

 luftfart, jf. lovbekendtgørelse nr. 408 af 11. september 1985, fastsætter  

 Statens Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 161 af 20. april 1971 vedrørende benyttelse af faldskærme  

 og bekendtgørelse nr. 446 af 10. oktober 1972 om benyttelse af svæveplaner,  

 modelluftfartøjer m.v., følgende:
 1. Pkt. 1.7 udgår og erstattes af følgende:
 1.7 Trafikministeriets bekendtgørelse nr. 504 af 27. juni 1991 om  

 minimumsgrænser for ansvarsforsikring for luftfartøjer i henhold til  

 luftfartslovens § 130, stk. 1, og om ansvarsforsikring for udenlandske  

 luftfartøjer.
 2. Pkt. 4.2 udgår og erstattes af følgende:
4.2 Udøvelse af de aktiviteter, der er nævnt under afsnit 10 til afsnit 14  

 og afsnit 16, skal være dækket af en ansvarsforsikring i overensstemmelse med  

 luftfartslovens § 130, stk. 1, hvor forsikringssummens størrelse skal være  

 mindst de beløb, der ifølge Trafikministeriets bekendtgørelse gælder for  

 luftfartøjer, for tiden Trafikministeriets bekendtgørelse nr. 504 af 27. juni  

 1991. Det samme gælder for faldskærmsspring, jf. afsnit 15, hvor  

 forsikringssummens størrelse skal være mindst 60.000.000 kr. ved personskade  

 og 5.000.000 kr. ved tingskade.
Forsikring i henhold til ovenstående skal  

 udtrykkeligt dække erstatningskrav for skade på trediemand som følge af  

 flyveopvisning.
3. Ikrafttræden Denne BL træder i kraft den 1. oktober 1991.
