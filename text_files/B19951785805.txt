Teknisk forskrift om særlige krav til  

 placering, styrke og sikring af porte i yderklædningen samt  

 vejrtætte ramper m.v. på ro-ro skibe *) I medfør af § 2, stk. 5, § 3, § 4, § 6, § 11, stk. 2, og § 28 i lov  

 om skibes sikkerhed m.v., jf. lovbekendtgørelse nr. 283 af 2. maj 1995  

 og efter bemyndigelse i bekendtgørelse nr. 694 af 17. august 1995  

 fastsættes:
Kapitel 1 Definitioner og anvendelse § 1. I denne forskrift forstås  

 ved:
 1)	"Nyt skib": Skib, hvis køl er lagt eller befinder sig  

 på et tilsvarende konstruktionsstadium den 1. november 1995 eller  

 senere.
 2)	"Eksisterende skib": Skib, hvis køl er lagt eller befinder  

 sig på et tilsvarende konstruktionsstadium før den 1. november  

 1995.
 3)	"Ro-ro passagerskib": Et skib, der befordrer flere end 12 passagerer  

 og som har ro-ro lastrum, åbne eller lukkede ro-ro lastrum eller  

 speciallastrum.
 4)	"Ro-ro lastskib": Et skib, der har åbne eller lukkede ro-ro  

 lastrum.
 5)	"Ro-ro lastrum": Rum, der ikke normalt er inddelt på nogen  

 måde, og som strækker sig enten i en betydelig længde eller  

 i hele skibets længde, hvori gods eller køretøjer normalt  

 kan lastes og losses i horisontal retning.
 6)	"Åbne ro-ro lastrum": Ro-ro lastrum, som enten er åbne i  

 begge ender eller åbne i den ene ende.
 7)	"Speciallastrum": Indskoddede rum over eller under skoddækket  

 bestemt for transport af jernbanetog og motorkøretøjer og hvor  

 der er til- og frakørsel for disse.
 8)	"Lukkede ro-ro lastrum": Ro-ro lastrum, som hverken er åbne  

 ro-ro lastrum eller vejrdæk.
 9)	"Porte": Porte, der fører til ro-ro lastrum eller  

 speciallastrum, herunder bovporte, hækporte, værftsporte, og  

 bunkerporte m.v. i yderklædningen, lukkede overbygninger eller  

 skanseklædningen, og porte, som er en del af kollisionsskoddet, samt  

 inderporte og ramper, som danner lukning bagved bovporte.
 10)	"IACS": Den internationale sammenslutning af  

 klassifikationsselskaber.
 Stk. 2. Farvande inddeles i 3 kategorier på basis  

 af følgende retningslinier:
 1)	Ubeskyttet farvand: Områder, hvor de signifikante  

 bølgehøjder kan overstige 4 m eller mere i mere end 3 timer af  

 året.
 2)	Beskyttet farvand: Områder, hvor signifikante  

 bølgehøjder på 2-4 m kan forekomme i mere end 3 timer af  

 året.
 3)	Kystfarvand: Områder, hvor de signifikante  

 bølgehøjder ikke vil overstige 2 m i mere end 3 timer af  

 året.
 Inddeling af farvandsområder er angivet på bilag 1.
 § 2. Forskriften finder, med undtagelse af kapitel  

 7, anvendelse på alle ro-ro passagerskibe med en bruttotonnage på  

 20 eller derover.
 Stk. 2. Ro-ro passagerskibe med åbne ro-ro lastrum,  

 der er åbne i begge ender og med lænseporte og gode  

 afløbsmuligheder fra ro-ro dækket, er fritaget for at opfylde §  

 22.
 § 3. Forskriftens §§ 23-24 samt kapitel 7 finder  

 anvendelse på ro-ro lastskibe med en bruttotonnage på 500 eller  

 derover.
§ 4. Alle ro-ro passagerskibe, som opererer i  

 ubeskyttede farvande, skal opfylde denne forskrift.1) § 5. Ro-ro passagerskibe, som sejler i beskyttede  

 farvande, skal opfylde henholdsvis:
 1)	Nye skibe skal fuldt ud opfylde denne forskrift1).
 2)	Eksisterende skibe skal opfylde denne forskrift1) bortset  

 fra, at det eksterne vandtryk m.v. for dimensionering må beregnes i  

 henhold til IACS fællesregler UR-S8, revision 1993 samt UR-S16 2)  .
 Stk. 2 Skibe, som hidtil har haft fritagelse for krav om  

 inderrampe, inderport eller lempelse for krav til konstruktion, eller  

 placering af inderrampe, kan, efter en vurdering i hvert enkelt  

 tilfælde, opretholde denne fritagelse, så længe de sejler i  

 samme farvandsområde.
§ 6. Alle nye ro-ro passagerskibe, som udelukkende  

 sejler i kystfarvande, skal enten opfylde IACS fællesregler UR-S8,  

 revision 1993, eller krav til skrogstyrken m.v. angivet af  

 Søfartsstyrelsen.
Lukke- og låseanordningerne,  

 karmhøjder, indikatorer og alarmer m.v. skal opfylde §§ 10-11, § 14,  

 stk. 4-5, §§ 15-17 samt kapitel 5 og 6.
 Stk. 2 For eksisterende ro-ro passagerskibe accepteres de  

 hidtidige godkendelser af portenes styrke i.h.t. skibets  

 klassifikationsselskabs regler, eller IACS fællesregler UR-S8 revision  

 1993 samt UR-S162), men lukke- og låseanordningerne,  

 karmhøjder, indikatorer og alarmer m.v. skal opfylde §§ 10-11, § 14,  

 stk. 4-5, §§ 15-17 samt kapitel 5 og 6.
 Stk. 3 Skibe, som hidtil har haft fritagelse for krav om  

 inderrampe, inderport eller lempelse for krav til konstruktion, eller  

 placering af inderrampe, kan, efter en vurdering i hvert enkelt  

 tilfælde, opretholde denne fritagelse, så længe de sejler i  

 samme farvandsområde.
 § 7. For ro-ro passagerskibe, der er bygget i  

 henhold til IMO resolution MSC.36(63) koden for  

 højhastighedsfartøjer, finder denne forskrifts § 10 samt  

 kapitel 5 og 6 anvendelse.
Kapitel 2 Indretning og placering af porte, inderporte og ramper,  

 samt karmhøjder m.v.
§ 8. Hvor bovporte fører til en  

 fuldstændig eller en lang lukket overbygning over skoddækket,  

 skal der anbringes en inderport.
Denne skal udgøre en del af  

 kollisionsskoddet.
Inderporten behøver ikke placeres direkte over  

 skoddet nedenunder, forudsat det er placeret indenfor de grænser, der  

 er specificeret for positionen af kollisionsskoddet, jf.
Meddelelser fra  

 Søfartsstyrelsen B, II-1, regel 10. En kørerampe/lasterampe kan  

 udgøre inderporten, forudsat at reglerne angående anbringelse af  

 kollisionsskoddet er opfyldt.
Stk. 2. En vandtæt rampe, som udgør en del  

 af kollisionsskoddets forlængelse over skoddækket, må for  

 den del af rampen, som ligger mere end 2,3 m over skoddækket,  

 strække sig højest 1,0 m foran for den forreste grænse for  

 placering af kollisionsskoddet.
Denne 1,0 m grænse må ingen del  

 af rampen, som i tilfælde af kollision vil berøre inderportens  

 vejrtæthed, eller dens tilhørende konstruktion overstige,  

 når rampen udgør den krævede inderport.
Hvis dette ikke er  

 muligt, skal en separat indvendig vejrtæt port eller skod  

 indbygges.
 Stk. 3. Den separate inderport skal placeres indenfor de  

 for kollisionsskoddet specificerede grænser.
 Stk. 4. Søfartsstyrelsen kan, såfremt  

 konstruktionen gør dette nødvendigt, tillade en anden placering  

 lige agter for den ifølge reglerne agterste placering af  

 kollisionsskoddet.
§ 9. Bovporte skal indrettes på en  

 sådan måde, at de sikrer en tæthed, der er i  

 overensstemmelse med de operationelle forhold og således, at de sammen  

 med den omgivende struktur giver effektiv beskyttelse for inderporte.
De  

 inderporte og skodder, som udgør en del af kollisionsskoddet, skal  

 være vejrtætte i lastrummets fulde højde, og sammen med  

 skodder i sidehusene vejrtæt i skibets fulde bredde, og inderporte skal  

 have understøtning på agterkanten af porten.
 Stk. 2. En inderport, som udgør en del af  

 kollisionsskoddet, skal konstrueres og dimensioneres til at modstå den  

 største af de trykbelastninger, der opstår under sejlads ved  

 mindste manøvrehastighed, beregnet ud fra følgende:
1)	Bov stødtryk pe 3) 2)	Den ydre vandtryksbelastning ph3) Den største af disse belastninger anvendes.
Der skal for  

 sikringsanordningerne tillige tages hensyn til et indvendigt  

 vandtryk3). Den anvendte belastning må dog ikke være  

 mindre end det normale styrkekrav til kollisionsskoddet.
Stk. 3. Arrangement af bovporte og inderporte, som er en  

 del af kollisionsskoddet, skal være således udformet, at  

 inderrampen og bovporten ikke kan gå i indgreb med hinanden og man kan  

 udelukke muligheden for, at bovporten forårsager strukturelle  

 kontaktskader på inderporten i tilfælde af beskadigelse af  

 bovporten eller den omgivende struktur.
Såfremt dette er umuligt, skal  

 der indbygges en særskilt vejrtæt inderport.
 § 10. Ved alle nedgange fra vogndæk, der  

 ligger umiddelbart over sommerlastevandlinien til rum under vogndækket,  

 skal der være en karmhøjde på mindst 380 mm.
 Stk. 2. På eksisterende skibe kan  

 Søfartsstyrelsen i særlige tilfælde acceptere en anden  

 løsning, der kan ækvivalere den krævede karmhøjde,  

 men der skal da findes en procedure i overensstemmelse med § 23, der sikrer,  

 at karmhøjden er etableret, når skibet forlader  

 anløbspladsen.
 § 11. Indvendige vejrtætte ramper eller  

 inderporte, der udgør en del af kollisionsskoddets forlængelse  

 over skoddækket, skal forsynes med et ekstra mekanisk sikringssystem,  

 der kan anvendes til at holde rampen/porten vejrtæt lukket ved svigt i  

 det primære låse- og skalkesystem.
Kapitel 3 Materialer § 12. For materialer, der særskilt anvendes  

 til låse og understøtningsanordninger, må der ikke  

 anvendes en materialefaktor større end 1,39, medmindre resultatet af  

 en en direkte udmattelsesanalyse angiver en afvigelse, som resulterer i en  

 sikkerhedsfaktor, der er større end hvad der ellers kræves.
Kapitel 4 Belastninger, dimensionering og konstruktion § 13. Porte skal generelt dimensioneres i  

 overensstemmelse med IACS fælles regler for bovporte og inderporte  

 UR-S8, og IACS fælles regler for øvrige porte UR-S9, anvendt i  

 overensstemmelse med §§ 4-6.
§ 14. De maksimale kræfter, som virker  

 på portene, lukke- og støtteanordningerne, skal beregnes  

 på grundlag af de ydre og indre kraftpåvirkninger.3) Stk. 2. Kun effektive understøtningsanordninger skal  

 medregnes.
Et begrænset antal stærke anordninger  

 foretrækkes fremfor et tilsvarende stort antal mindre stærke  

 anordninger.
Mangel på plads i skrogets stålkonstruktion kan  

 imidlertid begrænse størrelsen og øge antallet af  

 anordningerne.
Porte med komplekse lukke- og  

 understøtningsarrangementer kan medføre, at der kræves en  

 direkte beregning af understøtningskræfterne.
 Stk. 3. Beregningsmetoden skal tage hensyn til  

 fleksibiliteten af strukturen, hvordan kræfterne virker på porten  

 samt placeringen af lukke- og understøtningsanordningerne.
Stk. 4. Der skal i beregningerne tages hensyn til de  

 maksimalt tilladelige tolerancer i hængsler, lejer, låse- og  

 understøtninger, og tolerancerne skal angives i drifts- og  

 vedligeholdelsesmanualen.
Ingen tolerance må overstige 3 mm.
 Stk. 5. Arrangement og styrke af bovportes sikrings- og  

 understøtningsanordninger, samt tilhørende dele af skroget,  

 skal være således, at i tilfælde af fejl eller svigt i en  

 hvilken somhelst sikringsanordning eller dennes understøtning, skal de  

 tilbageværende sikringsanordninger og understøtninger med  

 tilstrækkelig styrke kunne modstå de belastninger, som er angivet  

 i stk. 1-4, og spændingerne må ikke overstige mere end 20% af de  

 tilladelige værdier.
Stk. 6. For bovporte af visirtypen skal der være  

 mindst to låseanordninger ved bunden af porten.
Hver enkel skal  

 være i stand til at optage den fulde reaktionskraft, der er  

 nødvendig for at forhindre porten i at åbne sig.
 § 15. Skibets skrogstruktur, som  

 understøtter bovporte, skal placeres og konstrueres til at kunne  

 optage belastningerne fra bovportenes understøtnings- og  

 lukkeanordninger.
 § 16. Det nominelle lejetryk i portes  

 hængsler, låse m.v må ikke overstige 120 N/mm2, beregnet  

 som belastningen divideret med det projicerede areal.
 Stk. 2. Den maksimale trækspænding for bolte,  

 der ikke overfører understøtningskræfter, må ikke  

 overstige 125f N/mm2.3), hvor f er  

 materialefaktoren.
§ 17. Hvor pakninger er nødvendige, skal  

 pakningsmaterialet være af en forholdsvis blød type.
De  

 bærende kræfter skal optages udelukkende stål mod  

 stål af stålkonstruktionen.
Andre pakningstyper skal vurderes  

 særskilt af de respektive klassifikationsselskaber.
Kapitel 5 Lukkeanordninger, indikatorer og alarmer4) § 18. Lukke- og låseanordningerne skal  

 være enkle at betjene og lette at komme til.
Låseanordningerne  

 skal være forsynet med et mekanisk sikringsarrangement,  

 (selvlåsende eller et separat arrangement) eller være af  

 gravitetstypen.
 Stk. 2. Åbne- og lukkesystemet for portene samt  

 låse- og sikringsanordningerne skal være konstruerede på en  

 sådan måde, at de ikke kan betjenes i forkert  

 rækkefølge.
§ 19. Bovporte og inderporte skal forsynes med  

 lukkeanordninger, som inkluderer et arrangement for fjernstyring af lukning  

 og åbning af portene samt betjening af tilhørende låse- og  

 sikringsanordninger, fra et egnet sted over fribordsdækket.
Indikation  

 af åben/lukket position for hver port og for hver låse- og  

 sikringsanordning skal findes ved fjernbetjeningsstedet.
 Stk. 2. For porte, som ikke anvendes til stadighed eller  

 som kun anvendes ved særlige lejligheder, som f.eks. værftsporte,  

 samt simple bovportkonstruktioner på åbne ro-ro passagerskibe,  

 kræves ikke fjernbetjening.
Stk. 3. Betjeningspanelet for de fjernbetjente porte skal  

 være utilgængeligt for uautoriserede personer.
Sikringen kan f.  

 eks. bestå i, at betjeningen for portene er placeret i et  

 aflåseligt rum, en aflåselig kasse, eller der kan være  

 lås på hver enkelt betjeningsfunktion.
§ 20. På nye skibe, hvor der anvendes  

 hydraulisk opererede låseanordninger, skal disse forblive låste,  

 såfremt det hydrauliske system går i stykker.
Det hydrauliske  

 låse- og sikringssystem skal være adskilt fra andre  

 hydrauliksystemer og trykløst, når det er i lukket og låst  

 position.
Cylindre for låsemekanismer skal monteres  på en  

 sådan måde, at stemplets største trykareal anvendes for  

 lukning.
§ 21. Separate indikatorer og akustisk alarm skal  

 forefindes på kommandobroen for hver bovport og inderporte, som  

 udgør en del af kollisionsskoddet, samt for andre porte i  

 klædningen, med indikation for, at de er ordentligt lukkede og  

 derefter, at låseanordningerne og sikringer er i den rette position.
De  

 akustiske alarmer skal afgive alarm, såfremt portene ikke er lukkede og  

 sikrede eller åbner sig, medens skibet er undervejs.
Stk. 2. Der skal placeres føler på hver  

 låse- og sikringsanordning, men indikeringen kan ske på  

 fælles indikatorlampe og alarm.
Ved betjeningspanelet skal findes  

 tilsvarende indikatorer bortset fra akustiske alarmer.
 Stk. 3. Det i stk.1 og 2 nævnte vedrørende  

 indikatorer omfatter ikke det i § 11 krævede ekstra mekaniske  

 sikringssystem.
 Stk. 4. Indikatorsystemet skal konstrueres efter  

 fejlsikringsprincippet.
 Stk. 5. Indikatorpanelet på kommandobroen og  

 betjeningsstedet skal forsynes med en lampetestfunktion, og indikatorerne  

 må ikke kunne kobles fra.
 Stk. 6. Betjeningspanelet på kommandobroen skal  

 være forsynet med en omskifterfunktion for skibets status "i havn/til  

 søs" arrangeret således, at der udløses akustisk alarm  

 på kommandobroen, hvis skibet forlader havn, uden at bovporte,  

 inderporte, agterporte eller enhver anden port i yderklædningen er  

 forsvarligt lukkede og sikrede.
 Stk. 7. På åbne ro-ro passagerskibe med  

 manuelle lukke- og låseanordninger skal indikatorerne og alarmer  

 omfatte portenes position samt de væsentligste låse til sikring  

 af portene, dog altid på mindst to låseanordninger.
 Stk. 8. Åbne ro-ro passagerskibe, der sejler i  

 særligt beskyttede farvande og som har porte af simpel konstuktion med  

 manuelle lukke- og låseanordninger, kan efter vurdering i hvert enkelt  

 tilfælde, og såfremt det skønnes forsvarligt, undtages for  

 indikatorerne.
 Stk. 9. Indikatorsystemets følere skal være  

 beskyttede mod skader fra vand, isdannelser og Stk. 10.  

 Strømforsyningen til indikatorsystemet skal være separeret fra  

 kraftforsyningen til at betjene og lukke portene.
 § 22. På kommandobroen skal forefindes et  

 system, der giver indikation og akustisk alarm ved en lækage, gennem  

 inderporte eller enhver anden port, som kan føre til  

 vandindstrømning til speciallastrum eller ro-ro lastrum.
 Stk. 2. Systemet for overvågning af  

 vandindtrængning på vogndæk skal være baseret  

 på vandstandsniveau-indikatorer placeret på vogndækket.
 Stk. 3. Alarmen på broen skal indikere positionen  

 af, hvor der står vand på dækket.
 Stk. 4. Ved installering af vandstandsniveau-indikatorer  

 på vogndæk skal der installeres mindst en imellem bovport og  

 inderrampe, samt et tilstrækkeligt antal på vogndækket ud  

 for de punkter, hvor der vil stå vand ved alle forekommende trim og  

 krængninger.
Stk. 5. Rummet mellem bovport og inderporten, som  

 udgør en del af kollisionsskoddet, skal forsynes med et  

 TV-overvågningssystem med en monitor på kommandobroen og i  

 maskinrummets kontrolrum.
TV-systemet skal overvåge portenes position  

 og et tilstrækkeligt antal af låseanordningerne.
De genstande,  

 som skal overvåges, skal belyses godt samt males med kontrastfarver,  

 således at de er lette at observere i TV-monitoren.
Kapitel 6 Operative forhold vedrørende lukning af porte,  

 manualer og periodisk kontrol m.v.
§ 23. Der skal være fastlagt en procedure  

 for enhver åbning og lukning af portene.
Proceduren skal være  

 opslået på kommandobroen i nærheden af indikatorsystemet  

 for lukning af portene, samt ved betjeningsstederne for portene.
 § 24. Såfremt der ikke fra betjeningsstedet  

 er fuldt overblik over porten, skal der ved denne være placeret en  

 person, der kan afbryde en igangværende åbning eller  

 lukning.
§ 25. Ro-ro passagerskibe skal have en af  

 Søfartsstyrelsen godkendt drifts- og vedligeholdelsesmanual for  

 bovporte, inderporte og alle andre porte i skibssiden.
Manualen skal  

 indeholde et særskilt register over inspektioner, vedligeholdelse og  

 reparationer.
 Stk. 2. Såfremt der under skibets drift  

 eller ved kontrol om bord konstateres fejl eller funktionssvigt, skal dette  

 indføres i drifts- og vedligeholdelsesmanualen . Der skal endvidere  

 indføres tidspunkter for udbedring af de konstaterede fejl og mangler.  

 Registeret skal forevises ved klassesyn og andre inspektioner om bord.
 § 26. Der skal som en del af det almindelige  

 vedligeholdelsesprogram om bord ske en regelmæssig månedlig  

 systematisk kontrol af porte, herunder portenes hængsler,  

 tætninger, låse, skalke- og hydrauliksystemer samt indikerings-  

 og alarmsystemer.
 Stk. 2. Kontrollen skal inkludere en visuel kontrol af  

 svejsninger og materialer i forbindelse med hængsler, låse- og  

 sikringsanordninger, samt understøtninger m.v i forbindelse  

 hermed.
 Stk. 3. Kontrollen skal tillige omfatte en  

 funktionsprøve af portenes manøvre-, lukke- og  

 låsesystemer samt overvågningssystemer, indikatorer og alarmer og  

 resultatet skal indføres i skibets drifts- og  

 vedligeholdelsesmanual.
Kapitel 7 Særlige krav for ro-ro lastskibe § 27. Skibets fører skal sørge for,  

 at et effektivt overvågnings- og rapporteringssystem vedrørende  

 lukning og åbning af porte bliver udført.
 § 28. Såfremt nogen af portene er  

 tilgængelige under sejladsen, skal de installeres med en anordning, der  

 forhindrer åbning uden tilladelse.
 § 29. Kommandobroen skal være forsynet med  

 indikatorer for alle porte i skibssiden, luger og andre lukkeanordninger,  

 som, hvis de blev efterladt åbne eller ikke tilstrækkeligt  

 sikrede, kunne føre til store vandfyldninger af ro-ro lastrum.
 Stk. 2. Indikatorsystemet skal konstrueres efter  

 fejlsikringsprincippet og skal vise, om porten er helt lukket og sikret.  

 Indikatorsystemets strømforsyning skal være separeret fra  

 strømforsyningen for åbning/lukning og sikring af portene.
 § 30. Porte skal være lukkede og sikrede,  

 før skibet påbegynder en rejse, og skal forblive lukkede og  

 sikrede, indtil skibet ankommer til næste anløbsplads.
Stk. 2. Såfremt en port ikke kan åbnes eller  

 lukkes, medens skibet befinder sig ved anløbspladsen, kan en  

 sådan port tillades at blive åbnet eller holdt åben, medens  

 skibet nærmer sig, henholdsvis fjerner sig fra anløbspladsen.  

 Porten må dog kun åbnes så meget, som det er  

 nødvendigt for den øjeblikkelige betjening.
Den inderste  

 bovport skal under alle omstændigheder holdes lukket.
 Stk. 3. Uanset bestemmelserne i stk. 1 kan  

 Søfartsstyrelsen give tilladelse til, at bestemte porte må  

 åbnes, hvis skibets fører skønner, at det er  

 nødvendigt for skibets drift eller for ind- og udskibning under  

 forudsætning af, at skibets sikkerhed ikke forringes.
 Stk. 4. Porte, som anført i stk. 3, skal udstyres  

 med en anordning, som forhindrer uautoriseret åbning.
Kapitel 8 Dispensation, straffebestemmelser og ikrafttræden  

 m.v.
 § 31. Søfartsstyrelsen kan i særlige  

 tilfælde helt eller delvis dispensere fra opfyldelsen af kravene i  

 denne forskrift, når særlige forhold ved skibets konstruktion, de  

 benyttede færgelejer, sejlads i særligt beskyttede farvande,  

 overfartens længde, eller portenes særlige konstruktion  

 gør dette rimeligt.
 Stk. 2. For skibe, der har vejrbegrænsninger for  

 sejladsen, i form af en nærmere angivet maksimal vindhastighed eller  

 bølgehøjde og som sejler på en nærmere fastlagt  

 rute, kan Søfartsstyrelsen helt eller delvis dispensere for  

 opfyldelsen af kravene i denne forskrift.
 § 32. Overtrædelse af denne forskrift  

 straffes med bøde, hæfte eller fængsel i indtil 1  

 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
Stk. 4. Er en overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan  

 bødeansvar.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse,  

 kan der pålægges staten, kommunen eller det kommunale  

 fællesskab bødeansvar.
 § 33. Forskriften træder i kraft den 1.  

 november 1995.
 Stk. 2. Bestemmelserne skal for eksisterende ro-ro  

 passagerskibe være opfyldt inden den 1. august 1996.
 Stk. 3. Bestemmelserne skal, for eksisterende ro-ro  

 lastskibe med en tonnage på 500 og derover, være opfyldt senest  

 ved førstkommende syn for fornyelse af  

 konstruktionssikkerhedscertifikatet efter den 1. august 1996.
 Stk. 4. Forskriften gælder ikke for  

 Færøerne.
 Stk. 5. Teknisk forskrift nr. 9 af 2. december 1994 om  

 supplerende krav til lukning og sikring af porte i yderklædningen samt  

 vejrtætte ramper m.v. på ro-ro skibe ophæves den 1. august  

 1996, dog ikke for Færøerne.
Søfartsstyrelsen, den 12. oktober  

 1995 J.
Rasmussen /S.
Kildevang Jensen Bilag 1 (kort) Farvandsområde 1: Ubeskyttet farvand Nordsøen og Skagerrak begænset af Jyllands kystlinie,  

 vadehavet og linien Frederikshavn - Malø.
 Østersøen begrænset af linen Arkona - Smygehuk, samt  

 Sveriges, Tysklands og Polens kyst.
Farvandsområde 2: Beskyttet farvand Kattegat begrænset af linierne Fredrikshavn - Malø,  

 Gilleleje - Kullen, Røsnæs - Lyshage, Issehage - Sletterhage  

 samt kystlinierne.
 Østersøen begrænset af linierne Arkona - Smygehuk,  

 Falsterbo - Møns Klint (Store Stejlebjerg), Gedser Odde - Grossenbrode  

 samt kystlinierne.
Farvandsområde 3: Kystfarvand De indre danske farvande begrænset af linierne Gilleleje -  

 Kullen, Røsnæs - Lyshage, Issehage - Sletterhage, Gedser Odde -  

 Grossenbrode, Falsterbo - Møns Klint (Store Stejlebjerg), Arkona -  

 Smygehuk samt kystlierne.
Endvidere Limfjorden, Isefjorden, Vadehavet,  

 Ringkøbing Fjord m.v.
 *)   Forskriften er notificeret i  

 overensstemmelse med Rådets Direktiv 83/189/EØF, som  

 ændret senest ved direktiv 94/10/EF.
 1)   Forskriften indeholder de Nordiske  

 Regler 1995, og er baseret på anvendelsen af IACS fælles regler  

 UR-S8 revision 1995 for bovporte og inderporte, og IACS fælles regler  

 UR-S9 for øvrige porte.
 2)   Der henvises tillige til IACS  

 fællesregler UR-S16 for anvendelsen af UR-S8 revision 1995 på  

 eksisterende ro-ro passagerskibe.
 3)   Som angivet i IACS fælles regler  

 UR-S8 revision 1995.
 4)   Eksisterende  

 skibe, som allerede har indikatorer og alarmer m.v. godkendt af  

 Søfartsstyrelsen i henhold til teknisk forskrift nr. 9 af 2. december  

 1994, og som måske er forskellige fra kravene i dette kapitel,  

 behøver ikke ændre disse systemer.
