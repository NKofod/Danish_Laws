Klage over utilstrækkelig behandling af brud på skinneben Patientklagenævnet fandt ikke grundlag for kritik af  

 behandlingen.
Nævnet lagde vægt på, at der blev foretaget en opretning af  

 vinklingen, hvorefter der blev anlagt cirkulær bandage.
Patienten blev  

 samtidig  

 informeret om, at der var nødvendigt med en operation, såfremt at bruddets  

 stilling ændrede sig.
Nævnet lagde videre vægt på, at man ved et tværgående  

 brud på skinnebenet kan man vælge mellem en lukket påpladssætning og  

 efterfølgende  

 gipsbehandling eller en operativ behandling med ibankning af marvsøm, eller  

 som  

 3. alternativ en behandling med ekstern fiksation.
De 3 behandlinger har hver  

 sine fordele og ulemper.
Ulempen ved den aktuelle behandling med  

 påpladssætning  

 og gipsbandagering er manglende mulighed for vægtbelastning og risiko for  

 heling i en vis fejlstilling i ca. 10 % af tilfældene.
Det skal imidlertid  

 holdes op imod risikoen for komplikation med øget tryk i musklerne  

 (compartmentsyndrom) og specielt for marvsøm i underbenet gælder, at der i  

 ca.  

 25 % af tilfældene er ledsagende lette knægener efter indgrebet, hvor  

 marvsømmet bliver nedbanket.
