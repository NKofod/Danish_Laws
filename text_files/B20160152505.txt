Bekendtgørelse om undtagelse af PSO-udgifter fra delloftet for driftsudgifter I medfør af § 12 i budgetloven, jf. lov nr. 547 af 18. juni 2012, fastsættes:
 § 1. Uanset § 9, stk. 2, i budgetloven omfatter det statslige delloft for driftsudgifter ikke udgifter, der er fastsat i medfør af enten lov om fremme af vedvarende energi eller lov om elforsyning og opført på finanslovens § 29.25.10. Udgifter til el-PSO eller § 29.25.12. Tilskud til vedvarende energi.
 § 2. Bekendtgørelsen træder i kraft den 1. januar 2017.
