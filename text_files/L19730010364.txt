 Ved kgl. resolution af 2. januar 1973 har Danmark ratificeret den i  

 Montreal den 23. september 1971 vedtagne konvention til bekæmpelse af  

 ulovlige handlinger mod den civile luftfarts sikkerhed.
 Konventionen har følgende ordlyd (den franske, russiske og spanske tekst  

 er udeladt her):
 Oversættelse:
KONVENTION TIL BEKÆMPELSE AF ULOVLIGE HANDLINGER MOD DEN CIVILE LUFTFARTS SIKKERHED STATER, DER DELTAGER I DENNE KONVENTION, ER, DA ulovlige handlinger mod den civile luftfarts sikkerhed truer  

 sikkerheden for personer og gods, forstyrrer lufttrafikken på alvorlig måde  

 og undergraver befolkningernes tillid til den civile luftfarts sikkerhed; DA forekomsten af sådanne handlinger må give anledning til alvorlig  

 bekymring; DA der for at forebygge sådanne handlinger er et påtrængende behov for at  

 gennemføre egnede foranstaltninger med henblik på at straffe gerningsmændene; BLEVET ENIGE OM FØLGENDE:
Artikel 1 1. En person gør sig skyldig i en forbrydelse, hvis  

 han ulovligt og forsætligt 2. En person gør sig ligeledes skyldig i en  

 forbrydelse, hvis han Artikel 2 I denne konvention Artikel 3 Enhver kontraherende stat forpligter sig til at fastsætte strenge straffe  

 for de forbrydelser, der er nævnt i artikel 1.
Artikel 4 1. Denne konvention finder ikke anvendelse på  

 luftfartøjer, der benyttes i militærer-, told- eller polititjeneste.
 2. I de tilfælde, der er nævnt i artikel 1, stk. 1,  

 a)-c) og e), finder konventionen, uanset om luftfartøjet flyver i udenrigs-  

 eller indenrigsfart, kun anvendelse, dersom:
 3. I de tilfælde, der er nævnt i artikel 1, stk. 1, a)  

 c) og e), finder konventionen, uanset bestemmelsen i stk. 2, tillige  

 anvendelse, hvis gerningsmanden eller den formodede gerningsmand findes i en  

 anden stat end den, hvor luftfartøjet er registreret.
 4. For så vidt angår de stater, der er nævnt i artikel  

 9, finder konventionen i de tilfælde, der er nævnt i artikel 1, stk. 1, a)-c)  

 og e), ikke anvendelse, dersom de steder, der er nævnt i stk. 2, a), ligger  

 inden for samme stats område, når denne stat er en af de stater, der er nævnt  

 i artikel 9, medmindre forbrydelsen er begået, eller gerningsmand en eller  

 den formodede gerningsmand findes i en anden stat end den pågældende stat.
 5. I de tilfælde, der er nævnt i artikel 1, stk. 1,  

 d), finder konventionen kun anvendelse, hvis luftfartshjælpemidlerne benyttes  

 i international luftfart.
 6. Bestemmelserne i stk. 2, 3, 4 og 5 finder tillige  

 anvendelse i de tilfælde, der er nævnt i artikel 1, stk. 2.
Artikel 5 1. Enhver kontraherende stat skal træffe sådanne  

 foranstaltninger, som måtte være nødvendige for at udøve jurisdiktion over  

 for forbrydelserne i følgende tilfælde:
 2. Enhver kontraherende stat skal, som videre træffe  

 sådanne foranstaltninger, som måtte være nødvendige for at udøve jurisdiktion  

 over for de forbrydelser, der er nævnt i artikel 1, stk. 1, a) c) og i  

 artikel 1, stk. 2, i det omfang den sidstnævnte bestemmelse vedrører disse  

 forbrydelser, hvis den formodede gerningsmand befinder sig inden for dens  

 område, og staten ikke i medfør af artikel 8 udleverer ham til en af de  

 stater, der er nævnt i stk. 1.
 3. Konventionen udelukker ikke strafferetlig  

 jurisdiktion udover i overensstemmelse med national lovgivning.
Artikel 6 1. Når betingelserne herfor er til stede, skal enhver  

 kontraherende stat, inden for hvis område gerningsmanden eller den formodede  

 gerningsmand befinder sig, tage ham i forvaring eller træffe andre  

 foranstaltninger for at sikre hans tilstedeværelse.
Forvaringen og de nævnte  

 andre foranstaltninger skal ske i overensstemmelse med statens lovgivning men  

 kan ikke opretholdes ud over, hvad der er nødvendigt for, at der kan indledes  

 strafforfølgning eller tages skridt til udlevering.
 2. Staten skal straks iværksætte en foreløbig  

 undersøgelse af sagens omstændigheder.
 3. Enhver, der er taget i forvaring i henhold til stk.  

 1, skal bistås med straks at komme i forbindelse med den nærmeste  

 repræsentant for den stat, hvori han er statsborger.
4. Når en stat i henhold til denne artikel har taget  

 en person i forvaring, skal den øjeblikkelig underrette de stater, der er  

 nævnt i artikel 5, stk. 1, den stat, hvori den forvarede er statsborger, og -  

 hvis den førstnævnte stat finder anledning hertil enhver anden interesseret  

 stat om, at en sådan person er i forvaring, og om de omstændigheder, der  

 ligger til grund for hans tilbageholdelse.
Den stat, der foretager den  

 foreløbige undersøgelse, jfr. stk. 2, skal straks give de nævnte stater  

 meddelelse om resultaterne af undersøgelsen og oplyse, om den agter at udøve  

 jurisdiktion.
Artikel 7 Den kontraherende stat, inden for hvis område den formodede gerningsmand  

 findes, skal, hvis den ikke udleverer ham, uden nogen som helst undtagelse og  

 uanset om forbrydelsen er begået inden for dens område, overgive sagen til  

 sine kompetente myndigheder med henblik på strafforfølgning.
Disse  

 myndigheder skal træffe deres afgørelse efter samme retningslinier, som i  

 henhold til statens lovgivning anvendes ved enhver anden lovovertrædelse af  

 alvorlig karakter.
Artikel 8 1. Forbrydelserne skal anses for optaget i enhver  

 udleveringstraktat, der består mellem de kontraherende stater, blandt de  

 forbrydelser, der kan medføre udlevering.
De kontraherende stater forpligter  

 sig til i enhver udleveringstraktat, de afslutter med hinanden, at optage  

 forbrydelserne blandt de forbrydelser, der kan medføre udlevering.
2. Hvis en kontraherende stat, som kun foretager  

 udlevering på grundlag af en traktat herom, modtager en anmodning om  

 udlevering fra en anden kontraherende stat, med hvilken den ikke har  

 afsluttet udleveringstraktat, kan den betragte denne konvention som det  

 retlige grundlag for udlevering i anledning af forbrydelserne.
For  

 udleveringen gælder i øvrigt de bestemmelser, der er fastsat i den anmodede  

 stats lovgivning.
 3. Kontraherende stater, som ikke gør udlevering  

 betinget af, at der består en traktat herom, skal gensidigt anse  

 forbrydelserne som sådanne forbrydelser, der kan medføre udlevering i  

 overensstemmelse med de betingelser, der er fastsat i den anmodede stats  

 lovgivning.
 4. For så vidt angår udlevering mellem kontraherende  

 stater skal forbrydelserne anses som begået ikke blot der, hvor de fandt  

 sted, men også i de stater som ifølge artikel 5, stk. 1, b)-d) skal kunne  

 udøve jurisdiktion over for forbrydelserne.
Artikel 9 Kontraherende stater, som opretter fælles organisationer for lufttransport  

 eller internationale virksomheder der anvender luftfartøjer, som er genstand  

 for fælles eller international registrering, skal på hensigtsmæssig måde for  

 hvert luftfartøj udpege den stat blandt dem, som skal udøve jurisdiktion og  

 fungere som registreringsstat i henhold til denne konvention, samt give  

 underretning herom til Organisationen for international civil Luftfart, der  

 viderebringer underretningen til alle de stater, der deltager i konventionen.
Artikel 10 1. De kontraherende stater skal i overensstemmelse med  

 folkeretten og deres egen lovgivning på enhver mulig måde søge at forebygge  

 de forbrydelser, der er nævnt i artikel 1.
 2. Når en flyvning er blevet forsinket eller afbrudt  

 som følge af en af de forbrydelser, der er nævnt i artikel 1, skal enhver  

 kontraherende stat, inden for hvis område luftfartøjet, passagererne eller  

 besætningen befinder sig, lette passagerernes og besætningens muligheder for  

 snarest at fortsætte deres rejse og uden ophold tilbagegive luftfartøjet og  

 dets last til de personer, som har retmæssig krav på besiddelsen.
Artikel 11 1. De kontraherende stater skal yde hinanden størst  

 mulig bistand i forbindelse med strafforfølgning i anledning af  

 forbrydelserne.
Den anmodede stats lovgivning finder undtagelsesfrit  

 anvendelse.
 2. Bestemmelserne i stk. 1 påvirker ikke forpligtelser  

 i henhold til nogen anden, bestående eller fremtidig, bilateral eller  

 multilateral traktat, der helt eller delvis regulerer spørgsmålet om gensidig  

 bistand i straffesager.
 Artikel 12 Enhver kontraherende stat, som har grund til at antage, at en  

 af de forbrydelser, der er nævnt i artikel 1, vil blive begået, skal i  

 overensstemmelse med sin egen lovgivning meddele de stater, som den formoder  

 vil blive de stater, der er nævnt i artikel 5, stk. 1, alle oplysninger af  

 betydning, som den sidder inde med.
Artikel 13 Enhver kontraherende stat skal i overensstemmelse med sin nationale  

 lovgivning snarest muligt underrette rådet for Organisationen for  

 international civil Luftfart om alle relevante oplysninger, som den er i  

 besiddelse af vedrørende:
Artikel 14 1. Enhver uoverensstemmelse mellem to eller flere  

 kontraherende stater om fortolkningen eller anvendelsen af denne konvention,  

 der ikke kan afgøres ved forhandling, skal efter en af disse staters  

 anmodning henvises til voldgift.
Såfremt der ikke inden for 6 måneder fra  

 datoen for anmodningen om voldgift kan opnås enighed mellem parterne om  

 voldgiftsrettens sammensætning, kan enhver af parterne henvise tvisten til  

 Den internationale Domstol ved en anmodning herom i overensstemmelse med  

 domstolens statutter.
 2. Enhver stat kan ved undertegnelsen eller  

 ratifikationen af denne konvention eller ved sin tiltrædelse af konventionen  

 erklære, at den ikke anser sig for bundet af bestemmelsen i stk. 1. De øvrige  

 kontraherende stater skal ikke være bundet af stk.1 over for en kontraherende  

 stat, der har taget et sådant forbehold.
 3. Enhver kontraherende stat, der har taget forbehold  

 i medfør af stk. 2, kan når som helst trække dette forbehold tilbage ved  

 meddelelse til depositarregeringerne.
Artikel 15 1. Denne konvention står åben for undertegnelse i  

 Montreal den 23. september 1971 af stater, der deltager i den internationale  

 konference om luftfartslovgivning, der afholdes i Montreal fra 8. til 23.  

 september 1971 (herefter betegnet Montreal-konferencen). Efter 10. oktober  

 1971 står konventionen åben for alle stater til undertegnelse i Moskva,  

 London og Washington.
Enhver stat, som ikke undertegner konventionen før dens  

 ikrafttræden i henhold til stk. 3, kan når som helst tiltræde konventionen.
2. Konventionen skal ratificeres af de untegnende  

 stater.
Ratifikations- og tiltrædelsesinstrumenter skal deponeres hos  

 regeringen i De socialistiske Sovjetrepublikkers Union, Det forenede  

 Kongerige Storbritannien og Nordirland samt i Amerikas forenede Stater, som  

 herved udpeges som depositarregeringerne.
 3. Konventionen træder i kraft 30 dage efter at 10  

 stater, som har undertegnet konventionen og deltaget i Montreal-konferencen,  

 har deponeret deres ratifikationsinstrumenter.
 4. For andre stater træder konventionen i kraft fra  

 tidspunktet for dens ikrafttræden i henhold til stk. 3 eller 30 dage efter  

 datoen for deponeringen af statens ratifikations- eller  

 tiltrædelsesinstrument, hvis dette tidspunkt ligger efter det førstnævnte.
 5. Depositarregeringerne skal straks underrette alle  

 undertegnende og tiltrædende stater om datoen for enhver undertegnelse, for  

 deponeringen af hver enkelt ratifikations- eller tiltrædelsesinstrument, for  

 konventionens ikrafttræden og om enhver anden meddelelse.
 6. Så snart konventionen træder i kraft, skal den  

 registreres af depositarregeringerne i henhold til artikel 102 i De forenede  

 Nationers pagt og i henhold til artikel 83 i konventionen om international  

 civil luftfart (Chicago, 1944).
Artikel 16 1. Enhver kontraherende stat kan opsige denne  

 konvention ved skriftlig meddelelse til depositarreringerne.
 2. Opsigelsen får virkning 6 måneder efter den dato,  

 da depositarregeringerne modtager meddelelsen.
 TIL BEKRÆFTELSE HERAF har undertegnede befuldmægtigede, som har behørig  

 fuldmagt dertil fra deres regeringer, undertegnet denne konvention.
 UDFÆRDIGET i Montreal den treogtyvende dag i september, nitten hundrede og  

 enoghalvfjerds, i tre originaleksemplarer, der hver er udfærdiget i fire  

 autentiske tekster på det engelske, franske, russiske og spanske sprog.
 Konventionen trådte i kraft den 26. januar 1973.
 Danmarks ratifikationsinstrument blev den 17. januar 1973 deponeret hos  

 regeringerne i de tre depositarlande, Amerikas forenede Stater, Det forenede  

 Kongerige Storbritannien og Nordirland samt De socialistiske  

 Sovjetrepublikkers Union, og konventionen trådte herefter i medfør af artikel  

 15, stk. 4 for Danmarks vedkommende i kraft den 16. februar 1973.
 Konventionen gælder indtil videre ikke for Færøerne og Grønland.
 Foruden Danmark har følgende stater ratificeret eller tiltrådt  

 konventionen:
 Amerikas forenede Stater, Australien, Den bjelorussiske socialistiske  

 Sovjetrepublik, Brasilien, Bulgarien, Cameroun, Canada, Elfenbenskysten,  

 Fiji, Finland, Guyana, Iran, Island, Israel, Jordan, Jugoslavien, Republikken  

 Kina (Formosa) (* 21), Malawi, Mali, Mongoliet, Niger, Nigeria, Norge,  

 Panama, Philippinerne, Portugal, De socialistiske Sovjetrepublikkers Union,  

 Spanien, Sverige, Sydafrika, Tchad, Trinidad/Tobago, Den tyske demokratiske  

 Republik, Den ukrainske socialistiske Sovjetrepublik og Ungarn.
 Følgende stater har erklæret, at de ikke føler sig bundet af  

 bestemmelserne i konventionens artikel 14, stk. 1, som fastsætter  

 obligatorisk jurisdiktion for Den internationale Domstol i tvister vedrørende  

 konventionens fortolkning eller anvendelse:
 Den bjelorussiske socialistiske Sovjetrepublik, Brasilien, Bulgarien,  

 Mongoliet, De socialistiske Sovjetrepublikkers Union, Sydafrika, Den  

 ukrainske socialistiske Sovjetrepublik og Ungarn.
 Udenrigsministeriet, den 25. oktober  

 1973.
K.
B.
Andersen (* 1) Ikke anerkendt af Danmark.
