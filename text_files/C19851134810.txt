 1. Indledning.
 Ved lov nr. 158 af 24. april 1985 om ændring af færdselsloven er der bl.a.  

 foretaget følgende ændringer i færdselslovens §§ 42 og 43.
a.
Den generelle hastighedsgrænse i tættere bebygget område  

 (færdselslovens § 42, stk. 1, nr. 1) er nedsat fra 60 km i timen til 50 km i  

 timen.
b.
Adgangen til at fastsætte højere lokale hastighedsbegrænsninger på  

 motortrafikveje er begrænset således, at der ikke kan fastsættes en højere  

 hastighedsgrænse end 90 km i timen (færdselslovens § 42, stk. 4).
c.
Adgangen til at fastsætte differentierede lokale hastighedbegrænsninger  

 er udvidet.
d.
Endvidere er den køretøjsbestemte hastighedsgrænse for lastbiler og  

 lastbilvogntog ændret.
Disse køretøjers hastighed i tættere bebygget område  

 må aldrig overstige 50 km i timen, uanset om der er fastsat en højere lokal  

 hastighedsbegrænsning.
 De under a) og d) nævnte ændringer træder i kraft den 1. oktober 1985,  

 mens de under b) og c) nævnte ændringer er trådt i kraft dagen efter lovens  

 bekendtgørelse i Lovtidende.
 På grundlag af lovændringen har justitsministeriet dags dato udsendt et  

 revideret cirkulære om lokale hastighedsbegrænsninger.
 Ændringerne vil i det følgende blive nærmere uddybet.
 2. Motorveje og veje uden for tættere bebygget område.
 Lovændringen indeholder ingen ændringer og den eksisterende afmærkning kan  

 opretholdes.
 Opmærksomheden henledes på, at eventuelle tavler C 55 om 80 km i timen på  

 veje uden for tættere bebygget område, der er opsat i tiden før marts 1979,  

 bør nedtages.
 3. Motortrafikveje.
Ved lovændringen er der fastsat en særskilt generel hastighedsbegræsning  

 på 80 km i timen på motortrafikveje.
Adgangen til at fastsætte en højere  

 lokal hastighedsbegrænsning er begrænset til 90 km i timen, hvilket navnlig  

 kan ske på motortrafiksvejsstrækninger uden niveauskæring.
Dette indebærer,  

 at en hastighedsgrænse på 90 km i timen kan fastsættes såvel på en  

 motortrafikvej i hele dens længde som på strækningerne mellem kryds på  

 motortrafikveje.
Minimumsafstanden mellem krydsene bør i så fald normalt være  

 2 km.
I særlige tilfælde kan der på motortrafikveje - efter samme principper som  

 dem, der gælder for motorveje - fastsættes en lavere hastighedsgrænse en den  

 generelle.
Dette kan f.eks. ske ved tilslutning til det almindelige vejnet.
Med hensyn til afmærkningen af lokale hastighedsbegrænsninger på  

 motortrafikveje bemærkes, at de sædvanlige retningslinier for anvendelsen af  

 tavle C 55 finder anvendelse.
Justitsministeriet tillader dog at tavle C 55  

 (90 km i timen) opstættes i forbindelse med tavel E 43 motortrafikvej og i  

 øvrigt udelades.
På motortrafiksvejsstrækninger, hvor der i overensstemmelse  

 med de ovenfor anførte retningslinier er fastsat en lokal hastighedsgrænse på  

 90 km i timen, skal hastigheden ved eventuelle kryds i niveau begrænses til  

 højst 80 km i timen ved tavle C 55, og tavle C 56 (90 km i timen) opsættes i  

 forbindelse med tavle E 45, hvor motortrafikvejen ophører.
 4. Veje i tættere bebygget område.
Med virkning fra 1. oktober 1985 er den generelle hastighedsbegrænsning 50  

 km i timen, hvilket derfor vil følge af tavel E 55. Eksisterende afmærkning  

 af 50 km i timen ved tavle C 55 nedtages.
Ved fastsættelse af lokale  

 hastighedsbegræsninger anvendes de retningslinier, der fremgår af punkt a og  

 b nedenfor.
 Det bemærkes, at den ovenfor under 1 d) nævnte køetøjsbestemte  

 hastighedsgrænse i tættere bebygget område for lastbiler og lastbilvogntog  

 ikke må afmærkes ved undertavler eller lignende.
a.
Højere hastighedsgrænser:
 Adgangen til at fastsætte højere hastighedsgrænser i tættere bebygget  

 område er udvidet.
 Højere hastighedsgrænser kan således f.eks. fastsættes på større  

 gennemfarts- og ringveje, samt på andre veje der indgår i byens trafikvejnet,  

 når områdets karakter og væsentlige hensyn til fodgængere og cyklister ikke  

 taler derimod.
Eksisterende lokale hastighedsgrænser på 70 og 80 km i timen vil i  

 almindelighed kunne opretholdes.
Ved fastsættelse af nye lokale  

 hastighedsgrænser bør det i hvert enkelt tilfælde vurderes, om  

 hastighedsgrænsen bør være 60, 70 eller eventuelt 80 km i timen.
b.
Lavere hastighedsgrænser.
 Fastsættelse hastigheder på 30 km i timen eller derunder (afmærket med  

 tavle E 51 eller 53) kan kun ske på opholds- og legeområder samt på veje med  

 mindre indgribende trafiksaneringer (»stilleveje«), jfr.  

 færdselslovens § 40.
En lokal hastighedsgrænse på 40 km i timen kan fastsættes, når væsentlige  

 færdselssikkerhedsmæssige hensyn taler herfor, det vil sige når hastigheden  

 er en væsentlig ulykkesårsag eller -risiko på den pågældende vejstrækning og  

 navnlig i tilfælde, hvor det skønnes påkrævet af hensyn til fodgængere og  

 cyklister.
Under tilsvarende betingelser kan en lokal hastighedsgrænse på 40  

 km i timen fastsættes for et nærmere afgrænset område med en ringe  

 gennemkørende trafik.
Fastsættelse af en hastighedsgrænse på 40 km i timen uden  

 hastighedsdæmpende foranstaltninger kan kun ske undtagelsesvis.
De  

 hastighedsdæmpende foranstaltninger skal normalt være af en sådan karakter,  

 at vejen ikke er egnet til en højere hastighed.
 Lokale hastighedsbegrænsninger afmærkes med tavle C 55. Lokale  

 hastighedsgrænser i afgrænsede områder afmærkes ved områdetavle C 68  

 (zonetavle), som indtil videre skal godkendes af justitsministeriet i det  

 enkelte tilfælde, jfr. afmærkningscirkulæret under C 68.
 P.M.V.
 E.B.
