 Efter afskrivningslovens § 18, stk. 1, d, kan der afskrives på bygninger,  

 der ikke er nævnt i § 18, stk. 1, a og b, men som på grund af deres  

 opførelsesmåde må antages at være udsat for en sådan fysisk forringelse, at  

 deres værdi ikke vil blive opretholdt gennem normal vedligeholdelse.
 Hidtil er alle erhvervsmæssigt anvendte træbygninger, bortset fra  

 beboelsesbygninger, anset for omfattet af denne regel, jf.  

 ligningsvejledningen 1985, G 6.1.3.
 Ligningsrådet har vedtaget at ændre denne praksis, således at træbygninger  

 kun kan henføres til afskrivning efter en konkret vurdering af, om  

 bygningerne på grund af anvendte materialer, konstruktion, benyttelse og  

 placering må antages at have kortere levetid end almindelige bygninger.
 Træbygninger, der er opført af trykimprægneret træ på betonfundament i  

 sædvanlig bygningsudførelse kan ikke afskrives efter afskrivningslovens § 18,  

 stk. 1, d.
 Den ændrede praksis har virkning for bygninger, der erhverves efter  

 offentliggørelsen af cirkulæret.
