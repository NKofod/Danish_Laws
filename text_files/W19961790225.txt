Erstatning for ejendomsforringelse som følge af nærhed til  

 forbindelsesrampe mellem en eksisterende motorvej og en ny motorvej.
Afvist,  

 idet ulemperne ved det nye anlæg ikke fandtes at være øget i væsentlig grad  

 set i forhold til det bestående anlæg.
U D S K R I F T AF FORHANDLINGSPROTOKOLLEN FOR EKSPROPRRIATIONSKOMMISSIONEN VEDRØRENDE MOTORVEJSANLÆG I JYLLAND VEJEN - KOLDING (Protokoltilførsel den 22. august 1996) 33. hæfte Matr. nr. y Ejer: x Da der ikke har kunnet opnås forlig om erstatningsspørgsmålet, er der  

 blevet afsagt følgende Ejendommen og ekspropriationsindgrebet Matr. nr. y er sammen med andel i matr. nr. z en landbrugsejendom  

 beliggende i landzone.
Den har et samlet areal på 53.342 (m2) og har pr. 1.  

 januar 1995 en værdi i henhold til den offentlige ejendomsvurdering på  

 680.000 kr., hvoraf grundværdien udgør 51.400 kr. og stuehusværdien udgør  

 540.000 kr.
Det nedenfor anførte eksproprierede areal er vurderet til 1,24  

 kr. pr. (m2).
Matr. nr. y består af to lodder, der adskilt af to andre ejendomme hver  

 især strækker sig fra kommunevej Mosebakken mod nordvest til motorvejen  

 Frøslev - Kolding mod sydøst.
Bygningerne, der udgør et parcelhus og en  

 mindre standbygning, ligger ud til Mosebakken på den østligste af de to  

 lodder.
Bag ved bygningerne er der på arealet ud mod motorvejen etableret en  

 hestefold.
Den vestlige af de to lodder var på ekspropriationstidspunktet  

 lejet ud til braklægning.
Der forløber en højspændingsledning hen over begge  

 lodder.
 Matr. nr. z, som ejendommen har andel i, ligger længere mod nordvest og er  

 ikke berørt af ekspropriationen.
Motorvejen Esbjerg - Kolding sluttes til motorvejen Frøslev - Kolding ud  

 for ejendommen.
Der etableres et stort tilslutningsanlæg på bl. a.  

 ejendommens areal i niveau med det omliggende terræn.
Ved ekspropriationen  

 afstås ca. 17.050 (m2) til motorvejsanlægget, heraf ca. 3.950 (m2) fra  

 bygningslodden og ca. 13.100 (m2) fra den braklagte lod.
Desuden pålægges  

 ejendommen servitut om byggelinier som anmærkning a i arealfortegnelsen,  

 servitut om rørledning på 2.980 (m2) som anmærkning c og servitut om  

 midlertidig brug af op til 4.450 (m2) som anmærkning h.
Desuden etableres en  

 højspændingsmast på bygningslodden, og der hænges yderligere en elledning op  

 i masterækken.
Denne nye leedning er omfattet af den allerede pålagte og  

 betalte ledningsservitut.
Endelig forlægges en privat vej bag om bygningerne  

 ved den nye mast.
Det eksproprierede areal ligger op til den eksisterende motorvej.
Arealet  

 ligger adskilt fra ejendommens beboelse, og der var på det afståede areal  

 ikke skabt foranstaltninger til at beskytte sig eller på anden måde tilsløre  

 naboskabet til den allerede eksisterende motorvej.
Afstanden fra rampens  

 kørebanekant for tilslutningsanlægget til beboelsen bliver ca. 85 m.
Før var  

 der godt 100 m til den eksisterende motorvej.
Parternes påstande Ejeren nedlagde påstand om en betydelig erstatning.
Han anførte, at  

 ejendommen efter hans opfattelse falder omkring 350.000 kr. i værdi ved  

 arealformindskelsen, etableringen af den nye mast og naboskabet til  

 tilslutningsanlægget.
Denne værdiforringelse vil kunne reduceres ved  

 etablering af en støjvold mellem bygningerne og motorvejsanlægget, og han  

 ønskede derfor en sådan vold etableret.
Endelig anførte ejeren, at  

 hestefolden bag bygningerne ikke vil kunne anvendes til græsning i  

 anlægsperioden, hvorfor han vil komme til at mangle foder.
De for anlægsmyndigheden mødte oplyste, at der ikke som led i projektet  

 etableres støjvold det pågældende sted.
De nedlagde ikke nogen påstand, men  

 forbeholdt sig anlægsmyndighedens stilling ved eventuel anke af  

 erstatningsspørgsmålet.
Ekspropriationskommissionens afgørelse Ud fra ekspropriationskommissionens kendskab til jordpriser på  

 landbrugsarealer i Kolding kommune og under hensyn til karakteren af det  

 afståede areal har kommissionen fastsat erstatningen herfor til 5 kr. pr.  

 (m2). til arealerstatningen på 85.250 kr. har kommissionen lagt et beløb på  

 235 kr. for det forhold, at ejeren skal betale ejendomsskat af det afståede  

 areal indtil den 1.1.1998.
Herudover har kommissionen fastsat en ulempeerstatning på 53.000 kr.,  

 hvoraf godt 43.000 kr. udgør erstatning for den nye mast.
Ved fastsættelsen  

 af resten af ulempeerstatningen har kommissionen taget hensyn til den pålagte  

 servitut om rørledning og til det midlertidige tab af græsningsareal.
Desuden  

 har kommissionen indregnet et beløb som tilskud til hegnsætning.  

 Ekspropriationskommissionen er imidlertid ikke enig med ejeren i, at der  

 derudover tilkommer ham en anselig ulempeerstatning, herunder for  

 ejendomsforringelse som følge af naboskab til det fremtidige  

 tilslutningsanlæg.
Ved vurderingen heraf må udgangspunktet være de  

 eksisterende forhold på ekspropriationstidspunktet med naboskabet til  

 motorvejen Frøslev - Kolding og tilslutningen hertil af hovedlandevejen  

 mellem Esbjerg og Kolding.
Den ud for ejendommen placerede fremtidige rampe  

 skal alene benyttes til trafik fra nord mod vest, og rampen vil ligge mere i  

 niveau med det omkringliggende terræn end det eksisterende anlæg, hvilket vil  

 give en mere glidende trafikafvikling.
Etableringen af tilslutningsanlægget  

 på ejendommens areal ud mod den eksisterende motorvej ændrer ikke forholdene  

 på stedet væsentligt, og efter kommissionens skøn vil arealafståelsen til  

 motorvejstilslutningen ikke forringe ejendommens værdi udover  

 arealafståelsesprisen.
 Der ydes ikke erstatning for pålæg af servitut om byggelinier, jfr.  

 princippet i § 38 i lov om offentlige veje.
 Erstatning for den pålagte servitut om midlertidig brug fastsættes først,  

 når den midlertidige brug er ophørt.
 For udgifter i forbindelse med erstatningens udbetaling har kommissionen  

 tillagt ejeren en godtgørelse på 3.000 kr.
 Erstatningen forrentes som nedenfor anført.
Herefter Således passeret.
K.
Junge Pedersen /Karen Buskgaard Udskriftens rigtighed bekræftes.
