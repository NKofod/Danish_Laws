Fremsat den 9. februar 2007 af  

 Elsebeth Gerner Nielsen (RV),  

 Simon Emil Ammitzbøll (RV),  

 Marianne Jelved (RV) og Morten Østergaard (RV) Forslag til folketingsbeslutning om  

 at sikre, at danske byer kan tilknyttes det internationale netværk af  

  

 fristeder for forfulgte forfattere m.fl.
Folketinget pålægger regeringen at tage de relevante initiativer,  

 så danske byer kan blive fuldt tilknyttet det internationale netværk af  

 fristeder for forfulgte forfattere, journalister m.fl., herunder   

 	  

 at personer, der ikke nyder  

 fuld ytringsfrihed i hjemlandet, bliver sikret beskyttelse og opholdsret i  

 Danmark,   

 	  

 at danske byer  

 opfordres til at etablere sig som fribyer i tilknytning til det  

 internationale  

 netværk af fristeder for forfulgte forfattere, hvor personer, der ikke nyder  

 fuld ytringsfrihed i hjemlandet, kan opnå ikke bare beskyttelse, men også  

 mulighed  

 for at fortsætte og udvikle deres arbejde i samarbejde med danske kolleger,   

 	  

 at den danske stat  

 bidrager til de forfulgte forfatteres arbejdsmuligheder gennem statslige  

 stipendier,  

 og   

 	  

 at der ikke stilles  

 krav om, at disse forfattere, journalister m.fl. skal tvinges i arbejde på  

 det  

 ordinære arbejdsmarked.
Bemærkninger til forslaget Den 30. september 2005 offentliggjorde Morgenavisen Jyllands-Posten  

 12 tegninger med temaet »Profeten Muhammed«.
Dermed ønskede avisen at teste  

 grænserne for ytringsfrihed i Danmark.
Denne test medførte stor debat om  

 ytringsfrihed både i Danmark og i udlandet.
Under hele debatten  som  

 udviklede  

 sig med voldsomme protester mod både Jyllands-Posten, den danske regering og  

 det danske samfund  fastholdt den danske regering en urokkelig  

 tilslutning til  

 den fulde ytringsfrihed.
Forslagsstillerne er enige i, at ytringsfriheden er et centralt  

 element i ethvert demokrati, men ord er ikke nok.
Derfor skal tilslutningen  

 til  

 ytringsfriheden udmøntes i handling til fordel for de mennesker, som  

 udfordrer  

 ytringsfriheden i verdens mindre liberale lande, dvs. i de lande, hvor det er  

 forbundet med stor fare at ytre sig frit.
På initiativ af Salman Rushdie oprettede Det Internationale  

 Forfatterparlament (IPW) i 1994 et internationalt netværk af fristeder for  

 forfulgte forfattere.
Udgangspunktet for dette netværk var den iranske fatwa,  

 som var erklæret mod Salman Rushdie.
De byer, som deltager i netværket,  

 påtager  

 sig at modtage en forfatter for en periode på ca. 2 år og stille både en  

 bolig  

 og et stipendium til rådighed.
Gennem  

 denne periode kan forfatteren arbejde i fred og deltage i byens kulturelle  

 liv.  

 Det internationale netværk lever stadig i bedste velgående, selv om IPW ikke  

 eksisterer længere.
Det internationale netværk ICORN I begyndelsen af juni 2006 afholdt ICORN (International City of  

 Refuge Network for persecuted writers) sin første generalforsamling på  

 Sølvberget i Stavanger.
Denne gruppe skal udarbejde forslag til vedtægter for  

 det internationale netværk inden næste generalforsamling i foråret 2007.  

 Fribyer i Norge, Sverige, Storbritannien, Tyskland, Spanien og Mexico var  

 repræsenteret ved generalforsamlingen.
I 2005 var i alt ca. 50  

 byer og regioner medlemmer af netværket.
De er fordelt over hele Europa og  

 Nord- og Sydamerika og med en enkelt afstikker til Afrika.
Norge, Sverige og Tyskland Flere af de lande, vi plejer at sammenligne os med, herunder  

 både Norge, Sverige og Tyskland, har tilsluttet sig dette netværk, og har  

 oprettet særlige fribyer for forfulgte forfattere, journalister, tegnere og  

 andre, som har udfordret ytringsfriheden i deres hjemlande.
Landene er  

 tilsluttet netværket for at sikre, at de myndigheder, som driver kritiske  

 forfattere og journalister ud af landet, ikke lykkes med at fjerne en uønsket  

 stemme fra både den hjemlige og den internationale debat.
Det er vigtigt, at  

 det ikke kun er  

  

 mennesket  

  

 , som opnår  

 beskyttelse, men også er  

  

 forfatterens  

  

 muligheder for fortsat at ytre sig, der beskyttes.
Syv norske fribyer I 1995 sluttede Stavanger sig til netværket som den første  

 norske friby, og i januar 1999 fulgte Kristiansand efter.
Oslo blev etableret  

 som friby i vinteren 2001. Siden har både Trondhjem, Tromsø, Molde og Skien  

 tilsluttet sig netværket.
De forfulgte forfattere kan bosætte sig i den  

 friby,  

 som vælger at påtage sig ansvaret.
I Norge vurderer man, at forfulgte forfattere kan opnå asyl på  

 lige fod med de kvoteflygtninge, som har opnået asyl, efter at FNs  

 Flygtningehøjkommissær (UNHCR) har fremlagt deres sag for de norske  

 myndigheder.  

 Dermed har UNHCR ikke eneret på at fremlægge sager, tværtimod kan andre  

 organisationer eller instanser, f.eks. både de norske fribyer og norsk PEN,  

 fremlægge  

 sager på lige fod med UNHCR.
Personer, som accepteres under fribyordningen,  

 optages under flygtningekvoten og anses derfor som overføringsflygtninge.  

 Andre  

 forfattere, som kommer direkte til Norge og søger asyl på ordinær vis,  

 vurderes  

 ikke at udgøre en del af kvoten, eftersom kvoteflygtninge forudses at skulle  

 overføres fra et andet land.
Disse forfattere kan dog stadig komme ind under  

 ordningen  

 og få en plads i en friby.
Forfattere, journalister m.m., som kunne være relevante for  

 friby-ordningen, vurderes på lige fod med andre flygtninge.
Således vurderer  

 Utlendingsdirektoratet både forfatterens beskyttelsesbehov og dennes  

 integrationspotentiale.  

 Oplysninger til grund for vurderingen fremskaffes i et samarbejde mellem  

 Norsk  

 PEN og de offentlige myndigheder.
For at flygtningen kan indgå i ordningen,  

 skal det være dokumenteret, at flygtningens arbejdsvilkår som forfatter,  

 journalist m.m. i hjemlandet er indskrænket.
Forfattere med lovligt ophold i  

 andre lande end deres eget hjemland, men som heller ikke dér har  

 ytringsfrihed  

 eller mulighed for lokal integration, kan også omfattes af ordningen.
 Norsk PEN har en rådgivnings- og kontaktrolle over for de  

 aktuelle byer og myndigheder.
Sager om familiesammenføring behandles efter de ordinære regler  

 for familiesammenføring.
Forfatterne under friby-ordningen omfattes i øvrigt  

 også af introduksjonsloven (svarende til den danske integrationslov) som  

 omfatter krav om sprog- og samfundskundskab.
I Norge forpligter byerne sig til at tage imod en forfulgt  

 forfatter, evt. med ægtefælle og børn, og give vedkommende fri bolig og løn i  

 1  

 eller 2 år.
Fra og med 2001 dækker den norske stat 100.000 kr. pr.  

 friby-forfatter  

 pr. år i håb om, at flere byer vil slutte sig til ordningen.  

 Forslagsstillerne  

 mener, at denne model direkte kan overføres til Danmark netop for at opfordre  

 til, at danske byer tilslutter sig ordningen.
De godkendte forfattere modtager en opholdstilladelse, som  

 gælder i 2 år.
I praksis behandles de dog som andre flygtninge og får ofte  

 permanent ophold i Norge, da man forlænger opholdstilladelsen, hvis  

 beskyttelsesbehovet  

 stadig er til stede.
En dansk friby-ordning Det er på høje tid, at også danske byer tilslutter sig dette  

 netværk.
Det kræver imidlertid, at den danske stat stiller de nødvendige  

 rammer  

 til rådighed.
Forslagsstillerne ønsker således, at personer, som er på flugt på  

 grund af manglende ytringsfrihed i hjemlandet, sikres en lempelig og skånsom  

 adgang til beskyttelse i Danmark, og at de sikres rammer for, at deres  

 arbejde  

 kan opretholdes og udvikles.
Derfor ønsker forslagsstillerne, at danske byer  

 bliver  

 opfordret til at tilslutte sig det internationale netværk.
Dette kræver, at forfatterne og deres familier ikke skal  

 overleve på en starthjælp, som ifølge regeringen har til formål at sikre, at  

 de  

 hurtigst muligt aktiveres på det ordinære arbejdsmarked.
I stedet bør den  

 danske stat i fællesskab med de relevante fribyer give et stipendium til  

 disse  

 forfattere, journalister, tegnere m.m., så de sikres mulighed for fortsat at  

 udøve deres erhverv.
Samtidig skal den danske stat sikre, at der overhovedet  

 gives mulighed for at »indstille« forfulgte forfattere til denne ordning.
 Forslagsstillerne mener, at de forfulgte forfattere, der er  

 kommet til Danmark, i udgangspunktet bør opnå en toårig midlertidig  

 opholdstilladelse, således at det er muligt for dem at opnå arbejdsro.  

 Derefter  

 mener vi at opretholdelsen af opholdstilladelsen skal betinges af en  

 vurdering  

 af det fortsatte beskyttelsesbehov, som det sker med andre flygtninge.
Forslagsstillerne mener altså, at der i Danmark skal gøres en undtagelse  

 fra integrationsloven for forfattere omfattet af denne ordning, da  

 starthjælpen  

 m.m. er rettet meget direkte mod at sikre aktivering på det ordinære  

 arbejdsmarked,  

 hvilket ikke er relevant i disse tilfælde.
Dog mener forslagsstillerne, at  

 der  

 stadig skal være tilbud om undervisning både i det danske sprog og i danske  

 samfundsforhold.
For forfattere under den foreslåede ordning i Danmark skal  

 der  

 gælde samme undtagelser med hensyn til familiesammenføringsreglerne, som i  

 øvrigt gælder for flygtninge.
 Det foreslås, at der afsættes 5 mio. kr. årligt, som byerne kan  

 søge støtte fra.
Forslagsstillerne opfordrer regeringen til at indhente så megen  

 erfaring som muligt fra Norge og de andre deltagere i det internationale  

 netværk.
Forslagsstillerne opfordrer også regeringen til at følge arbejdet i  

 ICORN i forbindelse med forberedelsen af det danske lovforslag.
Skriftlig fremsættelse Elsebeth Gerner Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at sikre, at danske byer kan tilknyttes det  

 internationale netværk af fristeder for forfulgte forfattere m.fl.
(Beslutningsforslag nr.
B 94).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
