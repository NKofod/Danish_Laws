Skriftlig fremsættelse (5. november 2003) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om tiltrædelse af Euro-middelhavsaftalen om oprettelse  

 af  

 en associering mellem Det Europæiske Fællesskab og dets medlemsstater på den  

 ene side og Den Demokratiske Folkerepublik Algeriet på den anden side.
(Beslutningsforslag nr.
B 38).
 Den 22. april 2002 undertegnede udenrigsministeren på  

 Danmarks vegne Euro-middelhavsaftalen om oprettelse af en associering mellem  

 Det Europæiske Fællesskab og dets medlemslande på den ene side og Den  

 Demokratiske Folkerepublik Algeriet på den anden side.
Formålet med aftalen er at skabe passende rammer for en  

 politisk dialog og således gøre det muligt at udvikle nære politiske  

 forbindelser mellem parterne samt at støtte Den Demokratiske Folkerepublik  

 Algeriets bestræbelser på at udvikle det økonomiske og internationale  

 samarbejde  også gennem en tilnærmelse af landets lovgivning til  

 Fællesskabets.
Formålet med aftalen er samtidig at fremme harmoniske  

 økonomiske  

 forbindelser og gradvis at opbygge et frihandelsområde mellem Fællesskabet og  

 Den Demokratiske Folkerepublik Algeriet samt at fremme det regionale  

 samarbejde  

 på alle de områder, der er omfattet af aftalen.
Desuden omfattes samarbejde  

 om  

 terrorismebekæmpelse.
 Regeringen finder, at indgåelsen af Euro-middelhavs  

 Associeringsaftalen vil være et vigtigt signal om EU-landenes fortsatte  

 engagement i Middelhavsregionen.
Der etableres en associering mellem Det Europæiske  

 Fællesskab og dets medlemsstater og Den Demokratiske Folkerepublik Algeriet.  

 Respekt for grundlæggende demokratiske principper og for menneskerettigheder  

 udgør et væsentligt element i aftalen.
I tilfælde af den ene parts  

 misligholdelse vil den anden part i medfør af aftalens bestemmelser kunne  

 træffe passende foranstaltninger i medfør af folkeretten.
 Idet jeg i øvrigt henviser til de bemærkninger, der ledsager  

 forslaget, og idet jeg kan tilføje, at tiltrædelsen ikke vurderes at ville  

 medføre statsfinansielle udgifter, skal jeg tillade mig at anbefale det til  

 det  

 Høje Tings velvillige behandling.
