Vejledning  

 til bekendtgørelse om information til forbrugere om priser m.v. i  

 pengeinstitutter (Prisoplysningsbekendtgørelsen) Indledning Bekendtgørelse nr. 44 af 24. januar 2006 er  

 udstedt med hjemmel i § 43, stk. 3, og § 373, stk. 4, i lov om finansiel  

 virksomhed.  

 Hjemlen giver økonomi- og erhvervsministeren mulighed for at fastsætte  

 nærmere  

 regler om prisoplysning for finansielle virksomheder.
Bekendtgørelsen afløser  

 bekendtgørelse  

 nr. 902 af 12. november 1992 om oplysning til forbrugerne i  

 ekspeditionslokaler,  

 i annoncer m.v. om indlånsrenter, afkast af indskud på gevinstkonti samt  

 udlånsrenter og andre kreditomkostninger i pengeinstitutter  

 (skiltningsbekendtgørelsen). Derudover ændres bekendtgørelse nr. 237 af 30.  

 marts 1994 om skiltning med gebyrer og valutakurser i pengeinstitutter m.v.,  

 således at denne bekendtgørelse fremover ikke omfatter pengeinstitutter.
 Hvis et pengeinstitut ikke overholder  

 bekendtgørelsens regler, kan Finanstilsynet påbyde instituttet at berigtige  

 de  

 forhold, der strider imod bekendtgørelsens regler, jf. § 10, stk. 1. Undlader  

 pengeinstituttet at efterkomme et påbud, kan det straffes med bøde, jf. § 11.
Manglende overholdelse af bekendtgørelsens  

 regler vil ikke i sig selv have civilretlige konsekvenser.
En kunde vil  

 således  

 ikke umiddelbart have et civilretligt krav mod et pengeinstitut, der ikke  

 overholder bekendtgørelsens regler.
Det vil være de finansielle ankenævn og  

 domstolene, der i forbindelse med behandlingen af konkrete sager skal tage  

 stilling til, om en overtrædelse af bekendtgørelsen kan udløse et  

 civilretligt  

 krav.
 Bekendtgørelsen har følgende opbygning:
 § 1 angiver anvendelsesområdet for  

 bekendtgørelsen.
 § 2 indeholder bestemmelsen om  

 oplysningsformen.
 §§ 3-6 fastsætter regler for oplysninger om  

 ind- og udlån, herunder krav om oplysninger i henhold til  

 standardforudsætninger.
 § 7 indeholder regler om oplysninger om gebyrer  

 og fremmed valuta.
 §§ 8 og 9 indeholder regler om oplysninger i  

 forbindelse med markedsføring og rabat.
 §§ 10-12 indeholder regler om tilsyn, straf og  

 ikrafttræden.
 Bilag 1 indeholder de standardforudsætninger,  

 som skal anvendes ved oplysning om visse udlån.
Anvendelsesområde § 1 Oplysningskravene skal bidrage til, at forbrugeren kan danne  

 sig et overblik over, hvad det pågældende pengeinstitut opkræver af renter og  

 gebyrer for deres produkter, inden kunden forespørger om prisen på at indgå  

 en  

 konkret aftale med instituttet.
Bekendtgørelsen pålægger pengeinstitutter at  

 give oplysninger om produkter, som efterspørges af private forbrugere.
Hvis  

 en erhvervsdrivende  

 på tilsvarende måde, som den private forbruger, efterspørger disse produkter,  

 kan den erhvervsdrivende benytte de samme oplysninger.
Bekendtgørelsen finder anvendelse for danske pengeinstitutter  

 og ligeledes for udenlandske pengeinstitutter, der driver virksomhed i  

 Danmark  

 gennem en filial.
Udenlandske pengeinstitutter, der alene udøver  

 grænseoverskridende tjenesteydelsesvirksomhed i Danmark, er ikke omfattet af  

 bekendtgørelsens  

 anvendelsesområde.
Det bemærkes, at udenlandske tjenesteydere er omfattet af  

 bekendtgørelse om god skik for finansielle virksomheder.
Hvis udenlandske  

 pengeinstitutter markedsfører deres produkter i strid med danske regler,  

 herunder reglerne i prisoplysningsbekendtgørelsen, kan det være en  

 overtrædelse  

 af god skik reglerne.
Det afhænger af det konkrete markedsføringstiltag.
§ 1, stk. 2. Kapitalpension, ratepension, selvpension,  

 børneopsparing og boligopsparing, der anbringes som puljeindlån eller i et  

 særskilt depot er kendetegnet ved, at forrentningen typisk ikke er knyttet  

 til  

 en indlånskonto, men i stedet knytter sig til den fremtidige kursudvikling i  

 et  

 eller flere værdipapirer.
Derudover eksisterer der allerede særlige  

 oplysningskrav om, hvilken information kunderne skal have bl.a. i forbindelse  

 med etableringen af de omhandlede opsparingsformer, jf. bekendtgørelsen om  

 puljepension og andre skattebegunstigede opsparingsformer m.v.  

 Opsparingsformerne  

 er derfor undtaget af bekendtgørelsen.
 De underliggende konti, der er knyttet til de særlige  

 opsparingsformer anbragt i særskilt depot, er omfattet af bekendtgørelsens  

 regler.
Oplysningsform § 2 § 2, stk. 1, stiller krav om, at oplysningerne i henhold til  

 bekendtgørelsen skal gives på en tydelig måde.
Ved "tydelig måde"  

 forstås at kunden på en nem og overskuelig måde kan finde de ønskede  

 oplysninger.
Oplysningerne i forretningslokalet kan for eksempel fremgå af en  

 prisbog eller vises på en frit tilgængelig computerskærm.
Kravet om at  

 oplysningerne skal gives på en tydelig måde gælder ligeledes præsentationen  

 af  

 de enkelte oplysninger.
Eksempelvis skal kunden på en nem og overskuelig måde  

 kunne finde det relevante gebyr ved en søgning gennem pengeinstituttets  

 gebyrer.
Det samme gælder præsentationen af de enkelte indlåns- og  

 udlånsformer, som pengeinstituttet skilter med.
 Pengeinstituttet skal kun give oplysninger via internettet,  

 hvis instituttet har en hjemmeside, der stilles til rådighed for  

 offentligheden.
 Oplysninger om valutakurser skal efter § 2, stk. 2, kun gives i  

 pengeinstitutternes forretningslokaler, og ikke på institutternes hjemmeside.  

 For internetbanker, som kun benytter internettet og dermed ikke har et fysisk  

 forretningssted,  

 skal oplysningerne i denne bekendtgørelse, herunder om valutakurser, gives på  

 internetbankens hjemmeside, da hjemmesiden i disse tilfælde skal betragtes  

 som instituttets  

 forretningssted.
Oplysninger om ind- og udlån § 3 § 3, stk. 1. Pengeinstituttet skal oplyse bl.a. om  

 indlånsrentesatser for de mest almindeligt forekommende indlånskonti, som  

 eksempelvis en lønkonto, en børneopsparing eller en kapitalpensionskonto.  

 Mest  

 almindeligt forekommende indlånskonti betyder, at pengeinstituttet skal  

 oplyse  

 om de indlånsprodukter, som giver et repræsentativt billede af instituttets  

 indlånsprodukter for instituttets typiske kundegruppe.
Hvis instituttet oplyser om de indlånsprodukter, som mindst 5  

 pct. af instituttets kunder har, vil dette typisk opfylde kravet om oplysning  

 om de mest almindeligt forekommende indlånskonti.
Afgrænsningen vil dog altid  

 afhænge af en konkret vurdering af det enkelte pengeinstituts kundegruppe.  

 Hvis  

 en aktionærkonto er ét af det pågældende instituts mest almindeligt  

 forekommende konti, skal der gives oplysninger om denne.
§ 3, stk. 1, nr. 2, vedrører alene oplysninger om de fordele og  

 begrænsninger, som pengeinstituttet tilknytter den enkelte indlånskonto.
Som  

 eksempel på fordele kan nævnes gebyrfrit visa-dankort eller lavere gebyrer  

 for  

 betaling af girokort.
Som eksempel på begrænsninger kan nævnes krav om køb af  

 et vist antal af aktier i instituttet forbindelse med oprettelsen af en  

 indlånskonto for at opnå en bestemt indlånsrente.
Hvis instituttet har et  

 krav  

 om, at kunden skal købe aktier for at få det pågældende produkt, skal ca.  

 værdien for aktierne oplyses.
Instituttet skal ændre ca. værdien, når kursen  

 for aktierne ændrer sig væsentligt.
Faste omkostninger til en indlånskonto i henhold til § 3, stk.  

 1 nr. 4, kan eksempelvis være de omkostninger, der opstår som følge af et  

 krav  

 om, at kunden til indlånskontoen skal have et visa-dankort, som medfører et  

 etableringsgebyr for anskaffelsen af kortet.
Det er således de omkostninger,  

 som er en betingelse for selve kontoen, der skal oplyses om.
§ 5 Et pengeinstitut skal i henhold til stk. 1 oplyse om  

 instituttets mest almindeligt forekommende udlånskonti, som eksempelvis en  

 kassekredit, et billån eller et forbrugslån.
Mest almindeligt forekommende  

 udlånskonti betyder, at pengeinstituttet skal oplyse om de udlånsprodukter,  

 som  

 giver et repræsentativt billede af instituttets udlånsprodukter for  

 instituttets typiske kundegruppe.
Hvis instituttet oplyser om de udlånsprodukter, som mindst 5  

 pct. af instituttets kunder har, vil dette typisk opfylde kravet om oplysning  

 om de mest almindeligt forekommende udlånskonti.
Afgrænsningen vil dog altid  

 afhænge af en konkret vurdering af det enkelte pengeinstituts kundegruppe.
 Hvis et pengeinstitut blandt de mest almindeligt forekommende  

 udlån har flere lån af samme type, som alle kan karakteriseres som "mest  

 almindeligt forekommende, skal der oplyses om alle lånene.
Der skal i henhold til stk. 1, nr. 2, skiltes med rentespænd  

 for udlån.
Det betyder, at et pengeinstitut for et udlån ikke skal oplyse, at  

 en rentesats er den laveste, hvis denne lave rentesats kun kan opnås af en  

 meget lille del af instituttets kunder med helt specielle formueforhold.
Hvis  

 der er friværdi i kundens bolig skal friværdien betragtes som almindeligt  

 forekommende formueforhold.
Rentesatser som privatkunden har opnået ved også  

 at  

 have et erhvervskundeforhold i instituttet, skal ikke medtages i  

 rentespændet.
§ 5, stk. 1, nr. 3, vedrører alene oplysninger om  

 pengeinstituttets egne fordele og begrænsninger tilknyttet den enkelte  

 udlånskonto.
Som eksempel på begrænsninger kan nævnes krav om køb af et vist  

 antal af aktier i instituttet i forbindelse med oprettelse af en udlånskonto  

 for at opnå en bestemt udlånsrente.
En ca. værdi af de i kravet nævnte aktier  

 skal oplyses, da begrænsningen svarer til en fast engangsomkostning ved at  

 have  

 lånet, men som ikke er indregnet i de årlige omkostninger i procent (ÅOP).
Efter § 5, stk. 1, nr. 5, skal pengeinstituttet give oplysning  

 om den årlige provision.
Provisionssatsen kan enten oplyses i et kronebeløb  

 eller som en procentsats.
Hvis pengeinstituttet oplyser en procentsats, skal  

 det oplyses, hvordan kunden kan beregne selve beløbet, herunder skal der  

 oplyses  

 om antallet af provisionstilskrivninger pr. år.
 Hvor der i bekendtgørelsen ikke er andet nævnt, skal der alene  

 oplyses om ÅOP før skat.
§ 6 Det fremgår af § 6, stk. 1, at pengeinstituttet skal oplyse om  

 udlånsformerne kassekredit, billån, boliglån og forbrugslån ud fra  

 standardforudsætningerne i bekendtgørelsens bilag 1. Der skal ud fra  

 standardforudsætningerne kun oplyses om en af hver af de fire udlånsformer.  

 Foruden oplysninger i henhold til standardforudsætningerne skal  

 pengeinstituttet fortsat følge oplysningskravene i § 5, stk. 1. Det betyder  

 som  

 nævnt under § 5, at hvis et institut har flere udlånsprodukter af samme type,  

 der  

 alle kan karakteriseres som "mest almindeligt forekommende, skal  

 der  

 oplyses om disse lån foruden oplysningerne om standardforudsætningerne.
 Ved en kassekredit i relation til § 6, forstås en kassekredit  

 som er tilknyttet en lønkonto, hvor der ikke er krav om sikkerhedsstillelse.  

 For forbrugslån er der ligeledes ikke krav om sikkerhedsstillelse, mens der  

 for  

 både et billån og et boliglån er krav om sikkerhedsstillelse.
Pengeinstituttet skal i henhold til standardforudsætningerne  

 ligeledes oplyse om ÅOP efter skat for kassekredit, billån, boliglån og  

 forbrugslån.
Skattesatsen skal beregnes ud fra personer, der forudsættes at  

 have en negativ kapitalindkomst, og som bor i en kommune med en gennemsnitlig  

 skattesats.
 Skattesatsen kan findes på Skatteministeriets hjemmeside under  

 Tal-statistik/Kommuneskatter:  

  

 www.skm.dk/tal_statistik/kommuneskatter  

. Derudover vil der  

 på Finanstilsynets hjemmeside, under forbrugerforhold/FAQ kunne findes en  

 henvisning til skatteministeriets hjemmeside.
 Det følger af § 6, stk. 3, at hvis et pengeinstitut anvender  

 andre forudsætninger end de standardforudsætninger, der er anført i bilag 1  

 for  

 lånetyperne kassekredit, billån, boliglån og forbrugslån, skal  

 pengeinstituttet  

 skilte med instituttets egne forudsætninger for de pågældende produkter.  

 Pengeinstituttet  

 skal tilsvarende standardforudsætningerne i bilag 1, oplyse om ÅOP efter  

 skat.
Oplysninger om gebyrer og fremmed valuta § 7 Det fremgår af § 7, stk. 1, at et pengeinstitut skal oplyse om  

 størrelsen på samtlige egne gebyrer, som det opkræver. Samtlige egne  

 gebyrer  

 omfatter de gebyrer, som pengeinstitutterne på egne vegne opkræver af  

 kunderne  

 og ikke de gebyrer, som opkræves på andres vegne, eksempelvis offentlige  

 afgifter.
For at sikre en enkel og overskuelige sammenligning skal  

 pengeinstituttet kun oplyse om egne gebyrer.
Pengeinstituttets egne gebyrer  

 sammen med eksempelvis offentlige afgifter skal i henhold til  

 kreditaftaleloven  

 medtages, når der beregnes ÅOP.  

 Kunden  

 vil dermed få oplyst en ÅOP, indeholdende flere end bare pengeinstituttets  

 egne  

 omkostninger.
§ 8 Det følger af stk. 1, at der i markedsføringen af samtlige  

 indlånsprodukter skal oplyses om den nominelle rente.
Der skal for samtlige  

 udlånsprodukter i markedsføringsøjemed oplyses om den nominelle rente og ÅOP.  

 Der skal ikke oplyses om forudsætningerne for beregningen af ÅOP.
Tilsyn og straffebestemmelser §§ 1011 Finanstilsynet kan i henhold til § 10, stk. 1, give et påbud  

 om, at pengeinstituttet berigtiger forhold, der strider mod  

 prisoplysningsreglerne.
Det institut der undlader at efterkomme et påbud kan  

 efter følgende straffes med bøde, jf. § 11.
 Efter lov om finansiel virksomhed § 354a, stk. 2, nr. 2, kan  

 Finanstilsynet herudover offentliggøre navnet på den virksomhed der har fået  

 et  

 påbud om overtrædelse af forhold, der er i strid med reglerne om  

 prisoplysning.
