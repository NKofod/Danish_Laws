Bekendtgørelse om ændring af  

 bekendtgørelse om lægelig kontrol med arbejde med ioniserende  

 stråling § 1 I Arbejdstilsynets bekendtgørelse  

 nr. 206 af 23. marts 1990 om lægelig kontrol med arbejde med  

 ioniserende stråling foretages følgende ændringer:
 1. Som fodnote til bekendtgørelsens titel  

 indføjes:
»1)	Bekendtgørelsen indeholder bestemmelser, der  

 gennemfører Rådets direktiv nr. 96/29/ EURATOM, EF-tidende1996,  

 L 159 s. 1.« 2. Indledningen affattes således:
»I medfør af § 39, stk. 1, § 63 og  

 § 84 samt efter bemyndigelse i henhold til § 73 i samme lov, jf.  

 lovbekendtgørelse nr. 784 af 11. oktober 1999 om arbejdsmiljø,  

 fastsættes: « 3. § 1, stk. 2, affattes således:
»Stk. 2. Arbejde med ioniserende stråling omfattet af  

 § 2 må kun udføres af personer, der ifølge en  

 lægelig vurdering skønnes at være egnet hertil.« 4. I § 1 indsættes efter stk. 2 som stk.  

 3:
»Stk. 3. Arbejde med ioniserende stråling må i  

 øvrigt kun udføres af personer, hvis helbredstilstand ikke  

 derved udsættes for forringelse.« 5. § 2, 1. pkt. affattes således:
»§ 2. Enhver, der skal udføre arbejde under forhold,  

 som normalt kan udsætte vedkommende for en effektiv dosis, der  

 overstiger 6 mSv pr. år eller en ækvivalent dosis, der ligger  

 over 3/10 af de dosisgrænser for øjelinsen, hud og  

 ekstremiteter, der er fastsat i bilag 1 for arbejdstagere over 18 år i  

 Sundhedsstyrelsens bekendtgørelse nr. 823 af 31. oktober 1997 om  

 dosisgrænser for ioniserende stråling, skal gennemgå en  

 helbredsundersøgelse med henblik på at bestemme vedkommendes  

 egnethed til det pågældende arbejde.« 6. § 3, stk. 2, affattes således:
»Stk. 2. Helbredskontrollen skal suppleres med de yderligere  

 undersøgelser, dekontaminering og nødbehandlinger, som  

 lægen anser for nødvendige.« 7. § 4, stk. 1, affattes således:
»§ 4. Såfremt en person på grund af  

 uregelmæssigheder som følge af uheld, fejlbetjening eller af  

 andre årsager er blevet eller må formodes at være blevet  

 udsat for ioniserende stråling i mere end det tilladelige omfang  

 ifølge de af Sundhedsstyrelsens fastsatte regler om dosisgrænser  

 for ioniserende stråling, skal arbejdsgiveren omgående  

 træffe de fornødne foranstaltninger.
Arbejdsgiveren skal  

 endvidere underrette den i § 5, stk. 1, nævnte læge  

 eller, hvis en sådan ikke er foreskrevet, Arbejdstilsynet og  

 Sundhedsstyrelsen, Statens Institut for Strålehygiejne, samt  

 virksomhedens sikkerhedsorganisation.
For personer, der ikke udfører  

 arbejde for en arbejdsgiver, påhviler nævnte pligter den  

 pågældende selv.« 8. § 7, stk. 4, affattes således:
»Stk. 4. Den læge, der forestår  

 undersøgelserne efter bekendtgørelsen skal opbevare  

 resultaterne og optegnelser, der ligger til grund herfor, indtil personen er  

 fyldt eller ville være fyldt 75 år, dog i mindst 30 år  

 efter den pågældendes ophør med arbejdet, jf.  

 Arbejdstilsynets bekendtgørelse om arbejdsmedicinske  

 undersøgelser efter lov om arbejdsmiljø.« 9. § 8 affattes således:
 »§ 8. Medmindre højere straf er forskyldt efter lov om  

 arbejdsmiljø eller anden lovgivning, straffes med bøde eller  

 hæfte den, der:
1)	overtræder § 1, stk. 2, §§ 2-5 og § 7,  

 stk. 2 og 3, 2)	ikke efterkommer påbud eller forbud, der er meddelt i henhold  

 til bekendtgørelsen, eller 3)	tilsidesætter vilkår for tilladelse i henhold til  

 bekendtgørelsen.
Stk. 2. Der kan pålægges selskaber m.v. (  

 juridiske personer) strafansvar efter reglerne i straffelovens 5.  

 kapitel.« § 2 Bekendtgørelsen træder i kraft den 7. marts 2001.
