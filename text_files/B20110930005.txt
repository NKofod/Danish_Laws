BL 9-20, Udgave 1, 23. juni 2011 Bestemmelser om straf for overtrædelse af visse EU-forordninger på luftfartsområdet (passagerrettigheder) BL 9-20, Udgave 1, 23. juni 2011 I medfør af § 1 a og § 149, stk. 10 i lov om luftfart, jf. lovbekendtgørelse nr. 731 af 21. juni 2007, fastsætter Trafikstyrelsen herved efter bemyndigelse fra Transportministeriet, jf. bekendtgørelse nr. 110 af 3. februar 2009 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, følgende:
1. Referencedokumenter 1.1 Europa-Parlamentets og Rådets forordning (EF) nr. 261/2004 af 11. februar 2004 om fælles bestemmelser om kompensation og bistand til luftfartspassagerer ved boardingafvisning og ved aflysning eller lange forsinkelser og om ophævelse af forordning (EØF) nr. 295/91.
 1.2 Europa-Parlamentets og Rådets forordning (EF) nr. 1107/2006 af 5. juli 2006 om handicappede og bevægelseshæmmede personers rettigheder, når de rejser med fly.
1.3 De dokumenter, der er nævnt ipkt. 1.1 og 1.2, kan findes på den Europæiske Unions hjemmeside www.eur-lex.europa.eu, på Trafikstyrelsens hjemmeside www.trafikstyrelsen.dk og på Retsinformations hjemmeside www.retsinformation.dk.
Dokumenterne kan endvidere fås ved henvendelse til 2. Anvendelsesområde Denne BL fastsætter bestemmelser om straf for overtrædelse af de forordninger, der er nævnt i afsnit 3.
3. Straf Europa-Parlamentets og Rådets forordning (EF) nr. 261/2004 af 11. februar 2004 3.1 Et transporterende luftfartsselskab, som overtræder bestemmelserne i artikel 411 eller artikel 14-15 i Europa-Parlamentets og Rådets forordning (EF) nr. 261/2004 af 11. februar 2004, straffes med bøde.
 3.1.1 For overtrædelser begået af selskaber mv. (juridiske personer) kan der pålægges strafansvar efter reglerne i straffelovens 5. kapitel, jf. luftfartslovens § 149, stk. 14.
Europa-Parlamentets og Rådets forordning (EF) nr. 1107/2006 af 5. juli 2006 3.2 Et transporterende luftfartsselskab, dets agent eller en rejsearrangør, som overtræder bestemmelserne i artikel 3, 4, 6 eller 13 i Europa-Parlamentets og Rådets forordning (EF) nr. 1107/2006 af 5. juli 2006, straffes med bøde.
 3.2.1 Et transporterende luftfartsselskab, som overtræder bestemmelserne i artikel 10 eller 11 i den forordning, der er nævnt i pkt. 3.2, straffes med bøde.
 3.2.2 En lufthavns forvaltningsorgan, som overtræder bestemmelserne i artikel 5, 7-9, 11 eller 13 i den forordning, der er nævnt i pkt. 3.2, straffes med bøde.
 3.2.3 For overtrædelser begået af selskaber mv. (juridiske personer) kan der pålægges strafansvar efter reglerne i straffelovens 5. kapitel, jf. luftfartslovens § 149, stk. 14.
4. Ikrafttræden Denne BL træder i kraft den 1. juli 2011.
