 Patienten klagede over beslutningen om tvangsfiksering og indgivelse af  

 beroligende injektion, og Det lokale Psykiatriske Patientklagenævn  

 godkendte tvangsindgrebene.
Klage over tvangsfiksering og indgivelse af  

 beroligende injektion Sundhedsvæsenets Patientklagenævn fandt ikke betingelserne for  

 tvangsfiksering af patienten opfyldt, idet der ikke fandtes at have  

 været nærliggende fare for, at patienten selv eller andre ville  

 lide skade på legeme eller helbred.
Det fandtes heller ikke godtgjort,  

 at patienten havde forfulgt eller på anden lignende måde groft  

 forulempet medpatienter eller udøvet hærværk af ikke  

 ubetydeligt omfang.
Nævnet lagde vægt på, at det i  

 journalen var beskrevet, at den adfærd der lå til grund for  

 fikseringen var urolighed, opkørthed og spark til nogle møbler  

 i en niche.
Nævnet fandt derimod betingelserne for indgivelse af en beroligende  

 injektion opfyldt, idet det var nødvendigt at bringe patienten til ro  

 med henblik på bedring af hendes tilstand.
Nævnet lagde  

 vægt på, at patienten ifølge journalen var urolig og  

 opkørt og sparkede til nogle møbler.
Nævnet fandt  

 endvidere, at indgivelse af beroligende medicin opfyldte kravet om mindst  

 indgribende foranstaltning, idet den urolige tilstand opstod akut, og idet  

 det skønnedes, at man ikke kunne have beroliget patienten på  

 anden vis.
