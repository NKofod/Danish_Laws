Nr LSF 83 Forslag til Lov om gødning og jordforbedringsmidler m.m.
Fremsat af landbrugsministeren (Tørnæs) den 30. januar 1992 Vedtaget ved tredjebehandling den 6. februar 1992 Lov nr. 131 af 26/02/1992 § 1. Landbrugsministeren kan fastsætte bestemmelser om opbevaring og salg af alle produkter, kemiske stoffer og organismer, der er bestemt til 1) fremme af planters vækst, og hvis virkning helt eller overvejende beror  

 på deres indhold af plantenæringsstoffer (gødninger), 2) fremme af omsætningen af indholdet af organisk stof i kompostmateriale  

 (komposteringspræparater), 3) ændring af jords eller voksemediers fysiske, kemiske eller biologiske  

 tilstand, og hvis virkning ikke eller kun i ringe grad beror på et indhold af  

 plantenæringsstoffer (jordforbedringsmidler), 4) anvendelse som voksemedier for planter eller 5) fremme af optagelsen af næringsstoffer ved podning på frø, planter,  

 jord eller voksemedier.
 Stk. 2. Landbrugsministeren kan bestemme, at reglerne i denne lov  

 skal gælde for produkter m.m., som har tilsvarende virkning som beskrevet i  

 stk. 1.
Stk. 3. Ved fastsættelse af bestemmelser efter stk. 1, herunder  

 til gennemførelse af forskrifter fastsat af De Europæiske Fællesskaber, kan  

 landbrugsministeren fastsætte forskrifter om 1) pakning og mærkning, 2) registrering og godkendelse af betegnelse og mærkning m.m., 3) produkternes indhold, sammensætning og kvalitet m.m., 4) regnskab over produktion, indførsel, lager og salg, 5) kontrol med overholdelsen af loven og af bestemmelser fastsat efter  

 loven samt om offentliggørelse af kontrol- og analyseresultater, 6) autorisation af og tilsyn med kemiske laboratorier samt godkendelse af  

 analysemetoder og arbejdsforskrifter og 7) gebyrer til dækning af udgifterne ved kontrol, tilsyn og  

 administration.
 Stk. 4. I bestemmelser fastsat efter stk. 1 kan der fastsættes  

 regler om udbud og salg, fordeling, levering eller anden form for  

 overdragelse.
 Stk. 5. Der er udpantningsret for gebyrer fastsat efter stk. 3,  

 nr. 7.
 § 2. Produkter m.m. omfattet af loven skal opfylde de  

 bestemmelser, der er fastsat efter § 1, have en dokumenterbar virkning, være  

 af god handelsmæssig kvalitet og må ikke ved hensigtsmæssig anvendelse kunne  

 udgøre nogen fare for menneskers, dyrs eller planters sundhed.
 § 3. Landbrugsministeren eller den, ministeren har bemyndiget  

 hertil, har mod behørig legitimation og uden retskendelse adgang til privat  

 og offentlig ejendom, hvor det er påkrævet af hensyn til kontrollen med  

 overholdelsen af § 2 og af bestemmelser fastsat efter § 1, og kan  

 vederlagsfrit udtage prøver til undersøgelse.
 Stk. 2. Virksomheder, der sælger produkter og stoffer m.m.  

 omfattet af loven, skal efter anmodning give ministeren de oplysninger, der  

 er nødvendige for kontrollen med overholdelsen af de fastsatte bestemmelser,  

 og skal yde fornøden bistand ved gennemførelsen af kontrollen.
 § 4. Henlægger landbrugsministeren sine beføjelser efter denne lov  

 til et direktorat eller andet administrativt organ oprettet under  

 ministeriet, kan ministeren fastsætte bestemmelser om adgang til at klage  

 over afgørelser truffet i henhold til bemyndigelsen, herunder om at  

 afgørelser ikke kan indbringes for højere administrativ myndighed.
 § 5. Overtrædelse af § 2 og § 3, stk. 2, straffes med bøde.
 Stk. 2. I forskrifter fastsat efter § 1 kan der fastsættes straf  

 af bøde for overtrædelse af bestemmelser i forskrifterne.
Stk. 3. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 6. Ved overtrædelse af bestemmelser fastsat efter § 1 kan  

 landbrugsministeren under overholdelse af bestemmelserne i retsplejeloven om  

 indhold af anklageskrift i politisager tilkendegive, at sagen kan afgøres  

 uden retslig forfølgning, hvis den, der har begået overtrædelsen, erkender  

 sig skyldig og erklærer sig rede til at betale en bøde som angivet i  

 tilkendegivelsen inden for en nærmere angivet frist, der efter begæring kan  

 forlænges.
 Stk. 2. Betales bøden i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 § 7. Loven træder i kraft 1. juli 1992.
 Stk. 2. Lov nr. 41 af 26. januar 1977 om handel med gødning og  

 grundforbedringsmidler m.m. ophæves.
 Stk. 3. Forskrifter fastsat i henhold til den lov, der er nævnt i  

 stk. 2, forbliver i kraft, indtil de ophæves af landbrugsministeren.
 § 8. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, de særlige  

 grønlandske forhold tilsiger.
Oprindeligt fremsat forslag § 1 Landbrugsministeren kan fastsætte bestemmelser om opbevaring og salg af  

 alle produkter, kemiske stoffer og organismer, der er bestemt til 1) fremme af planters vækst, og hvis virkning helt eller overvejende beror  

 på deres indhold af plantenæringsstoffer (gødninger), 2) fremme af omsætningen af indholdet af organisk stof i kompostmateriale  

 (komposteringspræparater), 3) ændring af jords eller voksemediers fysiske, kemiske eller biologiske  

 tilstand, og hvis virkning ikke eller kun i ringe grad beror på et indhold af  

 plantenæringsstoffer (jordforbedringsmidler), 4) anvendelse som voksemedier for planter eller 5) fremme af optagelsen af næringsstoffer ved podning på frø, planter,  

 jord eller voksemedier.
 Stk. 2. Landbrugsministeren kan bestemme, at reglerne i denne lov  

 skal gælde for produkter m.m., som har tilsvarende virkning som beskrevet i  

 stk. 1.
Stk. 3. Ved fastsættelse af bestemmelser efter stk. 1, herunder  

 til gennemførelse af forskrifter fastsat af De Europæiske Fællesskaber, kan  

 landbrugsministeren fastsætte forskrifter om 1) pakning og mærkning, 2) registrering og godkendelse af betegnelse og mærkning m.m., 3) produkternes indhold, sammensætning og kvalitet m.m., 4) regnskab over produktion, indførsel, lager og salg, 5) kontrol med overholdelsen af loven og af bestemmelser fastsat efter  

 loven samt om offentliggørelse af kontrol- og analyseresultater, 6) autorisation af og tilsyn med kemiske laboratorier samt godkendelse af  

 analysemetoder og arbejdsforskrifter, og 7) gebyrer til dækning af udgifterne ved kontrol, tilsyn og  

 administration.
 Stk. 4. I bestemmelser fastsat efter stk. 1 kan der fastsættes  

 regler om udbud og salg, fordeling, levering eller anden form for  

 overdragelse.
 Stk. 5. Der er udpantningsret for gebyrer fastsat efter stk. 3,  

 nr. 7.
§ 2 Produkter m.m. omfattet af loven skal opfylde de bestemmelser, der er  

 fastsat efter § 1, have en dokumenterbar virkning, være af god handelsmæssig  

 kvalitet og må ikke ved hensigtsmæssig anvendelse kunne udgøre nogen fare for  

 menneskers, dyrs eller planters sundhed.
§ 3 Landbrugsministeren eller den, ministeren har bemyndiget hertil, har mod  

 behørig legitimation og uden retskendelse adgang til privat og offentlig  

 ejendom, hvor det er påkrævet af hensyn til kontrollen med overholdelsen af §  

 2 og af bestemmelser fastsat efter § 1, og kan vederlagsfrit udtage prøver  

 til undersøgelse.
 Stk. 2. Virksomheder, der sælger produkter og stoffer m.m.  

 omfattet af loven, skal efter anmodning give ministeren de oplysninger, der  

 er nødvendige for kontrollen med overholdelsen af de fastsatte bestemmelser,  

 og skal yde fornøden bistand ved gennemførelsen af kontrollen.
§ 4 Henlægger landbrugsministeren sine beføjelser efter denne lov til et  

 direktorat eller andet administrativt organ oprettet under ministeriet, kan  

 ministeren fastsætte bestemmelser om adgang til at klage over afgørelser  

 truffet i henhold til bemyndigelsen, herunder om at afgørelser ikke kan  

 indbringes for højere administrativ myndighed.
§ 5 Overtrædelse af § 2 og § 3, stk. 2, straffes med bøde.
 Stk. 2. I forskrifter fastsat efter § 1 kan der fastsættes straf  

 af bøde for overtrædelse af bestemmelser i forskrifterne.
Stk. 3. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fælleskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
§ 6 Ved overtrædelse af bestemmelser fastsat efter § 1 kan landbrugsministeren  

 under overholdelse af bestemmelserne i retsplejeloven om indhold af  

 anklageskrift i politisager tilkendegive, at sagen kan afgøres uden retslig  

 forfølgning, hvis den, der har begået overtrædelsen, erkender sig skyldig og  

 erklærer sig rede til at betale en bøde som angivet i tilkendegivelsen inden  

 for en nærmere angivet frist, der efter begæring kan forlænges.
 Stk. 2. Betales bøden i rette tid, eller bliver den efter  

 stedfundne vedtagelse inddrevet eller afsonet, bortfalder videre forfølgning.
§ 7 Loven træder i kraft 1. juli 1992.
 Stk. 2. Lov nr. 41 af 26. januar 1977 om handel med gødning og  

 grundforbedringsmidler m.m. ophæves.
 Stk. 3. Forskrifter fastsat i henhold til den lov, der er nævnt i  

 stk. 2, forbliver i kraft, indtil de ophæves af landbrugsministeren.
§ 8 Loven gælder ikke for Færøerene og Grønland, men kan ved kongelig  

 anordning sættes i kraft for Grønland med de afvigelser, de særlige  

 grønlandske forhold tilsiger.
Bemærkninger til lovforslaget Ved lovforslaget gennemføres en revision og modernisering af lov nr. 41 af  

 26. januar 1977 om handel med gødning og grundforbedringsmidler m.m. som  

 ændret ved lov nr. 254 af 25. april 1990. Denne lov foreslås samtidig  

 ophævet.
 Lovens tekst er optaget som bilag til lovforslaget.
 Der henvises vedrørende den gældende lov til Folketingets forhandlinger  

 1976/77, sp. 397-99, sp. 1335-1339, sp. 3933-3935 og sp. 4075 og Tillæg A,  

 sp. 721-732 og Tillæg B, sp. 167-68 samt til Folketingets forhandlinger  

 1989/90, sp. 4772-4773, sp. 5652-5658, sp. 8145 og 8313.
Formålet med lovforslaget er - som med den gældende lov og tidligere love  

 - at sikre forbrugeren, dvs. landmanden, skovbrugeren, gartneren, haveejeren  

 eller andre fornøden oplysning om kvalitet og indhold af indkøbte  

 gødningsstoffer m.m.
Herved bliver forbrugeren i stand til at gennemføre den  

 bedst muligt gødskning, jordforbedring eller plantedyrkning.
 Samtidig skal loven medvirke til at sikre, at der ikke ved anvendelse af  

 produkter omfattet af loven sker en tilførsel til jorden eller grundvandet af  

 helbreds- eller i øvrigt miljøskadelige stoffer og produkter.
Baggrunden for lovrevisionen På tidspunktet for den gældende lovs vedtagelse var der af Rådet for De  

 Europæiske Fællesskaber kun vedtaget direktiv af 18. december 1975 om  

 indbyrdes tilnærmelse af medlemsstaternes lovgivning om gødning (76/116/EØF).
Direktivet tager sigte på en fastlæggelse på fællesskabsniveau af  

 betegnelser, sammensætning m.m. for gødninger af nærmere angivne typer med  

 indhold af et eller flere hovednæringsstoffer.
Det var ved direktivets  

 vedtagelse forudsat, at senere direktiver ville fastsætte bestemmelser  

 vedrørende bl.a. flydende gødninger, sekundære næringsstoffer og  

 mikronæringsstoffer.
 Siden lovens vedtagelse er der vedtaget yderligere 3  

 harmoniseringsdirektiver om stikprøve- og analysemetoder og om ren  

 ammoniumnitragødning med højt nitrogenindhold, jf. bemærkningerne til § 1.  

 Hertil kommer, at der er vedtaget en række ændringsdirektiver til  

 grunddirektivet.
 Disse direktiver er gennemført i dansk ret ved Plantedirektoratets  

 bekendtgørelse nr. 20 af 10. januar 1991 om handel med gødning og  

 grundforbedringsmidler m.m. og med hjemmel i de generelle bestemmelser i den  

 gældende lovs § 3 og § 5.
Harmoniseringen på gødningsområdet inden for De Europæiske Fællesskaber  

 har i stigende grad givet anledning til overvejelser om rækkevidden af den  

 gældende lovs § 3, der bemyndiger landbrugsministeren til at gennemføre  

 regler fastsat af Det Europæiske Økonomiske Fællesskab om handel med varer,  

 der er omfattet af loven.
Det må anses for nødvendigt at tilpasse loven den  

 skete udvikling, ligesom en forenkling og modernisering af loven er  

 hensigtsmæssig.
Lovforslaget svarer i sin opbygning til den ny lov om  

 foderstoffer (lov nr. 282 af 8. maj 1991).
Forslagets indhold EF-harmoniseringen på gødningsområdet forventes fortsat og løbende  

 ajourført i de kommende år i lyset af den tekniske og videnskabelige  

 udvikling.
 Med henblik på at sikre den nødvendige tilpasning af den danske lovgivning  

 til denne udvikling er forslaget udarbejdet som forslag til en lov, der inden  

 for nærmere angivne rammer bemyndiger landbrugsministeren til administrativt  

 at gennemføre de bestemmelser inden for gødningsområdet, der fastsættes af De  

 Europæiske Fællesskaber, og til at fastsætte bestemmelser om produkter og  

 stoffer, der ikke er reguleret ved fællesskabsbestemmelser, f.eks.  

 jordforbedringsmidler, herunder kalkningsmidler, og voksemedier.
 Det bemærkes, at bestemmelserne på gødningsområdet typisk er af meget  

 teknisk karakter og derfor egner sig til fastsættelse ved administrative  

 forskrifter.
De bemyndigelser, der er tillagt landbrugsministeren ved den gældende  

 gødningslov, opretholdes ved det foreliggende lovforslag.
Herudover foreslås  

 kun i begrænset omfang tillagt ministeren yderligere beføjelser, jf.  

 bemærkningerne til de enkelte bestemmelser.
 Reglerne om tilsyn, kontrol og opkrævning af gebyr til dækning af  

 udgifterne ved tilsyn og kontrol m.m. foreslås moderniseret.
 Den gældende lov indeholder i § 7 en bestemmelse om sælgers hæftelse for  

 de solgte varers kvalitet og for rigtigheden af de oplysninger, der gives om  

 varerne.
I købeloven, jf. lovbekendtgørelse nr. 722 af 24. oktober 1986, er der  

 fastsat regler om bl.a. sælgers ansvar for rigtigheden af sine oplysninger om  

 et produkts kvalitet.
Disse regler suppleres af principperne om  

 produktansvar, hvorefter en køber har mulighed for at søge erstatning hos  

 producent eller mellemhandler for tab som følge af farlige egenskaber ved  

 solgte produkter.
 På denne baggrund foreslås det, at den gældende lovs regel om sælgers  

 ansvar ikke medtages i lovforslaget.
 Derimod foreslås det at opretholde regler til sikring af produkternes  

 kvalitet m.v., som ikke genfindes i anden lovgivning, jf. forslagets § 2.  

 Overholdelsen af disse krav vil blive kontrolleret af Plantedirektoratet både  

 for danske og udenlandske produkters vedkommende.
§ 10 i den gældende lov indeholder forbud mod vildledende oplysninger.
Det  

 skønnes ikke påkrævet at opretholde en særskilt hjemmel til at regulere dette  

 forhold, da tilsvarende regler er fastsat i lov om markedsføring, jf.  

 lovbekendtgørelse nr. 55 af 28. januar 1987.
 Det er hensigten at lægge dette generelle princip til grund ved  

 fastsættelse af mærkningsbestemmelser m.m. i medfør af § 1, stk. 3, nr. 1, og  

 ved godkendelse af mærkningen af produkter, jf. nr. 2.
 Det vil herefter i samme omfang som hidtil indgå i Plantedirektoratets  

 kontrol med salg af gødning m.m., at forbrugeren skal beskyttes mod, at varen  

 sælges med oplysninger, der er urigtige eller vildledende.
Lovens administration Lovens administration agtes fortsat henlagt til Plantedirektoratet.
Den  

 gældende lov fastsætter i § 21, at Landbrugsministeriets Gødningstilsyn (nu  

 Plantedirektoratet) forestås af et udvalg med repræsentanter for landbrugets  

 og gartneriets organisationer.
I lighed med hvad der gælder på andre områder,  

 som administreres af Plantedirektoratet, f.eks. på foderstofområdet, er det  

 hensigten at nedsætte et udvalg med repræsentanter for de berørte  

 erhvervsinteresser som rådgivende for landbrugsministeren og  

 Plantedirektoratet, for så vidt angår administration af gødningsloven.  

 Nedsættelse af et sådant udvalg kræver ikke udtrykkelig hjemmel i loven,  

 hvorfor en bestemmelse svarende til den gældende lovs § 21 ikke er medtaget i  

 lovforslaget.
Økonomiske og administrative konsekvenser Lovforslaget har ingen økonomiske eller personalemæssige konsekvenser for  

 staten eller kommunen.
Høring Lovforslaget har været udsendt til udtalelse hos følgende organisationer:
 De Danske Landboforeninger, Danske Husmandsforeninger, Landbrugsrådet,  

 Dansk Erhvervsgartnerforening, Tolvmandsforeningerne, Det Danske Haveselskab,  

 Dansk Planteskoleejerforening, Dansk Skovforening, Landsforeningen Den Lokale  

 Andel, Landsforeningen af Grovvarehandlende, DAKOFO, Foreningen af Danske  

 Jordbrugskalkværker, Foreningen af Danske Mosebrugere, Industrirådet,  

 Handelskammet og Forbrugerrådet.
Bemærkninger til de enkelte bestemmelser Til § 1 Ved § 1 samles den gældende gødningslovs bemyndigelser til  

 landbrugsministeren i een bestemmelse.
Enkelte ændringer i forhold til den  

 gældende lov vil blive omtalt nedenfor.
 Primærprodukter, dvs. husdyrgødning o.lign., der overdrages direkte fra  

 produktionsejendommen til forbrugeren, vil som hidtil ikke blive inddraget  

 under loven.
Tilsvarende gælder for produkter, hvis anvendelse reguleres under anden  

 lovgivning, jf. f.eks.
Miljøministeriets bekendtgørelse nr. 736 af 26.  

 oktober 1989 om anvendelse af slam, spildevand og kompost til  

 jordbrugsformål, som ændret ved bekendtgørelse nr. 227 af 8. april 1991.
 Der er af De Europæiske Fællesskaber fastsat følgende forskrifter om  

 gødning:
- Rådets direktiv af 18. december 1975 om indbyrdes tilnærmelse af  

 medlemsstaternes lovgivning om gødning (76/116/EØF), - Kommissionens direktiv af 22. juni 1977 omtilnærmelse af  

 medlemsstaternes lovgivning omstikprøve- og analysemetoder for  

 gødning(77/535/EØF), - Rådets direktiv af 15. juli 1980 om indbyrdes tilnærmelse af  

 medlemsstaternes lovgivning vedrørende ren ammoniumnitratgødning med højt  

 nitrogenindhold (80/876/EØF) og - Kommisionens direktiv af 8. december 1986 om tilnærmelse af  

 medlemsstaternes lovgivning vedrørende metoder til efterprøvning af  

 karakteristika, grænseværdier og detonerbarhed for ren ammoniummitratgødning  

 med højt nitrogenindhold (87/94/EØF), alle med senere ændringer.
Stk. 2. Bemyndiger landbrugsministeren til at fastsætte regler om  

 hvilke produkter, der er omfattet af loven.
Tilsvarende regler findes i § 2 i  

 den gældende lov.
Afgrænsningen vil ske dels på grundlag af bestemmelser  

 fastsat af De Europæiske Fællesskaber, dels på grundlag af en konkret  

 vurdering af nye produkter, der anmeldes med henblik på godkendelse af  

 betegnelse og mærkning, jf. stk. 3, nr. 2.
Som anført ovenfor er det ikke hensigten at inddrage affaldsprodukter med  

 gødningsmæssig virkning, hvis anvendelse reguleres af anden lovgivning, jf.  

 Miljøministeriets bekendtgørelse om anvendelse af slam m.v.
Inden eventuel  

 beslutning om inddragelse af sådanne produkter vil landbrugsministeren optage  

 forhandling med miljøministeren.
 I stk. 3. angives karakteren af forskrifter, der kan udstedes til  

 gennemførelse af loven.
Nr. 1 bemyndiger ministeren til at fastsætte regler om pakning og  

 mærkning.
Den gældende lov indeholder i § 4 og § 6 bestemmelser om  

 typebetegnelse, handelsnavn og øvrige emballagemærkning og bemyndiger  

 landbrugsministeren til at fastsætte nærmere regler herom.
Endvidere  

 indeholder den gældende lov detaljerede mærkningsbestemmelser for de  

 forskellige produkter.
Disse bestemmelser kan administrativt ændres eller  

 suppleres med hjemmel i den gældende lovs § 3 og § 5, stk. 1, og dette har i  

 vidt omfang været nødvendigt for at kunne opfylde de mærkningskrav, der  

 efterfølgende er gennemført i De Europæiske Fællesskaber.
Forslaget  

 indebærer, at alle krav til oplysninger m.m. udgår af selve loven og i stedet  

 samles i en bekendtgørelse, der løbende kan holdes a jour.
Bestemmelser herom  

 findes i den gældende lovs § 2, stk. 2, § 4, stk. 2, § 11, stk. 2 og stk. 3,  

 § 12, stk. 5 og § 13, stk. 1 og 3, § 15, stk. 6, § 16, stk. 4 og § 17, stk. 3  

 og 4, der alle indeholder detaljerede mærkningsbestemmelser for de  

 forskellige produkter.
Nr. 2 giver hjemmel til at fastsætte bestemmelser om registrering  

 og godkendelse af betegnelse og mærkning m.m. § 8 i den gældende lov  

 indholder tilsvarende bestemmelse om forhåndsgodkendelse af mærkning m.m.  

 Bestemmelsen medvirker til at begrænse antallet af produkter, der sælges med  

 ufuldstændige eller vildledende oplysninger.
Dette indebærer beskyttelse af  

 forbrugeren mod skadelige eller virkningsløse produkter, jf. også § 10, stk.  

 3, i den gældende lov.
Bestemmelsen i § 10 i den gældende lov om forbud mod  

 henvisning til Plantedirektoratets tilsyn med lovens overholdelse er ikke  

 medtaget i forslaget.
En henvisning til, at mærkningen af en vare er godkendt  

 af Plantedirektoratet, vil kun være lovlig, hvis den udformes på en sådan  

 måde, at den ikke kan give forbrugeren opfattelsen af, at også selve  

 produktet er godkendt af Plantedirektoratet.
Der henvises til omtalen i de  

 almindelige bemærkninger af det generelle princip om forbud mod vildledende  

 oplysninger, som er fastsat i lov om markedsføring.
Nr. 3 indeholder en bemyndigelse til at fastsætte regler om  

 produkternes indhold, sammensætning og kvalitet.
I den forbindelse kan der  

 fastsættes kvalitetsnormer, herunder normer for findelingsgrad, strøbarhed,  

 ensartethed, detonerbarhed og for indhold af hhv. plantenæringsstoffer og  

 plantebeskyttelsesmidler.
Bestemmelser herom findes i den gældende lovs § 7,  

 § 12, stk. 1-3, § 15, stk. 4, og § 16, stk. 3.
 Endvidere vil der med hjemmel i denne bestemmelse kunne fastsættes grænser  

 for indhold af f.eks. tungmetaller, radioaktive stoffer m.m.
Nr. 4 svarer til den gældende lovs § 9, der foreskriver  

 oplysningspligt for producenter og importører, for så vidt angår størrelsen  

 af deres produktion m.m.
Oplysningspligten forudsætter en regnskabspligt.  

 Oplysningerne udgør grundlaget for beregning af gebyrer, jf. nr. 7. Endvidere  

 danner oplysningerne grundlag for udarbejdelse af den årlige statistik over  

 køb, salg og forbrug af gødning m.v.
Nr. 5 svarer til den gældende lovs § 21, stk. 1, om tilsyn med  

 overholdelsen af loven og af bestemmelser fastsat efter loven.
Ministeren  

 foreslås dog samtidig bemyndiget til at offentliggøre kontrol- og  

 analyseresultater.
 Nr. 6 svarer til den gældende lovs § 15, stk. 6, og § 19 om  

 autorisation af kemiske laboratorier og om godkendelse af analysemetoder og  

 arbejdsforskrifter, men de nærmere regler foreslås nu fastsat administrativt.
 Nr. 7 svarer til den gældende lovs § 19, stk. 4, § 21, stk. 3, om  

 gebyrer til dækning af udgifterne ved tilsynet med de autoriserede  

 laboratorier, jf. nr. 6, og ved kontrollen med produktionen og salget af  

 gødning m.m.
 Det foreslås præciseret, at gebyrer kan anvendes til hel eller delvis  

 dækning af udgifterne ved administrationen af loven og forskrifter fastsat i  

 medfør af loven.
 Gebyrerne vil som hidtil blive pålignet alle producenter og importører af  

 registrerede produkter og vil som hidtil blive fastsat således, at de dækker  

 de samlede udgifter til kontrol m.m. i medfør af loven af produkter, der  

 sælges her i landet, uanset om de er af dansk eller udenlandsk oprindelse.
 Stk. 4. Tilsigter at inddrage alle former for overdragelse af  

 gødning m.m. under loven, uanset hvordan parterne betegner overdragelsen.  

 Dette gælder dog ikke overdragelse af husdyrgødning fra primærproducenter til  

 forbrugere, jf. ovenfor.
Til § 2 Ved § 2 fastslås det, at produkter omfattet af loven skal opfylde de  

 fastsatte kvalitetsnormer.
Dette gælder ikke alene på produktionstidspunktet,  

 men også på salgstidspunktet og senere.
 Bestemmelsen opretholder de principper, der er fastlagt i den gældende  

 lovs § 7 og § 10, stk. 3, med henblik på beskyttelsen af forbrugerne.
 Kontrollen med overholdelsen af denne bestemmelse vil omfatte alle  

 produkter, der sælges her i landet, hvad enten de er af dansk eller  

 udenlandsk oprindelse.
Til § 3 Ved § 3 fastlægger landbrugsministeren beføjelser med henblik på  

 gennemførelsen af den nødvendige kontrol med overholdelse af loven og  

 bestemmelser fastsat i medfør af deraf, jf. den gældende lovs § 21.  

 Bestemmelsen er udformet i overensstemmelse med tilsvarende bestemmelser i  

 anden lovgivning under Landbrugsministeriet, f.eks. §§ 4 og 5 i lov nr. 190  

 af 9. maj 1984 om planteskadegørere og § 3 i lov nr. 282 af 8. maj 1991 om  

 foderstoffer, hvis administration er henlagt til Plantedirektoratet.
Til § 4 § 4 er ny, men svarer til lignende bestemmelser i anden nyere  

 lovgivning om udlægning af beføjelser og om klageadgang, jf. f.eks. § 5 i lov  

 nr. 282 af 8. maj 1991 om foderstoffer.
 Det er hensigten at bemyndige direktøren for Plantedirektoratet til at  

 udøve de beføjelser, der foreslås tillagt landbrugsministeren efter § 1, § 3,  

 og § 6.
Til § 5 og § 6 §§ 5 og 6 om straf svarer til bestemmelserne i den gældende lovs §  

 23.
Til § 7 I henhold til den gældende lov er der udsendt følgende bekendtgørelser:
- bekendtgørelse nr. 20 af 10. janaur 1991 om handel med gødning og  

 grundforbedringsmidler m.m. og - bekendtgørelse nr. 409 af 20. juni 1986 om undersøgelse af gødning og  

 grundforbedringsmidler m.m. for indhold af radioaktive stoffer.
Bilag 1 Lov nr. 41 af 26. januar 1997.
 Lov om handel med gødning og grundforbedringsmidler m.m.
 VI MARGRETHE DEN ANDEN, af Guds Nåde Danmarks Dronning, gør vitterligt:
Folketinget har vedtaget og Vi ved Vort samtykke stadsfæstet følgende lov Folketingstid: 1976-77: 398, 1335, 3933, 4075; A. 721; B. 167; C. 149.
Landbrugsmin. 1. afd. 4. kt. j.nr. 18.1.2-1-1976 Kapitel 1 Definitioner og område § 1. I denne lov forstås ved 1) Gødninger: teknisk behandlede stoffer, herunder affaldsstoffer, som er  

 bestemt til fremme af planters vækst, og hvis virkning helt eller overvejende  

 beror på deres indhold af plantenæringsstoffer.
 2) Komposteringspræparater: stoffer, der er bestemt til ved tilsætning til  

 kompostmateriale at fremme omsætningen af det organiske stof.
 3) Grundforbedringsmidler: stoffer, der er bestemt til ændring af jords  

 eller voksemediers fysiske, kemiske eller biologiske tilstand, og hvis  

 virkning ikke eller kun i ringe grad beror på et indhold af  

 plantenæringsstoffer.
 4) Voksemedier: teknisk behandlede faste stoffer, som med eller uden  

 tilsætning af plantenæringsstoffer er bestemt til anvendelse som voksebund  

 for planter.
 5) Kvælstofbindende mikroorganismer: kulturer af mikroorganismer, der er  

 bestemt til podning af frø eller jord.
 6) Plantenæringsstoffer:
 a) Hovednæringsstoffer: kvælstof, fosfor og kalium.
 b) Mikronæringsstoffer: jern, mangan, kobber, zink, molybdæn og bor.
 c) Andre næringsstoffer: natrium, magnesium og svovl.
 7) Producent: enhver, der i salgsøjemed fabrikerer, sammenblander,  

 opgraver eller på anden måde fremstiller eller lader fremstille de af loven  

 omfattede stoffer.
 Endvidere forstås ved producent enhver, der sælger et af de af loven  

 omfattede stoffer under et andet navn end det, hvorunder det er købt, eller i  

 anden emballage end den, hvori varen er købt, eller sælger en uemballeret  

 indkøbt vare i emballeret stand.
 8) Importør: enhver, der i salgsøjemed indfører et af de af loven  

 omfattende stoffer her i landet.
 § 2. Loven finder med de i stk. 4 nævnte undtagelser anvendelse  

 ved salg, herunder også udbud til salg, opbevaring i salgsøjemed, tilbud og  

 enhver overgivelse til andre af de i § 1, nr. 1-5, og § 2, stk. 2, nævnte  

 stoffer.
 Stk. 2. For varer, der ikke er omfattet af definitionerne i § 1,  

 nr. 1-5, og som indholder plantenæringsstoffer, men hvis virkning på planter  

 overvejende beror på andre forhold, kan landbrugsministeren tillade, at deres  

 indhold af plantenæringsstoffer angives på en af ham fastsat måde, uden at  

 disse varer i øvrigt undergives denne lovs bestemmelser.
 Stk. 3. Landbrugsministeren afgør i tvivlstilfælde, om en udbudt  

 vare omfattes af loven, og til hvilken gruppe den skal henføres.
Stk. 4. Lovens bestemmelser, bortset fra § 3, kommer ikke til  

 anvendelse på 1) varer i pakninger, der er mindre end en af landbrugsministeren fastsat  

 størrelse, 2) de i jordbrugsbedrifter normalt forekommende affaldsstoffer, bortset  

 fra champignonkompost, eller på renovation, kloakslam eller  

 destruktionssuppe, medmindre disse stoffer underkastes en teknisk behandling,  

 hvorved de mister deres oprindelige karakter.
Landbrugsministeren kan  

 bestemme, at også andre affaldsstoffer på nærmere af ham foreskrevne  

 betingelser helt eller delvis skal være undtaget fra lovens bestemmelser.
3) mergel, der leveres til medlemmerne af andelsselskaber, som har opnået  

 begunstigelser i henhold til gældende lov om begunstigelser for  

 mergelselskaber, 4) salg til udlandet af de af loven omfattende stoffer og transit på  

 gennemgående fragtbrev.
 § 3. Landbrugsministeren kan udfærdige sådanne forskrifter, som er  

 nødvendige for at genneføre regler fastsat af Det Europæiske økonomiske  

 Fælleskab om handel med varer, der er omfattet af loven.
Kapitel 2 Almindelige bestemmelser § 4. Ved ethvert salg af de loven omfattede varer skal sælgeren på  

 dansk give køberen skriftlig oplysning om følgende:
 1) Typebetegnelse for den solgte vare.
 2) Varens indhold og egenskaber i overensstemmelse med, hvad der er  

 bestemt for de enkelte varearter.
3) Varens vægt, brutto og tara eller netto.
For grundforbedringsmidler,  

 bortset fra jordbrugskalk og dolomitkalk, kan rumfanget angives i stedet for  

 vægten.
For tørve- og kompostprodukter samt voksemedier skal rumfanget  

 angives i stedet for vægten.
 4) Navn og adresse på sælgeren eller på producenten eller, for så vidt det  

 drejer sig om importerede varer, på importøren.
 Stk. 2. Medmindre andet er bestemt i loven, foreskriver  

 landbrugsministeren, hvorledes typebetegnelse, indhold og egenskaber med  

 hensyn til de af loven omfattede varer skal bestemmes og angives, ligesom  

 ministeren kan bestemme, at indhold af stoffer, der er mindre end de af  

 ministeren fastsatte grænser, ikke må angives.
 § 5. Landbrugsministeren kan bestemme, at andre oplysninger skal  

 gives i stedet for eller tillige med de i denne lov påbudte.
 Stk. 2. Alle efter loven påbudte eller i medfør af denne  

 foreskrevne oplysninger skal være anbragt på en iøjnefaldende måde.
§ 6. Er den solgte vare emballeret, skal de i § 4 omhandlede  

 oplysninger på holdbar måde være trykt eller malet på emballagen eller på  

 etiketter, der på holdbar måde er påklæbet emballagen eller fastgjort i  

 forbindelse med emballagens lukkeanordning.
Sælges varen i dobbelt emballage,  

 skal oplysningerne findes på begge emballager, medmindre disse ikke  

 umiddelbart kan adskilles.
Stk. 2. Er den solgte vare uemballeret, skal den ved leveringen  

 ledsages af en følgeseddel, påtrykt de i § 4, stk. 1, nr. 1-3, omhandlede  

 oplysninger samt sælgerens navn og adresse.
Mængden af den solgte vare kan  

 dog anføres med skrift.
 § 7. Sælgeren indestår for rigtigheden af de givne oplysninger.
Stk. 2. Sælgeren indestår for, at en af loven omfattet vare med  

 hensyn til findeling, strøbarhed og andre forhold, der måtte have betydning  

 for dens anvendelse, ved levering svarer til gængse normer, medmindre  

 udtrykkeligt forbehold tages.
Et eventuelt forbehold skal gives køberen  

 skriftligt og angive hvorved den pågældende vare adskiller sig fra den  

 sædvanlige tilstand eller beskaffenhed eller fra det sædvanlig indhold.  

 Forbeholdet skal være køberen i hænde senest samtidig med varens levering.  

 For varer, for hvilke landbrugsministeren har fastsat normer, kan forbehold  

 ikke tages.
 § 8. Producenter og importører af en af loven omfattet vare skal  

 efter regler, der fastsættes af landbrugsministeren, anmelde og have godkendt  

 typebetegnelse, handelsnavn og øvrige emballagemærkning, hvorunder varen  

 agtes solgt.
 Stk. 2. Enhver, der til forbrug sælger en af loven omfattet vare i  

 uemballeret stand, skal anmelde og have godkendt de følgesedler, der agtes  

 anvendt.
 § 9. Producenter og importører skal hvert år pr. 1. juli efter  

 regler, der fastsættes af landbrugsministeren, oplyse størrelsen af deres  

 produktion, salg og indførelse af de af loven omfattet stoffer.
 § 10. Emballage, etiketter, følgesedler, regninger, slutsedler,  

 prislister, cirkulærer, annoncer, reklamer og lignende vedrørende de af denne  

 lov omfattede varer må ikke indeholde urigtige angivelser om de udbudte  

 varers indhold, beskaffenhed, anvendelse eller virkning eller sådanne  

 angivelser, som tilsigter at tillægge en vare større brugsværdi, end den har,  

 og ikke direkte eller indirekte omtale det i § 21 omhandlede tilsyn, ligesom  

 der ikke under nogen form må henvises til de § 19 omhandlede autoriserede  

 laboratorier, medmindre det efter aftale med det pågældende laboratorium sker  

 under angivelse af laboratoriets navn.
 Stk. 2. Det er forbudt uden tilladelse fra landbrugsministeren at  

 sælge en af loven omfattet vare, der indeholder plantebeskyttelsesmidler,  

 ukrudtsmidler eller vækstregulerende midler.
 Stk. 3. Landbrugsministeren kan forbyde, at en vare sælges som  

 gødning, komposteringspræparat, grundforbedringsmiddel, voksemedium eller  

 kvælstofbindende mikroorganismer, når ministeren skønner, at betegnelsen er  

 vildledende, f.eks. hvis varens virkning er betydningsløs, eller at dens  

 anvendelse let kan give anledning til skade på planter eller kan antages at  

 frembyde fare for fremkaldelse af sygdomme hos mennesker, dyr eller planter.
 Kapitel 3.
 Gødninger.
§ 11. En gødning skal på tydelig måde betegnes med gødningens  

 type.
Gødninger, der indeholder 2 eller 3 hovednæringsstoffer, skal betegnes  

 med de i gødningen indeholdte hovednæringsstoffer efterfulgt af ordet  

 gødning.
Symbolerne skal angives i rækkefølgen N, P og K.
I umiddelbar  

 tilknytning til denne betegnelse skal anføres 3 ved en tankestreg forbundne  

 hele tal, der angiver det procentiske indhold af kvælstof, fosfor og kalium.  

 De 3 tal må ikke typografisk afvige fra angivelsen af de kemiske symboler.
 Stk. 2. Forefindes et hovednæringsstof i en forholdsvis ringe  

 mængde, kan landbrugsministeren bestemme, at det kemiske symbol ikke må indgå  

 i den i stk. 1 omhandlede betegnelse.
 Stk. 3. På emballage og på følge- og slutsedler skal for  

 gødninger, hvis indhold af mikronæringsstof(fer) overstige en af  

 landbrugsministeren for de enkelte mikronæringsstoffer fastsat mængde, i  

 tilknytning til betegnelsen anføres enten ordene »med  

 mikronæringsstof« eller nævnet på pågældende mikronæringsstof(fer).  

 Dette gælder dog ikke, hvis gødningens betegnelse utvetydigt angiver, at den  

 indeholder mikronæringsstof.
 § 12. Indholdet af plantenæringsstoffer i en gødning skal angives  

 i procent af vægten i foreliggende tilstand og uden angivelse af spillerum.  

 Landbrugsministeren kan fastsætte bestemmelser om tilladt afvigelse mellem de  

 for næringsstofferne målte værdier og de angivne værdier.
 Stk. 2. Et indhold af et mikronæringsstof, der overstiger den af  

 landbrugsministeren i henhold til § 11, stk. 3, fastsatte mængde, skal altid  

 angives.
Stk. 3. Emballage, etiketter, følge- og slutsedler, regninger,  

 prislister, cirkulærer, annoncer, reklamer og lignende må ikke indeholde  

 angivelse om et indhold af mikronæringsstoffer, der er mindre end den af  

 ministeren i henhold til § 11, stk. 3, fastsætte mængde.
For de i § 1, nr. 6  

 a og c, nævnte plantenæringsstoffer må et indhold på under 0,1 pct. ikke  

 angives.
 Stk. 4. For gødninger, der angives at indeholde et eller flere  

 hovednæringsstoffer, kræves ikke angivelse af de i § 1, nr. 6 c, anførte  

 næringsstoffer.
 Stk. 5. Andre stoffer end de i § 1, nr. 6, nævnte må ikke uden  

 ministerens tilladelse betegnes som plantenæringsstoffer og må ikke anføres  

 som indhold i gødninger.
 Kapitel 4.
 Komposteringspræparater.
§ 13. Den i § 4, stk. 1, nr. 1, omhandlede typebetegnelse for  

 komposteringspræparater skal efter varens art angives som  

 »uorganisk«, »organisk« eller »biologisk«  

 »komposteringspræparat«.
I tvivlstilfælde bestemmer  

 landbrugsministeren, til hvilken kategori stoffet skal henføres.
 Stk. 2. Et indhold af plantenæringsstoffer skal angives efter de  

 for gødninger fastsatte bestemmelser.
 Stk. 3. Angivelse af et præparats indhold af andre for  

 komposteringen virksomme stoffer end plantenæringsstoffer må kun ske efter  

 ministerens nærmere bestemmelse i hvert enkelt tilfælde, herunder hvorledes  

 indholdet af disse stoffer skal bestemmes og angives.
Kapitel 5 Grundforbedringsmidler.
§ 14. Typebetegnelsen for et grundforbedringsmiddel skal på  

 tydelig måde angive varens art og oprindelse.
For så vidt angår  

 kalkningsmidler, skal geologisk oprindelse angives.
I tvivlstilfælde kan  

 kalkningsmidlet forelægges Danmarks geologiske undersøgelse, der fastsætter,  

 hvilken geologisk oprindelse der skal angives.
For så vidt angår  

 tørveprodukter, skal for importerede varer oprindelseslandet angives, og for  

 varer af dansk oprindelse skal produktionsstedet anføres.
Ordet gødning må  

 ikke indgå i eller anføres i forbindelse med betegnelsen.
 Stk. 2. For grundforbedringsmidler, som er tilsat  

 plantenæringsstoffer og/eller kalkningsmidler, skal angives samme oplysninger  

 om indhold og egenskaber som for voksemedier.
§ 15. Sælges et kalkningsmiddel efter vægt, skal dets indhold af  

 neutraliserende bestanddele udtrykkes i form af calciumcarbonat og angives  

 som mindsteindhold i procent af varen i foreliggende tilstand med hele tal  

 uden decimaler og uden spillerum.
Sælges et kalkningsmiddel efter rumfang i  

 henhold til § 4, nr. 3, skal indholdet angives som mindsteindhold i kg pr. m3  

 af varen i foreliggende tilstand med hele tal uden decimaler og uden  

 spillerum.
 Stk. 2. Har et kalkningsmiddel et naturligt indhold af de i § 1,  

 nr. 6, angivne plantenæringsstoffer, skal indholdet heraf bestemmes efter de  

 for gødninger fastsatte analysemetoder.
Stk. 3. Kalkningsmidler, der indeholder 70 pct. calciumcarbonat  

 eller mere i foreliggende tilstand, skal benævnes jordbrugskalk.
Andre  

 kalkningsmidler må ikke betegnes jordbrugskalk, men skal benævnes efter  

 midlets art.
 Stk. 4. Kalkningsmidler, bortset fra mergel, må kun sælges i  

 findelingsgrader, hvis art og benævnelse fastsættes af landbrugsministeren.
 Stk. 5. Udbydes et kalkningsmiddel som tørret, må vandindholdet i  

 foreliggende tilstand ikke overstige 5 pct.
 Stk. 6. Landbrugsministeren kan foreskrive, at der skal gives  

 yderligere oplysning om kalkningsmidlernes kvalitet, bestemt efter en af  

 ministeren fastsat metode.
 § 16. Ordet tørv må kun anvendes som betegnelse eller indgå i  

 betegnelsen for grundforbedringsmidler, der helt eller overvejende består af  

 humificerede planterester og højst indeholder 10 vægtporcent renaske i  

 tørstoffet.
Stk. 2. Tørveprodukter, der overvejende er dannet af sphagnumarter  

 og højst indeholder 3 vægtprocent renaske i tørstoffet, skal betegnes  

 sphagnum.
Betegnelsen sphagnum må ikke anvendes for andre tørveprodukter.
 Stk. 3. Tørveprodukter må kun sælges i findelingsgrader, hvis art  

 og betegnelse fastsættes af landbrugsministeren, der også kan foreskrive,  

 hvilke andre oplysninger der skal gives om tørveprodukter.
 Stk. 4. Sælges varen i presset stand, skal rumfangangivelsen gælde  

 den upressede vare bestemt efter en af ministeren fastsat metode.
Kapitel 6 Voksemedier.
 § 17. Den i § 4, stk. 1, nr. 1, omhandlede typebetegnelse for et  

 voksemedium skal angives som »voksemedium« med tilføjelse af varens  

 art.
Stk. 2. Varens grundbestanddel(e) skal angives.
Denne angivelse  

 skal ske med de almindeligt anvendte danske betegnelser.
En tilsat mængde  

 kalkningsmiddel skal anføres i kg pr. m3 med højst 1 decimal og uden  

 spillerum.
 Stk. 3. Sælges varen i presset stand, skal rumfangangivelsen gælde  

 den upressede vare bestemt efter en af ministeren fastsat metode.
 Stk. 4. Landbrugsministeren kan bestemme, hvilke oplysninger der i  

 øvrigt skal gives.
 Kapitel 7.
 Kvælstofbindende mikroorganismer.
§ 18. For podekulturer til frø kræves ikke oplysning om de i § 4,  

 stk. 1, nr. 2 og 3, nævnte angivelser.
I stedet skal varen være forsynet med  

 angivelse af, hvilke frøart(er) kulturen er bestemt til, og den maksimale  

 frømængde, der kan gødes med varen.
Endvidere skal der gives oplysning om  

 sidste dato for varens anvendelighed.
 Kapitel 8.
 Autoriserede laboratorier.
 § 19. Analytiske laboratorier, der foretager kemiske undersøgelser  

 af de af denne lov omfattede varer, skal, såfremt de ønsker at benytte den i  

 stk. 2 angivne betegnelse, på nærmere vilkår autoriseres af  

 landbrugsministeren, der dog er berettiget til at nægte autorisation, såfremt  

 den pågældende egns behov for autoriserede laboratorier efter ministerens  

 skøn er dækket.
 Stk. 2. Et autoriseret laboratorium er berettiget til at benytte  

 en af ministeren godkendt betegnelse, hvori ordet  

 »statsautoriseret« eller ord som »statsanerkendt«,  

 »autoriseret« eller lignende indgår, medmindre lovhjemmel herfor  

 foreligger.
 Stk. 3. De autoriserede laboratorier skal foretage undersøgelserne  

 efter metoder og arbejdsforskrifter, der fastsættes af ministeren, som også  

 fastsætter taksterne for undersøgelserne.
Stk. 4. De autoriserede laboratorier er underkastet tilsyn efter  

 regler fastsat af ministeren.
Udgifterne ved dette tilsyn afholdes af  

 laboratorierne efter nærmere af ministeren fastsatte regler.
 Kapitel 9.
 Tilsyn m.v.
§ 20. Såfremt en køber af en af denne lov omfattet vare ønsker  

 konstateret rigtigheden af de af sælgeren i henhold til loven givne  

 oplysninger, kan han lade udtage prøver efter nærmere af landbrugsministeren  

 fastsatte forskrifter og indsende disse til undersøgelse på et af de i  

 henhold til § 19 autoriserede laboratorier.
Landbrugsministeren kan dog  

 bestemme, at undersøgelse af prøver af nærmere angivne varer skal finde sted  

 på nærmere af ministeren angivne laboratorier.
Stk. 2. Udgifterne ved en af køberen foranlediget undersøgelse  

 betales af denne.
Sælgeren skal dog betale udgifterne, såfremt det af  

 undersøgelsen fremgår, at den leverede vare ikke svarer til det af sælgeren  

 angivne.
§ 21. Landbrugsministeren drager omsorg for, at der i fornødent  

 omfang føres tilsyn med, at de i denne lov indeholdte og i medfør af loven  

 fastsatte bestemmelser overholdes.
Landbrugsministeren fastsætter nærmere  

 regler for udøvelsen af tilsynet, herunder for udtagelse af prøver til  

 kontrolanalyse.
Stk. 2. Tilsynet føres af landbrugsministeriets gødningstilsyn,  

 der forestås af et udvalg på 3 medlemmer.
Landbrugsministeriet udpeger  

 udvalgets formand. 1 medlem udpeges af De samvirkende danske Landboforeninger  

 og Danske Husmandsforeninger, og 1 medlem udpeges af Dansk  

 Erhvervsgartnerforening.
Stk. 3. Udgifterne ved tilsynet afholdes af producenter og  

 importører af de af loven omfattede varer efter regler, der fastsættes af  

 ministeren.
De til dækning af udgifterne pålagte afgifter vil i tilfælde af  

 manglende betaling kunne inddrives ved udpantning.
 § 22. Landbrugsministeren kan bemyndige landbrugsministeriets  

 gødningstilsyn eller anden styrelse til at udøve de beføjelser, der i denne  

 lov er tillagt ministeren.
 Kapitel 10.
 Straffebestemmelser.
 § 23. Overtrædelse af bestemmelserne i § 4, stk. 1, § 5, § 6, stk.  

 2, §§ 8 og 9, § 10, stk. 1 og 2, § 11, stk. 1 og 3, § 12, stk. 1,2,3 og 5, §§  

 13-16, § 17, stk. 1, 2 og 3, § 18, § 19, stk. 2, 2. pkt., og stk. 3, straffes  

 med bøde.
 Stk. 2. På samme måde straffes den, der undlader at efterkomme  

 påbud eller forbud, der udstedes i medfør af loven.
 Stk. 3. I forskrifter, der udstedes i medfør af loven, kan der  

 fastsættes straf af bøde for overtrædelse af bestemmelser i forskrifterne.
Stk. 4. Der kan pålægges en virksomheds ejer eller bruger  

 bødeansvar, selv om overtrædelsen ikke kan tilregnes den pågældende som  

 forsætlig eller uagtsom.
For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
For bødeansvar fastsættes ingen forvandlingsstraf.
 Stk. 5. Landbrugsministeren kan tilkendegive den pågældende, at  

 sagen kan afgøres uden retslig forfølgning, såfremt den pågældende erkender  

 sig skyldig i overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 6. Med hensyn til den i stk. 5 omhandlede tilkendegivelse  

 finder bestemmelsen i retsplejeloven om indhold af anklageskrift i  

 politisager tilsvarende anvendelse.
 Stk. 7. Betales bøden i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 Kapitel 11.
 Ikrafttrædelse m.v.
 § 24. Tidspunktet for lovens ikrafttræden bestemmes af  

 landbrugsministeren.
 Stk. 2. Lov nr. 92 af 16. marts 1962 om handel med gødning og  

 grundforbedringsmidler m.m. ophæves.
 § 25. Loven gælder ikke for Færøerne og Grønland.
 Givet på Christiansborg slot, den 26. januar 1977.
Under Vor Kongelige Hånd og Segl MARGRETHE R.
/ P.
Dalsager.
Bilag 2 Lov nr. 254 af 25. april 1990 Lov om ændring af lov om kontrol med kemiske undersøgelser af  

 mejeriprodukter, lov om foderstoffer og lov om handel med gødning og  

 grundforberedningsmidler m.m.
 VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 75 af 23. marts 1932 om kontrol med kemiske undersøgelser af  

 mejeriprodukter ophæves § 1, stk. 2, 3. pkt.
§ 2 I lov nr. 340 af 26. juni 1975 om foderstoffer foretages følgende  

 ændringer:
1. I § 20, stk. 1, udgår', der dog er berettiget til at  

 nægte autorisation.
Såfremt den pågældende egns behov for autoriserede  

 laboratorier efter hans skøn er dækket'.
 2. I § 20, stk. 3, udgår », som også fastsætter  

 taksterne for undersøgelserne«.
§ 3 I lov nr. 41. af 26. januar 1977 om handel med gødning og  

 grundforbedringsmidler m.m. foretages følgende ændringer:
 1. I § 19, stk. 1, udgår », der dog er berettiget til  

 at nægte autorisation, såfremt den pågældende egns behov for autoriserede  

 laboratorier efter ministerens skøn er dækket«.
 2. I § 19, stk. 3, udgår », som også fastsætter  

 taksterne for undersøgelserne«.
§ 4 Loven træder i kraft den 1. juli 1990.
Givet på Christiansborg Slot, den 25. april 1990 Under Vor Kongelige Hånd og Segl MARGRETHE R.
