 Under henvisning til tidligere brevveksling, senest Københavns  

 Universitets skrivelse af 20. januar 1977, j.nr. 94/74, vedrørende  

 udarbejdelse af bekendtgørelse om de naturvidenskabelige museer under  

 Københavns Universitet, skal man herved meddele, at direktoratet under hensyn  

 til de overvejelser, som for tiden foregår med henblik på en eventuel  

 revision af loven om styrelse af højere uddannelsesinstitutioner under  

 undervisningsministeriet, og det udvalgsarbejde, som ligeledes er igang  

 vedrørende bl.a. de videnskabelige bibliotekers forhold, finder det mest  

 hensigtsmæssigt, at der ikke for tiden udstedes regler om museernes forhold i  

 form af bekendtgørelse.
 Direktoratet kan dog efter omstændighederne godkende, at de i vedlagte  

 bilag anførte bestemmelser indtil videre finder anvendelse.
 Det bemærkes herved, at man i det store og hele har kunnet tiltræde  

 universitetets indstilling, idet man dog har fundet det rigtigst at tilføje  

 en bestemmelse om, at Botanisk centralbiblioteks bestyrer bliver født medlem  

 af museumsrådet.
Det tilføjes yderligere, at direktoratet har bemærket sig det i  

 universitetets skrivelse vedrørende biblioteket anførte om, at »man -  

 gennem passende bestemmelser om biblioteksudvalg i forretningsordenen - vil  

 tilsikre samtlige brugere, externe og interne, den bedst mulige  

 betjening«.
Direktoratet udbeder sig indsendt et eksemplar af  

 forretningsordenen.
P.
D.
V.
Birgit Andersen Bilag REGLER VEDRØRENDE DE NATURVIDENSKABELIGE MUSEER UNDER KØBENHAVNS UNIVERSITET.
 § 1  Nedenstående regler gælder indtil videre for  

 Københavns Universitets botaniske museum og centralbibliotek, geologisk  

 museum og zoologisk museum.
§ 2  Museerne forvalter de videnskabelige samlinger af  

 botanisk, geologisk og zoologisk karakter ved Københavns Universitet.  

 Museerne er forpligtet til at modtage yderligere materiale af videnskabelig  

 værdi og til selv at udbygge deres samlinger ved feltarbejde, køb, bytte og  

 modtagelse af gaver.
Samlingerne skal opbevares i overensstemmelse med god  

 international sædvane.
Stk. 2.  Når særlige videnskabelige formål, hensyn til  

 udnyttelse og opbevaring eller andre specielle forhold taler herfor, kan  

 museerne i begrænset omfang afgive materiale til lignende institutioner i  

 Danmark og udlandet.
Museerne kan ligeledes stille materiale til rådighed for  

 undervisning.
 Stk. 3.  Museerne drager omsorg for samlingernes  

 forskningsmæssige udnyttelse og for forskningsresultaternes offentliggørelse.  

 Samlingerne skal arkiveres, registreres og publiceres på en sådan måde, at de  

 som forskningsmateriale er tilgængelige for videnskabsmænd fra alle lande, og  

 sådan at museerne kan bistå forskere og offentlige institutioner i faglige  

 spørgsmål.
 Stk. 4.  Museerne formidler kendskab til deres fag og  

 bidrager til at fremme interessen for naturen og dens værdier ved at  

 opretholde en offentlig udstillingsvirksomhed med dertil knyttede museale  

 aktiviteter af oplysende og igangsættende karakter og ved at samarbejde med  

 andre institutioner på disse områder.
 Stk. 5.  Museerne driver videnskabelig forskning,  

 fortrinsvis i fagdiscipliner med relationer til samlingernes tilstedeværelse.  

 Museerne kan herunder medvirke i nationale og internationale  

 forskningsprojekter, arbejdsgrupper og kommissioner.
Stk. 6.  Museerne deltager i universitetsundervisningen  

 ved at vejlede specialestuderende, licentiatstuderende og stipendiater inden  

 for museernes forskningsområder.
Museerne kan, når medarbejdernes specielle  

 viden begrunder det, til byde at give anden videregående undervisning.
 § 3  Beslutning om museernes nedlæggelse eller  

 opdeling og om grundlæggende ændringer i deres arbejdsopgaver træffes af  

 undervisningsministeren efter indstiling fra konsistorium.
 § 4  Hvert museum ledes af en museumsbestyrer i  

 forbindelse med et museumsråd og en museumsbestyrelse, jfr. dog § 6, stk. 2.
 Stk. 2.  Museumsbestyreren beskikkes blandt museets  

 professorer og heltidsansatte lektorer af konsistorium for tre år ad gangen  

 efter indstilling fra museumsrådet.
 Stk. 3.  Museumsbestyreren er medlem af og formand for  

 museumsrådet og museumsbestyrelsen.
 Stk. 4.  Museumsbestyreren repræsenterer museet udadtil  

 og er ansvarlig for museets daglige ledelse.
Stk. 5.  Museumsbestyreren er ansvarlig for anvendelsen  

 af museets bevillinger.
Finder bestyreren, at museumsrådet eller  

 museumsbestyrelsen træffer beslutninger, der strider mod de forudsætninger,  

 som bevillingerne er givet under, kan han indbringe sagen for rektor.
 Stk. 6.  Museumsbestyreren kan afgøre almindelige  

 løbende sager, der ikke giver anledning til tvivl.
 Stk. 7.  Nærmere regler for museumsbestyrerens opgaver  

 og kompetence fastsættes i museumsrådets forretningsorden.
Stk. 8.  For det til Botanisk Museum knyttede Botanisk  

 Centralbibliotek beskikkes en biblioteksbestyrer.
Bestemmelserne i stk. 2 og  

 stk. 7 finder tilsvarende anvendelse.
 § 5  Museumsrådet er museets øverste myndighed i alle  

 anliggender, der ikke skal afgøres af andre kollegiale organer.
Stk. 2.  Museumsrådet består af samtlige (a)  

 videnskabelige medarbejdere eller repræsentanter for disse, (b)  

 repræsentanter for de tekniske og administrative medarbejdere og (c)  

 repræsentanter for de studerende, der er indskrevet ved museet.
Antallet af  

 repræsentanter for hver af de nævnte grupper b og c kan højst udgøre  

 halvdelen af antallet af videnskabelige medarbejdere i rådet.
Er antallet af  

 studerende mindre end antallet af videnskabelige medarbejdere ved et museum,  

 nedsættes repræsentationen for de studerende tilsvarende.
 Stk. 3.  Museumsrådets sammensætning og regler for valg  

 af repræsentanter, der vælges for et år ad gangen, fastsættes i en af  

 konsistorium godkendt forretningsorden.
 Stk. 4.  Botanisk Centralbiblioteks bestyrer er født  

 medlem af museumsrådet.
 Stk. 5.  Museumsrådet kan beslutte, at videnskabelige  

 institutioner, med hvilke et museum har et nært fagligt samarbejde, kan  

 udpege en observatør til museumsrådet.
 § 6  Museumsrådet fastsætter retningslinier for  

 fordelingen af de arbejdsopgaver, som påhviler museet, og for fordelingen af  

 museets lokaler, apparater og andet udstyr.
Stk.2.  Museumsrådet skal nedsætte en museumsbestyrelse,  

 såfremt rådet består af over 20 medlemmer.
Rådet fungerer som  

 museumsbestyrelse, jfr. § 7, når en bestyrelse ikke nedsættes.
 Stk. 3.  De nærmere regler for museumsrådets funktion  

 fast sættes i forretningsordenen.
 § 7  Museumsbestyrelsen består af museumsbestyreren,  

 der er født medlem af bestyrelsen og tillige formand for denne, og højst 20  

 repræsentanter for de tre i § 5, stk. 2, nævnte grupper af medarbejdere og  

 studerende, fordelt mellem grupperne ifølge bestemmelserne i § 5, stk. 2.
 Stk. 2.  Antallet af bestyrelsesmedlemmer og regler for  

 valg af repræsentanter, der vælges for et år ad gangen, fastsættes i  

 museumsrådets forretningsorden.
Stk. 3.  Museumsbestyrelsen vælger hvert år blandt sine  

 repræsentanter for de faste videnskabelige medarbejdere en stedfortræder for  

 museumsbestyreren.
Ved bestyrerens forfald overtager stedfortræderen samtlige  

 med bestyrerhvervet forbundne rettigheder og pligter.
 Stk. 4.  Museumsbestyrelsen fordeler museets  

 arbejdsopgaver, lokaler og arbejdspladser samt apparatur og andet udstyr.
 Stk. 5.  Museumsbestyrelsen påser, at medarbejderne  

 udfører de arbejdsopgaver, som påhviler dem, og museumsbestyrelsen pålægger  

 den enkelte medarbejder årligt at rapportere om den pågældendes virke.
 Stk. 6.  Museumsbestyrelsen udarbejder museets budget,  

 træffer afgørelser om anvendelsen af museets bevillinger og er ansvarlig for  

 budgettets overholdelse.
 Stk. 7.  Museumsbestyrelsen stiller forslag til  

 fakultetet om stillingsopslags formulering og om nedsættelse af fagkyndige  

 bedømmelsesudvalg vedrørende videnskabelige stillinger.
 Stk. 8.  De nærmere regler for museumsbestyrelsens  

 funktioner fastsættes i museumsrådets forretningsorden.
 § 8  Konsistorium afgør sager vedrørende museerne, for  

 så vidt sådanne sager ikke skal afgøres af andre kollegiale organer.
 Stk. 2.  Konsistorium nedsætter et permanent, rådgivende  

 museumsudvalg med repræsentanter for hvert enkelt museum og Botanisk Have.
 Stk. 3.  Konsistorium godkender det enkelte museumsråds  

 forretningsorden.
 Stk. 4.  Konsistorium beskikker efter indstilling fra  

 det pågældende museum det enkelte museums bestyrer og bestyreren for Botanisk  

 Centralbibliotek, jfr. § 4, stk. 2 og stk. 8.
 Stk. 5.  Konsistoriums budgetudvalg træffer afgørelse om  

 antallet af faste videnskabelige samt tekniske og administrative stillinger  

 ved museerne og fastsætter de økonomiske rammer for varetagelsen af de  

 museale funktioner vedrørende samlinger og udstillingsvirksomhed, jfr. § 2,  

 stk. 1 - 4.
§ 9  Det naturvidenskabelige fakultetsråd afgør efter  

 indstilling fra museumsbestyrelsen sager vedrørende ansættelse, afsked,  

 orlov, stillingsopslag og nedsættelse af fagkyndige bedømmelsesudvalg for så  

 vidt angår heltidsbeskæftigede videnskabelige medarbejdere.
Fakultetsrådet  

 bevilger de økonomiske midler til varetagelse af museernes forskningsmæssige  

 og undervisningsmæssige funktioner, jfr. § 2, stk. 5 og 6, på linie med  

 bevillingerne til andre institutter.
Indgår et museum i et centralinstitut  

 eller andet fællesorgan for flere institutter, skal fakultetsrådet tage  

 hensyn hertil ved for delingen af ressourcer til de fælles funktioner.
§ 10  Et museum kan med konsistoriums tilladelse  

 modtage tilskud fra anden side end statskassen samt oprette fonde og legater  

 for sådanne tilskudsmidler.
Disse fonde og legater holdes uden for  

 statskassen, og der kan alene rådes over dem af de styrelser, der er indsat  

 af museets ledelse i overensstemmelse med de for det enkelte fond eller legat  

 fastsatte vedtægter.
Museet administrerer fortsat de legater og midler, der  

 allerede er tillagt det.
 § 11  Hvor ikke der i foranstående bestemmelse er  

 anført åndet, følger museerne de regler, der gælder for Københavns  

 Universitets institutter og medarbejdere i forholdet til rektor,  

 administrationen, konsistorium og fakultetsråd.
Direktoratet for de videregående uddannelser, den 1. marts 1977.
 P.D.V.
