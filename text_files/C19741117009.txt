 Efter indstilling fra justitsministeriets centrale samarbejdsudvalg for  

 fængselsvæsenet fastsættes:
§ 1.  Der oprettes et centralt forfremmelsesnævn for  

 kriminalforsorgen.
Reglerne i budgetministeriets cirkulære nr. 260 af 13.  

 november 1973 om forfremmelsesnævn i staten finder anvendelse med de  

 fravigelser, der fremgår af de følgende bestemmelser.
§ 2.  Det centrale forfremmelsesnævn sammensættes med  

 4 faste medlemmer, således at 1 medlem, der er nævnets formand, udpeges af justitsministeriet,  

 direktoratet for kriminalforsorgen, 1 medlem udpeges af Dansk fængselsforbund, 1 medlem udpeges af Dansk fængselsforening og 1 medlem udpeges af Foreningen af fængselsinspektører og  

 vicefængselsinspektører.
 Stk. 2.  Der udpeges suppleanter for nævnets faste  

 medlemmer.
 Stk. 3.  Centralstyrelsen og personaleorganisationerne  

 kan ved de enkelte nævnsmøder beslutte at lade sig repræsentere ved en anden  

 person end det faste medlem eller suppleanten.
 § 3.  Det centrale forfremmelsesnævn afgiver som  

 rådgivende organ vejledende udtalelser til den myndighed, der foretager  

 indstilling om forfremmelse (herunder konstitution og funktion efter opslag)  

 i de tjenestemandsstillinger i kriminalforsorgen, der er angivet i bilaget  

 til cirkulæret.
 Stk. 2.  Ved »forfremmelsesstillinger« forstås  

 tjenestemandsstillinger, hvortil der foreligger ansøgninger fra ansatte under  

 kriminalforsorgen, for så vidt disse af nævnet anses for naturlige og egnede  

 ansøgere til vedkommende stilling.
§ 4.  Nævnet afgiver på grundlag af det foreliggende  

 materiale en udtalelse om, hvilke ansøgere der skønnes bedst egnet til at  

 bestride stillingen.
Udtalelsen skal omfatte mindst 3 ansøgere - angivet i  

 prioritetsorden - med mindre der foreligger et færre antal ansøgninger.  

 Såfremt enighed ikke opnås, skal udtalelsen indeholde en redegørelse for  

 samtlige i nævnet indtagne standpunkter.
 Stk. 2.  Nævnets udtalelse afgives på grundlag af  

 vurdering af de enkelte ansøgninger med bilag samt for statstjenestemænds  

 vedkommende den i tjenestemandslovens § 8, stk. 1, omhandlede skriftlige  

 bedømmelse af ansøgeren.
§ 5.  Den myndighed, der foretager opslag af en  

 forfremmelsesstilling, sender genpart af opslaget til forfremmelsesnævnets  

 formand, som indkalder nævnets medlemmer til møde.
Er en ansøger allerede  

 ansat under kriminalforsorgen, sender tjenestestedet ansøgningen med  

 tilhørende bilag til direktoratet for kriminalforsorgen, der herefter drager  

 omsorg for, at materialet fordeles til forfremmelsesnævnets medlemmer.
 Stk. 2.  Efter en sags behandling skal nævnets medlemmer  

 aflevere samtlige modtagne dokumenter til nævnets formand.
 § 6.  Er et nævnsmedlem selv ansøger, gift, beslægtet  

 eller besvorgret med en ansøger, en ansøgers værge, adoptiv- eller  

 plejefader, adoptiv- eller plejesøn, eller har et medlem tidligere afgivet en  

 skriftlig bedømmelse af en eller flere ansøgere, kan han ikke deltage i  

 behandlingen af den pågældende sag.
 § 7.  Der påhviler nævnets medlemmer tavshedspligt med  

 hensyn til nævnets interne drøftelser.
 § 8.  Cirkulæret træder i kraft den 1. april 1974.
 Stk. 2.  Ansøgninger til forfremmelsesstillinger, der  

 har været opslået ledige før den 1. april 1974, skal ikke behandles i  

 forfremmelsesnævnet.
 P.M.V.
 H.H.Brydensholt.
/E.
Kjærgaard.
 Til kriminalforsorgens institutioner og afdelinger.
 J.nr. 1.k. 197-1971.
 Bilag til justitsministeriets cirkulære af 21. marts 1974 om oprettelse af  

 et centralt forfremmelsesnævn for kriminalforsorgen.
 1. Tjenestemandsstillinger, der skal behandles i det  

 centrale forfremmelsesnævn.
 Forstander i lønramme 30, 28 og 24.
 Fængselsforvalter i lønramme 29 og 25.
 Forsorgsleder i lønramme 27 og 25.
 Afdelingsleder i lønramme 29, 27, 25 og 24.
 Afdelingsleder i direktoratet for kriminalforsorgen i lønramme 26.
 Viceforstander i lønramme 25.
 Undervisningsleder i lønramme 28.
 Arrestforvarer i lønramme 25, 21, 20, 16 og 13.
 Overvagtmester i lønramme 25, 21 og 16.
 Forsorgsfuldmægtig i lønramme 24 og 21.
 Værkmester, maskinmester, landbrugsleder i lønramme 24.
 Fængselsoversygeplejerske i lønramme 22 og 21.
 Maskinmester i lønramme 21.
 Fængselsbogholder i lønramme 22 og 21.
 Bogholder i direktoratet for kriminalforsorgen i lønramme 21.
 Fuldmægtig og kontorfuldmægtig i lønramme 20.
 Værkmester, maskinmester og landbrugsleder i lønramme 20.
 Fængselslærer i lønramme 18/25 ved personaleskolen ( for såvidt der  

 aktuelt er tale om »forfremmelse« i henhold til cirkulærets § 3,  

 stk. 2).
 Kancellist i direktoratet for kriminalforsorgen i lønramme 17.
 Fængselsoverassistent i lønramme 17.
 Økonoma i lønramme 17.
 Overassistent i lønramme 15 og 12 i direktoratet for kriminalforsorgen.
 Vagtmester i lønramme 13/14 (stillinger i direktoratet, på personaleskolen  

 og ved arresthusene).
 Køkkenmester, værkmester og lagerforvalter i lønramme 17.
 Værkmestre ved arresthusene i lønramme 8, 10 (for så vidt der aktuelt er  

 tale om »forfremmelse«) samt lønramme 13/14.
 Fængselsoverbetjent af 1. grad i lønramme 9 ved arresthusene samt indenfor  

 den frie kriminalforsorg.
 Assistent i lønramme 9 i direktoratet for kriminalforsorgen.
 2. Tjenestemandsstillinger, der skal behandles i  

 anstalternes lokale forfremmelsesnævn, jfr. justitsministeriets cirkulære af  

 31. juli 1973.
 Fængselslærer i lønramme 18/25 ( for så vidt der aktuelt er tale om  

 »forfremmelse«).
 Faglærer i lønramme 16.
 Overassistent i lønramme 15.
 Vagtmester i lønramme 13/14.
 Forsorgsassistent i lønramme 9 samt 14/17 ( for så vidt der aktuelt er  

 tale om »forfremmelse«).
 Værkmester i lønramme 8, (for så vidt der aktuelt er tale om  

 »forfremmelse«) samt lønramme 10 og 13/14.
 Fritidslærer i lønramme 13.
 Depotforvalter, køkkenmester og lagerforvalter i lønramme 13.
 Fængselsoverbetjent af 1. grad i lønramme 9.
 Assistent i lønramme 9.
 3. Tjenestemandsstillinger, der hverken skal behandles  

 i det centrale forfremmelsesnævn eller i lokale nævn.
 Direktør for kriminalforsorgen i lønramme 39.
 Fængselsinspektør i direktoratet for kriminalforsorgen i lønramme 37.
 Kontorchef i direktoratet for kriminalforsorgen i lønramme 36.
 Undervisningskonsulent i direktoratet for kriminalforsorgen i lønramme 35.
 Forsorgskonsulent i direktoratet for kriminalforsorgen i lønramme 34.
 Hovedbogholder i direktoratet for kriminalforsorgen i lønramme 31.
 Sekretær, fuldmægtig, ekspeditionssekretær i lønramme 16/31 og 34.
 Fængselsinspektør i lønramme 36/37.
 Overlæge i lønramme 37.
 Vicefængselsinspektør i lønramme 33/35.
 Fængselspræst i lønramme 16/31 samt 34.
 Psykolog i lønramme 16/31.
 Fængselssygeplejerske i lønramme 17.
 Maskinmester i lønramme 17.
 Fængselsassistent i lønramme 9.
 Assistent i lønramme 8.
 Fængselsoverbetjent i lønramme 8.
 Fængselsbetjent i lønramme 5/6.
