Det påhvilede anmelder at  

 godtgøre, at en anmeldelse om udtræden af et bestyrelsesmedlem  

 var lovligt besluttet.
Derfor ikke hjemmel for Erhvervs- og Selskabsstyrelsen  

 til at kræve, at det pågældende bestyrelsesmedlem skulle  

 anlægge søgsmål om sin aktieadkomst som betingelse for  

 ikke at registrere anmeldelsen Direktør K har ved skrivelse af 22. december 1997  

 klaget over Erhvervs- og Selskabsstyrelsens afgørelse af 18. december  

 1997. Ved afgørelsen bestemte styrelsen i anledning af en indsigelse  

 fra klageren mod gyldigheden af valget af ny bestyrelse i B A/S; at  

 selskabets anmeldelse af ny bestyrelse ville blive registreret, såfremt  

 styrelsen ikke senest den 15. januar 1998 havde fået meddelelse om  

 sagsanlæg eller forlig mellem selskabet og klageren.
 Sagens omstændigheder:
Klageren K og A ejer hver halvdelen af aktiekapitalen i  

 det i USA registrerede selskab, B Inc., og er begge medlemmer af selskabets  

 bestyrelse.
Selskabet ejede hele aktiekapitalen i B A/S.
Ved aftaler af 16.  

 december og 13. februar 1997 erhvervede K og A ved aftale med B Inc. hver  

 halvdelen af aktiekapitalen i B A/S og modtog aktiebrevene.
Bestyrelsen i  

 sidstnævnte selskab blev sammensat af K og A samt C som formand.
Der  

 opstod herefter uenighed mellem parterne, hvorunder K krævede en  

 ændring af bestyrelsens sammensætning og afviste at godkende  

 årsregnskabet.
Ved skrivelse af 21. august 1997 meddelte Erhvervs- og  

 Selskabsstyrelsen, at skifteretten ville blive anmodet om at  

 tvangsopløse selskabet, medmindre årsregnskabet for 1996 blev  

 modtaget inden 4 uger.
 Ved skrivelse af 29. august 1997 meddelte den daglige  

 ledelse i B Inc., at man ophævede aftalerne om overdragelse af  

 aktiekapitalen i B A/S og deponerede de modtagne købesummer hos  

 selskabets danske advokat.
 Ved skrivelse af 30. august 1997 til Erhvervs- og  

 Selskabsstyrelsen gjorde K indsigelse mod registrering af eventuelle  

 anmeldelser om selskabets ledelse.
Den 25. september 1997 anmeldte B A/S s danske advokat til  

 Erhvervs- og Selskabsstyrelsen en ændring af bestyrelsens  

 sammensætning.
Anmeldelsen var vedlagt følgende  

 generalforsamlingsprotokollat:
"År 1997, den 18. september afholdtes der  

 ekstraordinær generalforsamling i B A/S, reg.nr.
A/S 60.848, på  

 eneaktionæren, B, Inc. s kontorer i   USA.
 Til dirigent valgtes direktør A, der konstaterede,  

 at hele aktiekapitalen, der ejes af B, Inc., var repræsenteret, og som  

 med de tilstedeværendes samtykke erklærede generalforsamlingen  

 for lovlig og beslutningsdygtig i enhver henseende, idet eneaktionæren  

 forlods havde frafaldet vedtægtsmæssig indkaldelsesvarsel og  

  form.
 Eneste punkt på dagsordenen var eneaktionærens  

 forslag om valg af ny bestyrelse for selskabet.
 Som ny bestyrelse for selskabet valgtes således  

 enstemmigt: 1) advokat D, 2) direktør A, 3) direktør C, idet  

 dirigenten samtidig konstaterede, at direktør K, som af  

 eneaktionæren ønsket, fratrådte.
Generalforsamlingen bemyndigede herefter advokat D med  

 substitutionsret til at foretage anmeldelse til Erhvervs- og  

 Selskabsstyrelsen af de på generalforsamlingen trufne beslutninger samt  

 at foretage de ændringer i eller beføjelser til det til  

 styrelsen anmeldte, som af styrelsen måtte blive forlangt som  

 betingelse for registrering af beslutningerne." Den 30. september 1997 modtog styrelsen  

 årsregnskabet for 1996, som var godkendt på en generalforsamling  

 den 29. september 1997.
Efter brevveksling med parterne meddelte Erhvervs- og  

 Selskabsstyrelsen ved skrivelse af 18. december 1997 parterne, "at styrelsen på baggrund af de foreliggende  

 oplysninger i sagen ikke umiddelbart kan foretage en registrering af den  

 indsendte anmeldelse.
Registrering vil dog blive foretaget, såfremt  

 styrelsen ikke senest den 15. januar 1998 har modtaget en tilkendegivelse om  

 sagsanlæg mellem Deres klient og hr.
K eller der forinden er  

 opnået en forståelse mellem parterne." Sagens behandling i ankenævnet:
 I sin klageskrivelse af 22. december 1997 har K bl.a.  

 anført:
 "Herved tillader jeg mig at indbringe Erhvervs- og  

 Selskabsstyrelsens afgørelse dateret [18.] ds.   med anmodning om, at  

 Nævnet pålægger Styrelsen at afvise den omhandlede  

 anmodning om registrering af en ny bestyrelse, som er indgivet uden min  

 medvirken og imod mine interesser som 50% ejer af selskabet.
Jeg kan ikke acceptere, at denne registrering vil finde  

 sted, hvis der ikke anlægges nogen sag.
Modparten vil naturligvis ikke  

 anlægge nogen sag, da man derved ville forhindre den registrering, som  

 man netop ønsker foretaget   imod mine ønsker og  

 interesser.
 Modparten er et i USA registreret selskab, B Inc., som jeg  

 ejer 50%. Et sagsanlæg mod dette USA-selskab er helt uoverskueligt, og  

 det er derfor ikke acceptabelt, at Styrelsen tvinger mig til at anlægge  

 sag for at afværge modpartens mishandling af vort fælles, danske  

 selskab.
 Det er i øvrigt min opfattelse, at det må  

 være modparten, som skal anlægge en sag imod mig, for at få  

 fastslået, om jeg har misligholdt nogen aftaler i forbindelse med  

 overdragelsen af den 50% aktiepost, som jeg både fysisk og juridisk er  

 i besiddelse af.
En imødekommelse fra Nævnet eller Styrelsen  

 af min anmodning om afvisning af den af min modpart ønskede  

 registrering   med en passende frist for indgivelse af en ny anmeldelse, der  

 tager hensyn til mine ejerinteresser, - vil afværge den  

 opløsning af selskabet, som ingen af parterne ønsker." Erhvervs- og Selskabsstyrelsen har afgivet en  

 redegørelse af 31. marts 1998, hvori bl.a. er anført:
 "Erhvervs- og Selskabsstyrelsen modtog den 23. december  

 1997 en anmodning fra K om at oplyse, hvorvidt en klage havde  

 opsættende virkning for indgivelse af sagsanlæg og om hvorvidt  

 registreringen vil blive afvist, hvis sagsanlæg finder sted.
 Ved brev af 12. januar 1998 tilkendegav styrelsen, at en  

 klage ville have opsættende virkning, således at sagen herefter  

 ville blive sat i bero, indtil Erhvervsankenævnets afgørelse  

 foreligger, og at et sagsanlæg tillige ville medføre, at sagen  

 blev sat i bero.
 I henhold til aktieselskabslovens § 81, stk. 2, skal  

 søgsmål efter aktieselskabslovens § 81, stk. 1, i anledning af  

 en generalforsamlingsbeslutning, som ikke er blevet til på lovlig  

 måde eller er stridende mod aktieselskabsloven eller selskabets  

 vedtægter være anlagt senest 3 måneder efter beslutningen,  

 idet beslutningen ellers anses for gyldig, medmindre forholdet efter § 81,  

 stk. 3, er undtaget fra bestemmelsen i § 81, stk. 2.
Tvisten i nærværende sag omhandler  

 spørgsmålet om adkomsten til 50% af aktierne i B A/S.
Selv om  

 bestemmelsen i § 81 ikke finder direkte anvendelse, gælder efter  

 styrelsens opfattelse det samme hensyn om at sikre en klarhed om selskabets  

 forhold.
Der må derfor normalt inden for en kortere frist tages  

 initiativ af en krænket part til at få prøvet en  

 indsigelse overfor en anmeldelse på et civilretligt grundlag.
 I henhold til aktieselskabslovens § 157, stk. 1, skal  

 registrering nægtes, dersom anmeldelsen eller den anmeldte ordning ikke  

 fyldestgør lovens forskrifter eller bestemmelser fastsat i henhold til  

 loven eller ikke stemmer med aktieselskabets vedtægter eller dersom den  

 beslutning, i henhold til hvilken den anmeldte ordning er truffet, ikke er  

 blevet til på den måde, som loven eller vedtægterne  

 foreskriver.
 Der er i denne sag ikke taget fornødne skridt til  

 at dokumentere, at dette - som hævdet - skulle være  

 tilfældet.
Styrelsen fastholder derfor sin afgørelse." Efter opfordring fra ankenævnet indtrådte B  

 A/S i klagesagen.
I skrivelse af 7. maj 1998 anførte selskabets  

 advokat, D, bl.a. følgende:
 "Min  klient er i al væsentlighed enig med den  

 sagsfremstilling, som Erhvervs- og Selskabsstyrelsen har afgivet i sin  

 redegørelse af 31. marts d.å. til Erhvervsankenævnet og  

 kan navnlig tiltræde, at det ligger uden for Erhvervs- og  

 Selskabsstyrelsens beføjelser at træffe afgørelse om,  

 hvorvidt K i den konkrete sag fortsat er at betragte som aktionær i B  

 A/S, eller om B Inc. er eneaktionær i selskabet som følge af Ks  

 væsentlige misligholdelse af en indgået  

 aktieoverdragelsesaftale.
 Som følge af den foretagne anmeldelse til Erhvervs-  

 og Selskabsstyrelsen  om ændring af bestyrelsens sammensætning i  

 formen er korrekt, er Erhvervs- og Selskabsstyrelsen følgelig  

 forpligtet til at foretage registrering af den skete anmeldelse, i det omfang  

 der ikke inden for den  i aktieselskabslovens § 81 fastsatte 3-måneders  

 frist er udtaget stævning med påstand om, at  

 generalforsamlingsbeslutning skulle være ugyldig.
 Generalforsamlingsbeslutningen blev truffet den 18.  

 september 1997 og sagsanlæg skulle i givet fald været foretaget  

 senest den 18. december 1997.
 I den foreliggende sag har Styrelsen indirekte valgt at  

 forlænge fristen med en måned ved at meddele parterne, at  

 registrering af den indgivne anmeldelse ville blive foretaget, medmindre der  

 inden den 15. januar 1998 enten var fundet en afklaring på problemet  

 parterne imellem eller sagsanlæg var foretaget.
 Det er således min klients opfattelse, at den af  

 Erhvervs- og Selskabsstyrelsen  trufne beslutning om at ville foretage  

 registrering er korrekt, og det må derefter være Erhvervs- og  

 Selskabsstyrelsens pligt at foretage registrering af den nu skete anmeldelse  

 henset til, at der ikke inden for hverken den i aktieselskabslovens  

 anførte 3-måneders frist eller i øvrigt inden for den af  

 Erhvervs- og Selskabsstyrelsen  fastsatte frist til den 15. januar 1998 er  

 udtaget stævning i sagen.
 Der er fortsat ikke udtaget stævning i sagen af K og  

 sagsanlæg efter aktieselskabslovens § 81 vil i dag være  

 forældet, hvorfor Erhvervs- og Selskabsstyrelsen i det hele må  

 have at foretage registrering i overensstemmelse med den skete  

 anmeldelse.
K's brev af 3. maj d.å. til Erhvervsankenævnet  

 har jeg modtaget i kopi.
Spørgsmålet om, hvorvidt K er  

 aktionær i B A/S, henhører ikke til bedømmelsen under den  

 af K indgivne klage til Erhvervsankenævnet.
For fuldstændighedens  

 skyld  bemærkes, at B Inc. s beslutning om at ville gøre  

 misligholdelsesbeføjelse gældende over for K ikke er et  

 bestyrelsesanliggende, men henhører under Scanticon Internation Inc. s  

 daglige ledelse.
K udgør ingen del af B Inc. s daglige ledelse." I skrivelse  af 19. maj 1998 har K yderligere  

 anført bl.a.:
" Af dette notat   udarbejdet af den daglige ledelse  

 fremgår det tydeligt, at det var en bestyrelsesbeslutning  

 primært i SI Inc.-, at 50% af aktiekapitalen i B A/S (SI A/S) skulle  

 overdrages til mig personligt.
Det kan derfor ikke "henhøre under  

 SI Inc. s daglige ledelse" at omgøre en sådan beslutning,  

 således som D i sit brev dateret 7. ds. fremfører som grundlag  

 for dette forsøg.
" Selskabets advokat har i skrivelse  af 8. juni 1998 bl.a.  

 bemærket:
"  at der ikke er tale om, at den daglige ledelse i B Inc.  

 har omgjort nogen bestyrelsesbeslutning, men alene varetaget selskabets  

 interesser som det er ledelsens pligt, når en medkontrahent  

 væsentligt misligholder en indgået aftale mellem sig og  

 selskabet.
Det gør i den sammenhæng ingen forskel om den  

 misligholdende medkontrahent er et bestyrelsesmedlem eller en i forhold til  

 selskabet tredjemand, idet det under alle omstændigheder er B Inc. s  

 daglige ledelses forpligtelse udelukkende at varetage B Inc. s interesser  

 således som sket." Ankenævnet udtaler:
Gyldigheden af den anmeldte generalforsamlingsbeslutning  

 forudsætter, at B Inc. kan anses som rette ejer af den halvdel af  

 aktiekapitalen, som selskabet tidligere havde overdraget til K.
Da K, der er  

 i besiddelse af aktiebrevene, bestrider, at B Inc. har haft grundlag for at  

 ophæve handlen om aktierne, tiltræder ankenævnet, at  

 generalforsamlingsbeslutningen ikke kan registreres på det foreliggende  

 grundlag.
 K's indsigelse kan ikke anses for omfattet af bestemmelsen  

 i aktieselskabslovens § 81, stk. 2, jf. stk. 3 eller analogien til stk.  

 3.
 Da det herefter påhviler anmelderen at  

 godtgøre, at den anmeldte generalforsamlingsbeslutning er gyldig, har  

 der ikke været hjemmel til at pålægge K at anlægge  

 søgsmål om adkomsten til aktieposten som betingelse for ikke at  

 registrere generalforsamlingsbeslutningen.
 Ankenævnet ophæver derfor Erhvervs- og  

 Selskabsstyrelsens afgørelse af 18. december 1997 og hjemviser sagen  

 til styrelsen med henblik på stillingtagen til, om anmeldelsen skal  

 afvises på det foreliggende grundlag, eller om registreringen skal  

 sættes i bero på udfaldet af en retssag, således at der  

 meddeles en frist for sagsanlægget.
 I sagens behandling har Merete Cordes, Eskil Trolle og  

 Vagn Joensen deltaget.
