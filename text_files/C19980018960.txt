 Vejledning til bekendtgørelse nr. 763  

 af 23. oktober 1998   

 om indbetaling af Den Særlige Pensionsopsparing for medlemmer af  

 arbejdsløshedskasser for lønmodtagere   

 ved udbetaling af dagpenge m.v.
Indledning Folketinget har vedtaget, at der fra 1999 skal  

 opkræves en særlig pensionsopsparing på 1 procent hos  

 medlemmer af arbejdsløshedskasser for lønmodtagere ved  

 udbetaling af dagpenge m.v.
 Arbejdsministeriet har i den anledning udarbejdet  

 bekendtgørelse nr. 763 af 23. oktober 1998. Til de enkelte  

 bestemmelser bemærkes særligt:
Til § 1 Reglerne om den særlige pensionsopsparing via  

 arbejdsløshedskasserne omfatter medlemmer af  

 arbejdsløshedskasser for lønmodtagere, der får en af  

 følgende ydelser:
 1.	Dagpenge.
 2.	Kursusgodtgørelse.
 3.	Uddannelsesgodtgørelse for medlemmer over 25  

 år.
 Medlemmer, der får en af ydelserne på nedsat  

 sats, er også omfattet af ordningen.
 Medlemmer, der får feriedagpenge, dagpenge som  

 lån (arbejdsløshedsforsikringslovens § 57, stk. 2) eller  

 ydelser efter lov om orlov til uddannelse, børnepasning eller sabbat,  

 er ikke omfattet af ordningen.
 Medlemmer, der får dagpenge under  

 arbejdssøgning i udlandet (attest E 303), er heller ikke omfattet af  

 ordningen.
 Den særlige pensionsopsparing tilbageholdes af  

 kassen.
 Opsparingen vedrører ydelser, der udbetales fra den  

 1. januar 1999.
Til § 2 Den særlige pensionsopsparing betales fuldt ud af  

 medlemmet.
 Opsparingen udgør 1 procent af den ugentlige ydelse  

 efter fradrag af medlemmets del af ATP-bidrag.
 Opsparingen for en uge afrundes til nærmeste hele  

 kronebeløb.
Til § 3 Den særlige pensionsopsparing opgøres og  

 indbetales af arbejdsløshedskassen direkte til Arbejdsmarkedets  

 Tillægspension efter hvert kvartals udløb.
Den sidste rettidige betalingsdag er den 14. i  

 måneden efter hvert kvartals udløb.
For oktober kvartal er den  

 sidste rettidige betalingsdag dog den 20. januar.
 Hvis den sidste rettidige betalingsdag falder på en  

 lørdag, en søndag eller en helligdag, er sidste rettidige  

 betalingsdag den førstkommende hverdag.
 Betalingen sker til Arbejdsmarkedets Tillægspensions  

 konto i BG-Bank, kontonummer 0700681, registreringsnummer 1199.
 Ved betalingen skal ske angivelse af det SE-nummer, den  

 enkelte ydelse er udbetalt under.
Hvis kassen ikke betaler pensionsopsparingen til tiden,  

 skal kassen betale renter heraf.
Renterne opkræves af Arbejdsmarkedets  

 Tillægspension.
Renten udgør 1« procent pr. påbegyndt  

 måned efter udløbet af det kvartal, betalingen vedrører,  

 jf. § 17, stk. 3, i ATP-loven.
Reglerne for udbetaling af forskud og refusion til de  

 anerkendte arbejdsløshedskasser finder også anvendelse på  

 den særlige pensionsopsparing, der indbetales til Arbejdsmarkedets  

 Tillægspension.
Det gælder fx reglerne om for tidligt eller for  

 meget hævet beløb.
 Det betyder også, at indbetaling af de tilbageholdte  

 beløb til Arbejdsmarkedets Tillægspension skal ske fra de  

 særskilte girokonti, der anvendes ved udbetaling af de omhandlede  

 ydelser.
Betaling skal ske via transaktionstype 420 med  

 tekstrecord, jf.
BG-Bank A/S, ErhvervsGiroUdbetaling, A-kasse systemet.
I  

 tekstrecorden anføres, hvilket kvartal betalingen omhandler samt det  

 SE-nummer, der knytter sig til den pågældende ydelse.
 For at sikre rettidig betaling over for Arbejdsmarkedets  

 Tillægspension, skal betalingen ekspederes i BG-Bank A/S én  

 bankdag før Arbejdsmarkedets Tillægspensions  

 betalingsfrister.
Til § 4 Kassen skal hvert år senest den 1. juni indberette  

 størrelsen af den indbetalte opsparing for det foregående  

 år.
Indberetningen foretages for hvert medlem.
Indberetningen sker til  

 Arbejdsmarkedets Tillægspension.
 Kassen vil direkte fra Arbejdsmarkedets  

 Tillægspension få retningslinier for, hvordan indberetning af den  

 indbetalte pensionsopsparing for det enkelte medlem skal ske.
Til § 5 Tilbage- eller efterbetalinger reguleres over de  

 kvartalsvise indberetninger.
Efter indbetalingen for oktober kvartal skal  

 arbejdsløshedskassen fremsætte skriftlig anmodning om  

 tilbagebetaling over for Arbejdsmarkedets Tillægspension.
Af  

 anmodningen, der sendes til ATP-Huset, Kongens Vænge 8, 3400  

 Hillerød, skal det fremgå, at anmodningen vedrører Den  

 Særlige Pensionsopsparing, medlemmets personnummer, beløbets  

 størrelse samt arbejdsløshedskassens navn og adresse.
 Kassen kan ikke fremsætte anmodning om  

 tilbagebetaling af beløb, der er mindre end 50 kr.
Til § 6 Det bemærkes, at Arbejdsministeriets  

 bekendtgørelse nr. 1126 af 18. december 1997 om indbetaling af  

 midlertidig pensionsopsparing for medlemmer af arbejdsløshedskasser  

 for lønmodtagere ved udbetaling af dagpenge m.v., ikke ophæves  

 samtidig, idet der blandt andet i henhold til bekendtgørelsens § 4,  

 skal foretages opgørelse og indberetning af den midlertidige  

 pensionsopsparing til direktoratet senest den 25. januar 1999. Desuden skal  

 der senest den 1. juni 1999 indberettes størrelsen af den indbetalte  

 midlertidige pensionsopsparing for hvert enkelt  

 medlem til Arbejdsmarkedets Tillægspension.
