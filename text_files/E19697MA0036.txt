Der er rejst spørgsmål om, hvorledes fakturering fra en automobilreparatør  

 til et automobilforsikringsselskab skal ske i tilfælde, hvor der påhviler  

 forsikringstageren et selvrisikobeløb, som af automobilreparatøren opkræves  

 særskilt hos forsikringstageren.
Man har godkendt følgende fremgangsmåde:
 Automobilreparatøren udsteder til forsikringsselskabet en faktura på det  

 fulde reparationsbeløb (indbefattet merværdiafgift). Fakturaen forsynes med  

 oplysning om størrelsen af selvrisikobeløbet og med henvisning til den  

 opkrævning på selvrisikobeløbet, som sendes til forsikringstageren.
Opkrævningen fra automobilreparatøren til forsikringstageren på  

 selvrisikobeløbet udskrives uden tillæg af merværdiafgift.
Opkrævningen  

 forsynes med en henvisning til fakturaen til forsikringsselskabet.
