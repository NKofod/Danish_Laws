 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Virksomheder omfattet af loven § 1.  Industri- og samordningsministeren kan i op til  

 to år efter denne lovs ikrafttræden tildele danske aktieselskaber og  

 udenlandske selskaber med en tilsvarende selskabsform statsgaranti i henhold  

 til denne lov.
Selskaber, der opnår en sådan statsgaranti, betegnes i denne  

 lov udviklingsselskaber.
 § 2.  For at opnå statsgaranti skal selskabet opfylde  

 følgende:
 Stk. 2.  Selskabets hovedformål skal være at drive  

 udviklingsvirksomhed.
 Stk. 3.  Selskabet skal til brug for industri- og  

 samordningsministerens tildeling af statsgaranti indgive oplysninger om  

 selskabets forretningsstrategi og ejerkreds.
 Stk. 4.  Industri- og samordningsministeren fastsætter  

 nærmere regler om de forhold, der er nævnt i stk. 1 og stk. 3.
§ 3.  Et udviklingsselskab skal meddele industri- og  

 samordningsministeren væsentlige ændringer i forhold, der ligger til grund  

 for tildeling af statsgarantien.
Væsentlige ændringer i udviklingsselskabets  

 forretningsstrategier, ledelse eller ejerkreds skal ligeledes meddeles  

 industri- og samordningsministeren.
 Stk. 2.  Finder industri- og samordningsministeren, at  

 der er sket så væsentlige ændringer i de forhold, der ligger til grund for  

 tildeling af statsgarantien, at udviklingsselskabet er uegnet til at drive  

 udviklingsvirksomhed, kan ministeren fratage udviklingsselskabet dets  

 statsgaranti.
 Stk. 3.  Industri- og samordningsministeren fastsætter  

 en årlig præmie, som udviklingsselskabet skal betale for at være omfattet af  

 statsgarantien.
§ 4.  Et udviklingsselskab kan fratræde ordningen ved  

 at give meddelelse til industri- og samordningsministeren.
En sådan  

 meddelelse får virkning efter den først følgende regnskabsopgørelse, jf. §  

 10, stk. 1.
Udviklingsporteføljen § 5.  Et udviklingsselskab erhverver en  

 udviklingsportefølje bestående af ansvarlig kapital, som selskabet mod  

 indskud af kontanter har erhvervet ved nytegning af ansvarlig kapital fra  

 virksomheder beliggende i Danmark.
Nytegningen skal være begrundet i  

 udviklingsprojekter, produktudvikling, markedsudvikling eller lignende i  

 porteføljevirksomheden.
Stk. 2.  De virksomheder, hvori et udviklingsselskab har  

 ansvarlig kapital, som er henlagt til udviklingsporteføljen, kaldes i denne  

 lov porteføljevirksomheder.
Porteføljevirksomheder må ikke ved  

 udviklingsselskabets tegning af ansvarlig kapital have over 250 ansatte og  

 enten en nettoomsætning på over 20 mio. ecu eller en samlet status på over 10  

 mio. ecu.
Ligeledes må højst 25 pct. af kapitalen ejes af et eller flere  

 selskaber, som ikke opfylder denne definition, bortset fra offentlige  

 investeringsselskaber, ventureselskaber.
Denne undtagelse omfatter endvidere  

 institutionelle investorer, forudsat at disse ikke udøver nogen kontrol over  

 for porteføljevirksomhederne.
Porteføljevirksomheder må ikke på dette  

 tidspunkt være koncernforbundne med virksomheder, der overstiger de i dette  

 stykke anførte grænser.
 Stk. 3.  Udviklingsporteføljen må ikke indeholde  

 ansvarlig kapital i virksomheder, som udviklingsselskabet, dets  

 storaktionærer eller koncernforbundne selskaber på tegningstidspunktet har  

 væsentlige kreditorinteresser i.
 Stk. 4.  Udviklingsselskabet må ikke være  

 koncernforbundet med en porteføljevirksomhed ved udviklingsporteføljens  

 kapitalandele.
 Stk. 5.  En porteføljevirksomhed må ikke udøve  

 hovedaktiviteter inden for finansiering og investering samt handel med,  

 administration af eller besiddelse af fast ejendom.
 § 6.  Industri- og samordningsministeren fastsætter en  

 garantiramme for det enkelte udviklingsselskab, der udgør den maksimale  

 samlede værdi af den ansvarlige kapital i udviklingsporteføljen.
 Stk. 2.  Værdien af udviklingsporteføljens ansvarlige  

 kapital i en enkelt porteføljevirksomhed eller i alle porteføljevirksomheder  

 i samme koncern må ikke overstige 20 pct. af udviklingsselskabets  

 garantiramme.
 Stk. 3.  Industri- og samordningsministeren kan  

 fastsætte regler, der nærmere afgrænser størrelsen af udviklingsselskabets  

 ansvarlige kapital i en porteføljevirksomhed.
 § 7.  Udviklingsselskabet skal indberette ansvarlig  

 kapital, der henføres til eller udtages fra udviklingsporteføljen til  

 industri- og samordningsministeren senest 10 dage efter, at ændringen er  

 foretaget.
 Stk. 2.  Finder industri- og samordningsministeren, at  

 henførelse af ansvarlig kapital til udviklingsporteføljen ikke opfylder denne  

 lov eller bestemmelser fastsat i medfør af denne lov, kan industri- og  

 samordningsministeren bestemme, at den ansvarlige kapital ikke må henføres  

 til selskabets udviklingsportefølje.
 Stk. 3.  Et udviklingsselskab kan forud for henførelse  

 af ansvarlig kapital til udviklingsporteføljen anmode industri- og  

 samordningsministeren om forhåndstilsagn om at anse den ansvarlige kapital  

 for omfattet af bestemmelserne om henførelse af ansvarlig kapital til  

 udviklingsporteføljen.
 Stk. 4.  Industri- og samordningsministeren kan  

 fastsætte nærmere regler om indberetning i henhold til stk. 1 og  

 forhåndstilsagn i henhold til stk. 3.
Statsgarantiens dækning § 8.  Den statslige garanti dækker 50 pct. af tab for  

 et regnskabsår på den tabsgivende ansvarlige kapital i udviklingsporteføljen.  

 Ved opgørelsen af tab korrigeres for samtlige ud- og indbetalinger, som  

 vedrører denne ansvarlige kapital.
 Stk. 2.  Det er en forudsætning for udbetaling af  

 garantibeløb efter stk. 1, at de pågældende tab er realiseret på ansvarlig  

 kapital, der har været henlagt til udviklingsporteføljen i mindst 3 år.
 Stk. 3.  Industri- og samordningsministeren kan  

 dispensere fra bestemmelsen i stk. 2.
 Stk. 4.  Når den ansvarlige kapital har været i  

 udviklingsporteføljen i 8 år, nedskrives garantiprocenten i stk. 1 med 10  

 procentpoint pr. år, således at garantien bortfalder, når den ansvarlige  

 kapital har været i udviklingsporteføljen i 12 år.
 Stk. 5.  Ved opgørelsen af tab på den ansvarlige kapital  

 i porteføljevirksomheder, der er koncernforbundne med andre  

 porteføljevirksomheder, vil tabene blive modregnet i eventuelle overskud på  

 ansvarlig kapital i disse virksomheder.
 Stk. 6.  Udviklingsporteføljen samt udgifter og  

 indtægter vedrørende denne skal bogføres for sig og optages på særskilte  

 poster i årsregnskabets balance og resultatopgørelse.
 Stk. 7.  Et udviklingsselskab skal på opfordring afgive  

 relevante oplysninger om dets udviklingsportefølje og tab til brug for  

 industri- og samordningsministerens administration af denne lov.
 Stk. 8.  Industri- og samordningsministeren kan  

 fastsætte nærmere regler om opgørelsen af tab.
§ 9.  Industri- og samordningsministeren kan undlade  

 at foretage garantiudbetalinger på tab i henhold til § 8, såfremt § 10.  Regnskabsopgørelse med dokumentation for  

 eventuelle tab samt oversigter over udviklingsporteføljen med eventuel  

 anmodning om udbetaling af garantibeløb fremsendes til industri- og  

 samordningsministeren en gang årligt, når årsregnskabet er godkendt på  

 generalforsamlingen og indsendt til Erhvervs- og Selskabsstyrelsen samt  

 offentliggjort i Registreringstidende.
Regnskabsopgørelsen skal revideres af  

 den revisor, der reviderer udviklingsselskabets årsregnskab.
 Stk. 2.  Efter industri- og samordningsministerens  

 godkendelse af regnskabsopgørelsen udbetales garantibeløbet til  

 udviklingsselskabet.
 Stk. 3.  Industri- og samordningsministerens  

 forpligtelse til at udbetale garantibeløb bortfalder, dersom  

 regnskabsopgørelsen ikke er fremsendt til industri- og samordningsministeren  

 senest et år efter årsregnskabets offentliggørelse.
§ 11.  Regnskabsopgørelsen, jf. § 10, skal indeholde  

 en bruttoopgørelse af det gennemsnitlige akkumulerede afkast af  

 udviklingsporteføljen.
Ved opgørelsen indregnes eventuelle  

 garantiudbetalinger, og præmiebetalinger, jf. § 3, stk. 3, fraregnes.
Er der  

 overført placeringer fra udviklingsporteføljen til selskabets øvrige  

 beholdninger i perioden, skal afkastet på disse opgøres på grundlag af  

 markedsværdien.
 Stk. 2.  Såfremt afkastet opgjort i stk. 1 overstiger 13  

 pct. p.a., kan der ikke foretages garantiudbetalinger for det pågældende  

 regnskabsår.
 Stk. 3.  Industri- og samordningsministeren fastsætter  

 nærmere regler om opgørelse af afkastet, jf. stk. 1.
Afsluttende bestemmelser § 12.  Den, der afgiver urigtige eller vildledende  

 oplysninger til brug for industri- og samordningsministerens administration  

 af denne lov, straffes med bøde eller hæfte, medmindre strengere straf er  

 forskyldt efter den øvrige lovgivning.
Er en overtrædelse begået af et  

 selskab, kan der pålægges det pågældende selskab som sådant bødeansvar.
 Stk. 2.  Dersom et udviklingsselskab afgiver urigtige  

 eller vildledende oplysninger eller undlader at overholde sine forpligtelser  

 i henhold til denne lov eller bestemmelser fastsat i medfør af denne lov, kan  

 selskabet fratages statsgaranti med den virkning, at udviklingsporteføljens  

 placeringer ikke længere er omfattet af statsgarantien.
 Stk. 3.  Er der foretaget garantiudbetalinger på et  

 fejlagtigt eller utilstrækkeligt grundlag, kan industri- og  

 samordningsministeren efterfølgende kræve disse betalt tilbage.
§ 13.  Industri- og samordningsministeren kan henlægge  

 beføjelser efter denne lov til en styrelse under Industri- og  

 Samordningsministeriet.
Henlægger industri- og samordningsministeren sine  

 beføjelser til en styrelse, kan ministeren fastsætte regler om klageadgangen,  

 herunder at klager ikke kan indbringes for anden administrativ myndighed.
 § 14.  Loven gælder ikke for Grønland og Færøerne.
 § 15.  Industri- og samordningsministeren fastsætter  

 tidspunktet for lovens ikrafttræden.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
