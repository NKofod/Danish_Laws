Dispensation  

 fra reglerne om sikkerhedsorganisation Arbejdsmiljøklagenævnet har på møde den 25. april 2006  

 behandlet klagen fra XX over Arbejdstilsynets afslag på dispensation  

 vedrørende  

 pligten til at oprette sikkerhedsgrupper på de enkelte afdelinger.
Nævnet traf følgende A F G Ø R E L S E Arbejdsmiljøklagenævnet finder ikke, at der kan gives  

 dispensation fra kravet om, at der skal oprettes en sikkerhedsgruppe på hver  

 enkelt restaurant under XX.
 Arbejdsmiljøklagenævnet fastholder således Arbejdstilsynets  

 afgørelse af 27. januar 2005.
B E G R U N D E L S E Arbejdsmiljøklagenævnet har lagt til grund, at:
 -  

 	  

 XX ejer hver enkelt  

 restaurant.
 -  

 	  

 Der samlet er ansat  

 mere end 50 personer i XX.
 -  

 	  

 XX i Erhvervs- og  

 Selskabsstyrelsen er registreret som hovedafdeling, medens hver enkelt  

 restaurant er registeret som en afdeling under hovedafdelingen.
 -  

 	  

 De enkelte afdelinger  

 er fysisk adskilte.
 -  

 	  

 Der er ansat mere end  

 10 ansatte på hver enkelt afdeling.
 -  

 	  

 Nogle er ansat i en  

 kortere periode (8-10 måneder).
 -  

 	  

 Andre er  

 deltidsansatte (6-7 timer pr. uge).
 -  

 	  

 Der er ansat mange  

 unge.
 -  

 	  

 Der er ansatte med  

 sociale problemer og ansatte med kriminel baggrund.
 -  

 	  

 XX har en samlet  

 arbejdsmiljøpolitik.
 -  

 	  

 Arbejdet består i  

 fremstilling og salg af fødevarer.
 -  

 	  

 Den enkelte restaurant  

 anses som en afdeling i arbejdsmiljølovens forstand.
 -  

 	  

 Der efter reglerne som  

 udgangspunkt er pligt til at oprette sikkerhedsgruppe på hver enkelt  

 restaurant  

 under XX.
 Arbejdsmiljøklagenævnet er enigt med Arbejdstilsynet i, at der  

 ikke kan gives dispensation fra reglerne om organisering af sikkerheds- og  

 sundhedsarbejdet, som ønsket XX.
I denne forbindelse har Arbejdsmiljøklagenævnet lagt vægt på,  

 at -  

 	  

 Der er tale om regler  

 i bekendtgørelse, hvorefter der som udgangspunkt ikke tillades, at der i  

 virksomheder  

 som XX dannes en samlet sikkerhedsgruppe for den samlede virksomhed.
 -  

 	  

 Der ikke er påpeget  

 særlige forhold ved XX virksomhed, der gør, at der bør gives dispensation fra  

 reglerne om opbyggelsen af sikkerhedsorganisation.
 Angående problemer med  

 at motivere de ansatte for sikkerheds- og sundhedsarbejdet:
 Med hensyn til problemerne  

 med at motivere de ansatte for sikkerhedsarbejde skal Arbejdsmiljøklagenævnet  

 bemærke, at et påbud om etablering af en sikkerhedsorganisation (herunder en  

 sikkerhedsgruppe) kan anses for efterkommet, når en arbejdsgiver har ydet en  

 betydelig indsats for at formå de ansatte til at udpege en  

 sikkerhedsrepræsentant,  

 og der uanset denne indsats stadig ikke er nogen ansatte, der ønsker at lade  

 sig vælge til sikkerhedsrepræsentant.
 Sikkerhedsgruppen på den  

 enkelte afdeling vil i tilfælde, hvor ingen ansat deltager, alene består af  

 virksomhedens  

 repræsentant, indtil de ansatte på et eventuelt senere tidspunkt har valgt en  

 sikkerhedsrepræsentant.  

 Det skal i denne forbindelse understreges, at arbejdsgiver fortsat vil have  

 pligt til at forsøge at formå de ansatte til at deltage i sikkerheds- og  

 sundhedsarbejdet.
 Med hensyn til omfanget af  

 den indsats arbejdsgiver skal yde for at forsøge at formå de ansatte til at  

 deltage i arbejdsmiljøarbejdet, finder Arbejdsmiljøklagenævnet ikke, at det  

 er  

 tilstrækkeligt, at man generelt opfordrer de ansatte til at indgå i en  

 sikkerhedsorganisation.
Arbejdsmiljøklagenævnet skal  

 i den forbindelse bemærke, at Arbejdstilsynet ikke har taget stilling til  

 spørgsmålet om, der er gjort en tilstrækkelig indsats fra virksomhedens side  

 for at motivere de ansatte for at deltage i sikkerhedsarbejdet.
Da der derfor  

 ikke foreligger oplysninger om, hvilke tiltag arbejdsgiveren har iværksat, og  

 der ikke er sket nogen prøvelse af dette spørgsmål ved Arbejdstilsynet,  

 finder  

 Arbejdsmiljøklagenævnet ikke, at en nærmere stillingtagen til dette spørgsmål  

 er mulig.
 Da problemerne med at  

 motivere de ansatte for sikkerhedsarbejdet således kan resultere i en  

 sikkerhedsgruppe  

 for de enkelte afdelinger uden repræsentant(er) for de ansatte, finder  

 Arbejdsmiljøklagenævnet ikke, at problemerne med at formå de ansatte til at  

 deltage i sikkerhedsarbejdet i sig selv kan begrunde en dispensation fra  

 reglerne om pligt til at oprette en sikkerhedsgruppe på den enkelte afdeling.
 Angående den hyppige udskiftning af medarbejdere, deltidsansættelse,  

 kortere ansættelsesforløb, at der er ansat mange unge samt at nogle ansatte  

 har  

 en kriminel baggrund etc.:
Dette giver efter nævnets  

 opfattelse ikke mulighed for at begrunde en dispensation fra reglerne om  

 pligt  

 til at oprette en sikkerhedsgruppe på den enkelte afdeling.
Nævnet skal i  

 denne  

 forbindelse bemærke, at anvendelsen af deltidsansættelse og hyppig  

 udskiftning  

 af arbejdskraft ikke findes at være specielt for netop XX virksomhed.
Med hensyn til XX  

 organisationsform, kan nævnet bemærke, at denne ikke er så usædvanlig under  

 den  

 branchekode XX virksomhed befinder sig i, at dette i sig selv berettiger til  

 en  

 dispensation.
Ligesom der findes flere virksomheder, der har afdelinger  

 spredt  

 geografisk.
 Arbejdsmiljøklagenævnet kan  

 dog oplyse om, at der efter reglerne er mulighed for at fravige reglerne om  

 organisationsmåden i virksomhedens sikkerheds- og sundhedsarbejde ved aftale  

 mellem lønmodtagerorganisationer og arbejdsgiverorganisationer, jf.,  

 Arbejdsministeriets bekendtgørelse nr. 575 af 21. juni 2001 om  

 virksomhedernes  

 sikkerheds- og sundhedsarbejde som ændret ved bekendtgørelse nr. 491 af 20.  

 juni 2002, § 38.
 Arbejdsmiljøklagenævnet skal henvise til:
 Lov om arbejdsmiljø, jf. lovbekendtgørelse nr. 268 af 18. marts  

 2005, § 6.
 Arbejdsministeriets bekendtgørelse nr. 575 af 21. juni 2001 om  

 virksomhedernes sikkerheds- og sundhedsarbejde som ændret ved bekendtgørelse  

 nr. 491 af 20. juni 2002 om ændring af bekendtgørelse om virksomhedernes  

 sikkerheds- og sundhedsarbejde, § 2, § 7, § 12, § 18,  

 § 38  

 samt § 41.
 Der er vedlagt en kopi af afgørelsen til repræsentanten for de  

 ansatte.
På klagenævnets  

 vegne fuldmægtig Kopi til:
 Arbejdstilsynet, Postboks 1228, 0900 København C.
 De kan læse om afgørelsens faktiske og retlige grundlag på de  

 følgende sider.
1. Sagsforløb Arbejdstilsynet fremstiller sagen på følgende måde:
 Arbejdstilsynet anfører, at virksomheden den 10. august 2004  

 søgte om dispensation fra kravet om opbygning af en sikkerhedsorganisation.
 Virksomheden anførte, at der var tale om mange deltidsansatte  

 6-7 timer pr. uge og ansatte, der kun var ansat for en kortere periode på ca.  

 8-10  

 mdr.
 Yderligere anfører virksomheden, at der bliver gennemført en  

 egenkontrol, samt at spørgeskemaer hver måned udfyldes anonymt af de ansatte.
 Generelt vil virksomheden føre en aktiv og fremadrettet  

 arbejdsmiljøpolitik.
 Virksomheden anfører desuden, at med de mange deltidsansatte og  

 ansatte for afgrænsede perioder, er det svært at få nogle til at melde sig  

 til  

 sikkerhedsarbejdet.
Desuden anføres, at mange af de ansatte kommer med asocial og  

 kriminel baggrund og derfor ikke er motiveret for sikkerhedsarbejde. 2. Arbejdstilsynets  

 afgørelse Arbejdstilsynet traf den 27. januar 2005 følgende afgørelse:
Afgørelse om  

 dispensation fra reglerne om sikkerhedsorganisation. - YY.
 Under henvisning til  

 ansøgning af 10. august 2004, om dispensation fra reglerne om  

 sikkerhedsorganisation,  

 har Arbejdstilsynet truffet følgende afgørelse.
Afgørelse Der gives ikke dispensation  

 fra reglerne i bekendtgørelse om virksomheders sikkerheds- og  

 sundhedsarbejde.
 Det betyder, at virksomheden  

 enten må følge reglerne i bekendtgørelsen eller indgå aftaler efter kapitel 6  

 i  

 bekendtgørelsen.
Vurdering I vurderingen har  

 Arbejdstilsynet lagt vægt på:
-  

 	  

 at der er tale om  

 faste arbejdssteder, som er geografisk adskilte, -  

 	  

 at der ikke er tale om  

 særlige forhold, blot fordi nogle ansatte ikke er fuldtidsansatte -  

 	  

 at  

 ansættelsesforholdene ikke er langvarige ikke ses et være et særligt forhold  

 og -  

 	  

 at eventuel anderledes  

 social / kriminel baggrund ikke ses at være et særligt forhold.
Det følger af At-anvisning  

 nr. 6.1.0.4 side 6, at afdelinger med under 1-9 ansatte undtagelsesvis kan  

 organiseres i en fælles sikkerhedsgruppe eller tilsluttes en i øvrigt  

 eksisterende sikkerhedsgruppe.
Udgangspunktet ved geografisk adskilte  

 afdelinger er ellers, at der etableres en sikkerhedsgruppe på hver enhed.
 Det fremgår af  

 At-anvisningen side 3 under pkt. 1.2.3.4, at bortset fra en 10- timersregel  

 indenfor kontor- og butiksarbejde medregnes alle deltidsansatte svarende til  

 antal hoveder.
 Det fremgår af  

 At-anvisningen side 3 under pkt. 1.2.4.1.3, at der kan være særlige vilkår  

 for  

 sæsonbetonede virksomheder, hvilket dog ikke er tilfældet her.
 Det fremgår af At-vejledning  

 F.2.2., om ansatte på særlige vilkår, side 3 pkt. 1, at man også ønsker at  

 inddrage ansatte på særlige vilkår i sikkerhedsarbejdet.
 Det bemærkes, at det også er  

 et krav i bekendtgørelsen, at der skal oprettes et sikkerhedsudvalg når der  

 er  

 over 20 ansatte.
 Angående de citerede  

 bekendtgørelser, At-vejledninger og At-anvisninger henvises til  

 Arbejdstilsynets hjemmeside: WWW.at.dk, under regler.
Hjemmel Bekendtgørelse nr. 575 af  

 21. juni 2001, m. senere ændringer § 41. 3. Klagen til Arbejdsmiljøklagenævnet Virksomheden har den 3.  

 marts 2005 fremsendt klage:
 Klage over afgørelse om  

 dispensation fra reglerne om sikkerhedsorganisation.
 Under henvisning til  

 vedlagte kopier af ansøgninger om dispensation, ønsker vi hermed at uddybe  

 vores  

 klage over afgørelse om dispensation fra reglerne om sikkerhedsorganisation  

 til  

 XX (ZZ og YY) afgivet i forbindelse med ansøgningen d. 28. september 2004  

 (ZZ) og  

 d. 10. august 2004 (YY).
 Da det er vores hensigt at  

 få mest muligt ud af vores sikkerhedsorganisation, ønsker vi endnu engang at  

 fremsende vores argumenter for en dispensation.
ZZ og YY er konceptstyret,  

 og efterlever dagligt den Danske lovgivning.
Det er vores hensigt at få mest  

 muligt ud af en sikkerhedsorganisation.
Størstedelen af de ansatte i vores  

 restauranter er hovedsageligt unge mennesker under uddannelse (dvs. 6-7  

 timer/uge) eller unge som ønsker at arbejde et år, for derfor at søge ind på  

 anden uddannelse (dvs. 25-30 timer/uge). Derfor er det ofte meget korte  

 ansættelsesperioder  

 hvilket gør det svært at motivere en person til at være  

 sikkerhedsrepræsentant,  

 da de jo kun har jobbet som en fritidsbeskæftigelse.
Derfor mener vi heller  

 ikke, at vi vil få det optimale ud af vores sikkerhedsorganisation, hvis en  

 ny  

 sikkerhedsrepræsentant vil tiltræde hvert år og så forsvinder hensigten med  

 sikkerhedsarbejdet også.
Vi har flere gange forsøgt  

 at finde en sikkerhedsrepræsentant i vore restauranter, men uden held.
Der  

 har  

 ikke været en ansat, som har ønsket at varetage denne opgave.
Vi har derfor  

 måttet indse, at vi vil få svært ved at få en sikkerhedsorganisation til at  

 fungere.
Vi mener, at vi befinder os  

 under en branchekode, som dækker et stort område, hvor tingene ikke fungerer  

 ens.
I den ene ende befinder sig hotel/restauration og i den anden ende  

 grillbarer/pølseboder.
Forskellen her er stor hvad angår antal ansatte,  

 alder,  

 antal timer samt uddannelse.
Området omkring Fast Food er stadig nyt på det  

 danske marked men tiltagende, derfor mener vi ikke er lovgivningen er  

 tilpasset  

 forskellige områder indenfor denne branche.
Dette ses bl.a. også når det  

 gælder  

 overenskomster for vore ansatte.
Her har Horesta/RBF måtte lave flexaftaler  

 på  

 bl.a. kaffebrygning.
I reglerne hedder det sig, at man ikke brygge en kop  

 kaffe, medmindre man er uddannet kok.
I dagens Danmark trykker man på en knap  

 for samme kop kaffe.
Da vi ingen kokke har ansat er det nu muligt med  

 flexaftalen,  

 at tilbyde kaffe i vore restauranter.
Uden dispensation må vi  

 sande, at vi aldrig vil kunne opnå at blive en 1 er, hvad angår  

 arbejdsmiljøet.  

 Dette er på trods af, at vi virkelig har forsøgt med ansøgningen om  

 dispensation.
Dette kan vi som koncept ikke leve med, da vi altid vil forsøge  

 at være bedst indenfor alt og ikke kan nøjes med mindre.
I håbet om mulighed for  

 personlig fremlægning af sagen og vores synspunkter, forbliver vi  

 hermed. Virksomhedens brev af 10. august 2004.
 Vedr.: Opbygning af sikkerhedsorganisation  

 hos YY, Danmark.
 XX ansøger hermed om  

 dispensation til opbygning af sikkerhedsorganisation for YY, Danmark, som har  

 følgende adresser:
 .
 .
 Dispensationen søges med  

 baggrund i påbud om sikkerhedsorganisation i YY,  (P-nummer  ).
 YY,  (P-nummer  ).
Undertegnede er ansat som  

 Driftschef for:YY.
Jeg har været i restaurationsbranchen i 20 år, hvor jeg i  

 sin tid startede som opvasker og arbejdede mig videre gennem køkkenet, og  

 service.
Har haft personaleansvar nu gennem 10 år.
Sidder altså med ansvaret  

 for driften, og har mine ugentlige besøg i restauranterne, og det er i min  

 største interesse, at alt fungerer optimalt.
 Gennem de sidste 4 måneder  

 har jeg i fællesskab med restaurantchef M.. S.. fra, YY  ., været i en  

 opbygningsfase  

 omkring udarbejdelse af materiale til træning af personalet rundt i Danmark.  

 M.. har en tidligere uddannelse som Social & Sundhedshjælper, og dermed  

 et  

 stort kendskab til Forebyggelse af Arbejdsulykker/skader.
 Derudover har hun 6 års  

 uddannelse og baggrundsviden indenfor YYs standarder.
YYer et amerikansk koncept,  

 der dagligt efterkommer både Dansk lovgivning og de dikterede amerikanske  

 standarder.  

 Her i blandt kan nævnes - Egenkontrol 3 gange dagligt.
Haccp,  

 fødevaresikkerhed  

 og træning i Uheld og kriminalitet.
Til månedlige personalemøder foretager vi  

 en voice of Champions som er et skema der udfyldes anonymt, her  

 tages der  

 hensyn til det Psykiske arbejdsmiljø. De ansatte bliver spurgt ind til  

 mobning,  

 samt samarbejde mellem ansat og chef.
Disse spørgeskemaer kommer ikke  

 restaurantchefen i hænde, men undertegnede.
Derfor tror jeg, at det er et  

 mere  

 ærligt billede af arbejdsmiljøet.
Som tidligere nævnt er vi i  

 en opbygningsfase, hvor vi arbejder på, at M.. S... skal fungere som  

 sikkerhedsrepræsentant,  

 og undertegnede som arbejdsleder.
Vi vil hurtigst muligt blive tilmeldt  

 arbejdsmiljøuddannelsen og få kurset i løbet af efteråret 2004. Vi mener, at  

 arbejdsmiljøarbejdet skal blive til løbende forbedringer, og hvor der hele  

 tiden skal ske en udvikling i forhold til det niveau, der er dags dato.
Der  

 vil  

 blive udarbejdet en plan for, hvordan arbejdsmiljøarbejdet skal fungere i  

 restauranterne.
Arbejdsmiljøarbejdet vil blive en aktiv fremadrettet proces i  

 YY Danmark, når det er de samme to personer, der indgår i og udvikler  

 arbejdsmiljøarbejdet.
Som sikkerhedsrepræsentant vil M  ikke længere have  

 ledelsesopgaver som ansættelser og afskedigelser.
 For at fremme kendskabet til  

 sikkerhedsgruppen i YY Danmark, vil der i hver restaurant være følgende:
 -  

 	  

 Der vil være et synligt opslag med navne og billeder af  

 sikkerhedsgruppen.
 -  

 	  

 Der vil stå hvilke  

 ugedage sikkerhedsgruppen vil være til stede.
 -  

 	  

 Telefonnumre på hvor  

 sikkerhedsgruppen kan træffes.
 M  S  vil sørge for at de  

 enkelte restauranter er klædt på til bl.a.:
-  

 	  

 Instruktion af nye  

 medarbejdere -  

 	  

 Hensyn til unge under  

 18 år -  

 	  

 Sikkerhedsinspektioner -  

 	  

 APV (Skal foretages 1  

 uge efter nytår, hvert år) -  

 	  

 Arbejdsulykker Jeg ved godt, at en  

 sikkerhedsorganisation skal bygge på en repræsentant og arbejdsleder fra  

 samme  

 restaurant.
Men indenfor YY har vi som oftest korttidsansættelser (8 mdr. -  

 10  

 mdr.) Vi beskæftiger unge mennesker, der skal videre i uddannelse eller ud at  

 rejse.
Der udover har vi store programmer i gang med kommuner og  

 ungdomsvejledninger,  

 som hjælp til at få folk i arbejde.
Mange af de ansatte kommer med asocial og  

 kriminel  

 baggrund, de skal ind og lære at omgås andre, at møde til tiden og generel  

 arbejdsmoral.
Arbejdsmiljøarbejdet vil være ukendt og nyt, da ingen vil nå at  

 komme på arbejdsmiljøuddannelsen.
Dette er ikke til gavn for  

 arbejdsmiljøarbejdet  

 i restauranterne.
 Vi har et BST medlemskab hos  

 CRECEA - BST, som vi samarbejder med om arbejdsmiljøarbejdet.
 Med ovenstående i tankerne,  

 håber jeg at De vil overveje en dispensation, da vi virkelig ønsker at lave  

 en  

 effektiv standardisering, så sikkerhed og et godt arbejdsmiljø bliver en  

 selvfølge, når man er ansat hos YY, Danmark.
I håbet om en positiv  

 modtagelse forbliver jeg hermed. 4. Arbejdstilsynets udtalelse Arbejdstilsynet fremkom den  

 27. april 2005 med følgende udtalelse:
 Udtalelse i klage over afslag på dispensation fra SIO-bekendtgørelsen.
 Arbejdstilsynet har modtaget  

 vedlagte klage fra XX over Arbejdstilsynets afgørelser af 26. januar 2005 og  

 27. januar 2005, som angår afslag på dispensation fra reglerne i  

 bekendtgørelse  

 nr. 575 af 21. juni 2001, sidst ændret ved bekendtgørelse nr. 1506 af 21.  

 december 2004, om virksomheders sikkerheds- og sundhedsarbejde.
Sagens indhold XX administrerer de to kæderestauranter  

 ZZ og YY.
I breve af henholdsvis 28. september 2004 og 10. august 2004  

 ansøges  

 der om dispensation fra bekendtgørelsen.
De to kæderestauranter har  

 hver 5 afdelinger, som alle er geografisk adskilt.
XX søger dispensation  

 således at begge kæder hver især kun skal have en sikkerhedsgruppe, der skal  

 består af en arbejdslederrepræsentant dækkende alle afdelinger samt en  

 udpeget  

 sikkerhedsrepræsentant ligeledes dækkende alle afdelinger.
 Arbejdstilsynet har givet  

 afslag på dispensation, idet man ikke finder at der foreligger særlige  

 forhold.
 Til orientering bemærkes, at  

 klager har indsendt en foreløbig klage af 21. februar 2005 og uddybende klage  

 den 3. marts 2005. På den baggrund anses klagefristen for overholdt.
Klagens indhold Klager anfører følgende til  

 støtte for, at der bør gives dispensation fra bekendtgørelsen.
 -  

 	  

 Størstedelen af de  

 ansatte er hovedsagelig unge mennesker under uddannelse (d.v.s. 6-7  

 timer/uge)  

 eller unge som kun ønsker at arbejde et år, for derfor at søge ind på en  

 anden  

 uddannelse (d.v.s. 25-30 timer/uge). Derfor er det ofte meget korte  

 ansættelsesperioder hvilket, gør det svært at motivere en person til at være  

 sikkerhedsrepræsentant, da de jo kun har jobbet som en slags  

 fritidsbeskæftigelse.
 -  

 	  

 Derfor mener vi heller  

 ikke, at vi vil få det optimale ud af vores sikkerhedsorganisation, hvis en  

 ny  

 sikkerhedsrepræsentant skal tiltræde hvert år og så forsvinder hensigten med  

 sikkerhedsarbejdet også.
-  

 	  

 Vi mener, at vi  

 befinder os under en branchekode, som dækker et stort område, hvor tingene  

 ikke  

 fungerer ens.
I den ene ende befinder sig hotel/restauration og i den anden  

 ende grillbarer/pølseboder.
Forskellen her er stor hvad angår antal ansatte,  

 alder, antal timer samt uddannelse.
Området Fast Food er stadigt nyt på det  

 danske marked men tiltagende, derfor mener vi ikke, at lovgivningen er  

 tilpasset forskellige områder inden for denne branche.
Arbejdstilsynets vurdering Det er Arbejdstilsynets vurdering, at der ikke foreligger sådanne  

 særlige forhold hos henholdsvis ZZ og YY, at der bør gives dispensation fra  

 reglerne i SIO-bekendtgørelsen jf. § 41.
 I vurderingen har Arbejdstilsynet lagt vægt på følgende:
   

 	  

 At der blot er tale  

 om faste arbejdssteder, som er geografisk adskilte, hvorfor der henvises til  

 At-anvisning nr. 6. 1.0.4, herom.
  

 	  

 At der ikke er tale  

 om særlige forhold blot fordi nogle ansatte ikke er fuldtidsansatte.
Det  

 kendes  

 også fra den øvrige del af restaurationsområdet og på rengøringsområdet.
   

 	  

 At  

 ansættelsesforholdene ikke er langvarige kendes fra restaurationsbranchen i  

 øvrigt, ligesom det også findes inden for rengøringsområdet.
Det er Arbejdstilsynets  

 praksis, at virksomheder skal opbygge deres sikkerhedsorganisation efter  

 reglerne  

 i bekendtgørelsen. Ønsker virksomhederne en fravigelse herfra, kan  

 aftalemodellen i kapitel 6 benyttes.
Er dette ikke muligt kan der i ganske  

 særlige tilfælde gives dispensation, hvor der foreligger særlige forhold, når  

 det skønnes rimeligt og fuldt forsvarligt og det er i overensstemmelse med  

 direktiv 89/391 /EØF.
Der ses ikke at være praksis  

 for sådanne dispensationer på det i sagen omhandlede område.
Derimod henvises  

 til vedlagte notat af 18. juli 2000 angående Arbejdstilsynets holdning til  

 dispensation efter den tidligere § 47. Især henvises til notatets  

 betragtninger omkring mange deltidsbeskæftigede.
 Endelig henvises til, at den  

 tidligere eksisterende generelle regel om at små virksomheder, med under 10  

 ansatte, kun skulle medregne ansatte der var beskæftiget 10 timer eller  

 derunder  

  

[må mene derover AMKs  

 rettelse]  

  

 , bortfaldt med ændringen ved bekendtgørelse nr. 491 af 20. juni  

 2002.
 Den problemstilling, at  

 virksomheder ikke kan finde en sikkerhedsrepræsentant er arbejdstilsynet  

 bekendt,  

 men berettiger ikke til en dispensation fra reglerne.
Arbejdstilsynet har i disse  

 situationer vejledt virksomhederne, om at gøre nogle særlige tiltag, herunder  

 at informere grundigt om sikkerhedsarbejdet og de muligheder der ligger i  

 deltagelsen i et løbende sikkerhedsarbejde, til gavn for ansatte og  

 virksomheden.
Informationer om møder og deltagelse i valg til  

 sikkerhedsrepræsentanter er meget vigtig, således at de ansatte rent faktisk  

 har mulighed for at deltage og evt. stille op til valg til  

 sikkerhedsrepræsentant.
Virksomheden bør således markedsføre  

 sikkerhedsarbejdet  

 i virksomheden.
 På den baggrund anbefaler  

 Arbejdstilsynet også, at evt. information om valg til sikkerhedsrepræsentant  

 gentages med jævne mellemrum.
 Er det ikke muligt at finde  

 ansatte som vil opstilles som sikkerhedsrepræsentant er virksomheden nødsaget  

 til at udpege en arbejdsleder repræsentant for den/de pågældende afdelinger.
 Arbejdstilsynet indstiller,  

 at de to afgørelser om afslag på dispensation fastholdes.
Sagen fremsendes med 4  

 bilag. 5. Nyt efter klagen Virksomheden havde ønsket  

 fremmøde for nævnet.
Sekretariatet ringede den 21. september 2005  

 virksomheden  

 op og tilbød møde med sekretariatet.
 Der blev ved telefonsamtale  

 uddybet enkelte emner i forbindelse med de fremsendte klager.
 Virksomheden har ved e-mail  

 af 21. september 2005 fremsendt yderligere materiale, der viser, at  

 virksomheden  

 generelt instruerer de ansatte i sikkerhed og opfordrer de ansatte til at  

 påpege sikkerhedsmangler.
 Derudover medsendte  

 virksomheden et spørgeskema, som anvendes ved kvartalsvise undersøgelser,  

 hvor  

 de ansatte svarer anonymt på skemaet.
 Virksomheden har ligeledes  

 som opfølgning på samtale af 21. september 2005 ved brev af 23. september  

 2005  

 fremsendt materiale, der er fælles for ZZ og YY og viser, at virksomheden er  

 i  

 gang med at udvikle undervisningsmateriale i samarbejde med ekstern  

 konsulentvirksomhed til brug for undervisning af de ansatte.
 I forbindelse med afklaring  

 af virksomhedens organisationsstruktur, har sekretariatet for  

 Arbejdsmiljøklagenævnet  

 indhentet yderligere oplysninger hos Arbejdstilsynet, som har svaret følgende  

 ved brev af 13. marts 2006:
 Under henvisning til brev  

 af 20. februar 2006 har Arbejdstilsynet følgende bemærkninger.
Der henvises til den vedlagte  

 oversigt, fremsendt af C  T  fra XX.
Telefonisk forklarer hun, at der er tale  

 om to selskaber, ÆÆ . CVR nr.  . og XX, CVR nr.  .
 ÆÆ ejer de nævnte  

 restauranter under ZZ kæden og XX ejer de nævnte restauranter under YY kæden.  

 Der er ikke tale om franchisekontrakter på disse restauranter og de ansatte  

 er  

 ansat i henholdsvis ÆÆ eller XX.
Angående arbejdsgiver  

 begrebet er det den juridiske enhed som er arbejdsgiver, hvilket følger af  

 Det  

 Centrale Virksomhedsregister, CVR.
De to Jurenheder har under sig et antal  

 P-enheder, altså de enkelte afdelinger som det fremgår af oversigten.
Der kan godt være andre  

 afdelinger af ZZ og YY typerne hvor der ligger franchisekontrakter men ikke  

 på  

 de afdelinger i nærværende sag. 6. Regler Lov om arbejdsmiljø, jf. lovbekendtgørelse nr. 268 af 18. marts 2005.
 § 6.  

  

 I  

 virksomheder med 10 ansatte eller derover skal virksomhedens arbejde for  

 sikkerhed og sundhed organiseres.
 Stk. 2.  

  

 Arbejdslederen for en afdeling eller et arbejdsområde skal sammen med  

 sikkerhedsrepræsentanten danne en sikkerhedsgruppe for den pågældende  

 afdeling  

 eller det pågældende arbejdsområde.
 Stk. 3.  

  

 De ansatte  

 skal vælge en sikkerhedsrepræsentant for hver afdeling eller hvert  

 arbejdslederområde  

 til at indtræde i sikkerhedsgruppen og repræsentere sig i spørgsmål om de  

 ansattes sikkerhed og sundhed.
 Arbejdsministeriet  

 bekendtgørelse nr. 575 af 21. juni 2001 om virksomhedernes sikkerheds- og  

 sundhedsarbejde  

 som ændret ved bekendtgørelse nr. 491 af 20. juni 2002.
 § 2.  

  

 I virksomheder med 10 ansatte og  

 derover skal sikkerheds- og sundhedsarbejdet organiseres gennem en  

 sikkerhedsorganisation.
 Stk. 2.  

  

 Alle  

 ansatte, der ikke er virksomhedsledere eller arbejdsledere i henhold til  

 arbejdsmiljølovens § 23 og § 24, medregnes, jf. stk. 1.
 § 7.  

  

 Arbejdslederen for en afdeling eller et arbejdsområde skal sammen med en  

 sikkerhedsrepræsentant, der er valgt af alle ansatte i afdelingen eller  

 arbejdsområdet, danne en sikkerhedsgruppe for den pågældende afdeling eller  

 det  

 pågældende arbejdsområde.
 § 12.  

  

 I  

 virksomheder, hvor der er beskæftiget 20 ansatte eller derover, skal  

 virksomhedens sikkerheds- og sundhedsarbejde planlægges og koordineres af et  

 sikkerhedsudvalg, jf. dog § 4.
 § 18.  

  

 Arbejdsgiveren skal træffe de nødvendige foranstaltninger til varetagelse af  

 aktiviteterne til beskyttelse af de ansattes sikkerhed og sundhed, herunder  

 organisering af aktiviteterne til forebyggelse af sikkerheds- og  

 sundhedsmæssige  

 risici, samt oplysning, instruktion og oplæring.
Stk. 2.  

  

 Arbejdsgiveren skal sørge for, at samarbejdet om sikkerhed og sundhed  

 etableres, udvikles og vedligeholdes, således at sikkerhedsorganisationen kan  

 løse opgaverne på tilfredsstillende måde.
Arbejdsgiveren skal herunder sikre,  

 at virksomhedens øverste ledelse er repræsenteret i virksomhedens  

 sikkerhedsorganisation,  

 samt sørge for, at der efter drøftelse med sikkerhedsudvalget udpeges en  

 daglig  

 leder af sikkerheds- og sundhedsarbejdet, jf. § 17.
 Stk. 3.  

  

 Arbejdsgiveren skal sikre, at sikkerhedsudvalg og -grupper inden for deres  

 område kan deltage i virksomhedens planlægning, herunder den vurdering af  

 sikkerheds- og sundhedsforholdene, som skal foretages efter reglerne i  

 bekendtgørelsen om arbejdets udførelse.
Stk. 4.  

  

 Når  

 sikkerhedsudvalget rådgiver virksomheden, og virksomheden ikke følger rådet,  

 skal der gives en begrundelse herfor i et efterfølgende møde, som afholdes  

 inden 3 uger.
Det samme gælder normalt, når udvalget afgiver flere  

 indstillinger i samme sag.
§ 38.  

  

 Med henblik på at styrke og effektivisere virksomhedernes sikkerheds- og  

 sundhedsarbejde kan reglerne om organiseringsmåden i §§ 7-17 fraviges,  

 hvis der 1)  

 	  

 dels er indgået en  

 aftale mellem en eller flere lønmodtagerorganisationer og den eller de  

 modstående  

 arbejdsgiverorganisationer eller arbejdsgivere, eller dem, de bemyndiger  

 hertil, og 2)  

 	  

 dels på virksomheder,  

 der er omfattet af en aftale indgået efter nr. 1, er indgået en aftale mellem  

 arbejdsgiveren og de ansatte, herunder eventuelle ledere, i virksomheden  

 eller  

 på en del af virksomheden.
 Stk. 2.  

  

 En aftale  

 om organiseringen af sikkerheds- og sundhedsarbejdet efter stk. 1  

 berører  

 ikke varetagelsen af de opgaver, funktioner, pligter og rettigheder m.v. på  

 decentralt og centralt niveau i virksomheden, der er fastsat i  

 bekendtgørelsen.
 Stk. 3.  

  

 I  

 virksomheder, hvor der er beskæftiget 20 ansatte eller derover, skal det  

 sikres, at planlægningen og koordineringen af sikkerheds- og sundhedsarbejdet  

 i  

 virksomheden finder sted i et samarbejde mellem arbejdsgiveren,  

 arbejdslederne  

 og de ansatte.
 Stk. 4.  

  

 En  

 virksomhedsaftale, der er indgået efter stk. 1, nr. 2, skal sikre, at  

 organiseringen af virksomhedens sikkerheds- og sundhedsarbejde er i  

 overensstemmelse med virksomhedens struktur, og at den ændrede organisering  

 styrker og effektiviserer virksomhedens arbejde hermed.
 Stk. 5.  

  

 Virksomhedsaftalen skal være skriftlig, forefindes i og være tilgængelig for  

 de  

 ansatte på virksomheden.
 Stk. 6.  

  

 Virksomhedsaftalen skal som minimum indeholde følgende elementer:
 1)  

 	  

 Beskrivelse af de  

 aktiviteter/metoder, der kan anvendes med henblik på at sikre, at den ændrede  

 organisering af sikkerheds- og sundhedsarbejdet styrker og effektiviserer  

 funktionsvaretagelsen.
 2)  

 	  

 Angivelse af en  

 procedure for gennemførelse og opfølgning af virksomhedsaftalen på  

 virksomheden.
 3)  

 	  

 Angivelse af, hvordan  

 opgaver og funktioner varetages, herunder arbejdsledernes og de øvrige  

 ansattes  

 deltagelse i arbejdsmiljøarbejdet.
 4)  

 	  

 Angivelse af, hvordan  

 virksomhedsaftalen kan ændres og opsiges.
 5)  

 	  

 Oversigt over den  

 aftalte organisering af sikkerheds- og sundhedsarbejdet i form af en  

 organisationsplan.
Stk. 7.  

  

 Spørgsmål  

 om fortolkning af og brud på de indgåede aftaler efter stk. 1 afgøres  

 efter de sædvanlige fagretlige regler for området.
Brud på aftaler indgået  

 efter stk. 1, nr. 2, kan dog ikke indbringes for Arbejdsretten, men  

 afgøres ved faglig voldgift.
 § 41.  

  

 Direktøren for Arbejdstilsynet kan for fag og faglige områder eller  

 enkeltvirksomheder, hvor særlige forhold foreligger, tillade fravigelser fra  

 enkelte bestemmelser i bekendtgørelsen, når det skønnes rimeligt og fuldt  

 forsvarligt og i det omfang, det er foreneligt med direktiv 89/391/EØF af 12.  

 juni 1989 om iværksættelse af foranstaltninger til forbedring af  

 arbejdstagerens sikkerhed og sundhed under arbejdet.
 7.  

 AT-anvisninger, AT-meddelelser m.v.
 At-anvisning nr. 6.1.0.4.
