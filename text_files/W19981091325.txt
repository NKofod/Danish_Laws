Patientklagenævnet lagde vægt på, at der dagen efter  

 indgrebet blev konstateret en ny type for hurtig hjerterytme, hvorfor den  

 igangværende behandling med Sotacor blev øget dagen inden  

 udskrivelsen.
Det blev samtidig noteret i journalen, at kvinden skulle  

 observeres for effekten af denne behandling i 3   4 døgn, og at  

 pacemakeren skulle efterses.
Endvidere lagde nævnet vægt  

 på, at der om aftenen inden udskrivelsen yderligere var påbegyndt  

 en ny antiarytmisk behandling med Rytmonor (et klasse 1C antiaryticum).
Observation efter supplerende behandling med  

 Rytmonor Patientklagenævnet fandt, at 1. reservelægen havde udvist  

 manglende omhu og samvittighedsfuldhed, idet patienten ikke burde have  

 været udskrevet dagen efter påbegyndt Rytmonor-behandling, da den  

 iværksatte behandling og det hidtidige sygdomsforløb gjorde det  

 nødvendigt med en længerevarende observation.
Nævnet fandt endvidere, at risikoen for et forstadie til  

 uregelmæssig hjerteaktion (proarytmi) er velkendt ved anvendelse af  

 Rytmonor behandling ved blandt andet iskæmisk hjertesygdom og  

 sædvanligvis kræver flere døgns konstant observation  

 (telemetri) inden udskrivning.
Kvinden burde derfor have været  

 observeret i ikke under 3 døgn, idet hun også var i behandling  

 med Sotacor, som i sig selv indebærer en risiko for forstadie til  

 uregelmæssig hjerteaktion.
Endelig fandt nævnet, at kombinationen  

 af Sotacor og Rytmonor er usædvanlig.
