Klage over manglende tilsyn ved hævelse og rødmen i ansigtet Nævnet fandt grundlag for kritik af praktiserende læge A, idet nævnet lagde vægt på, at lægen burde have stillet diagnosen ved et lægeligt tilsyn og ikke ved en telefonkonsultation, idet kvinden havde haft udslæt i ansigtet med hævelse igennem 2 døgn, og da behandlingen med antihistaminer ikke havde haft effekt.
Nævnet kunne i den forbindelse oplyse, at et allergisk udslæt med hævelse må forventes at aftage under en behandling med antihistaminer.
En udebleven behandlingseffekt må derfor føre til overvejelse om anden diagnose.
 Nævnet fandt videre grundlag for kritik af læge A´s journalføring, idet journalen manglede de fornødne oplysninger om patientens tilstand og begrundelse for behandlingen.
