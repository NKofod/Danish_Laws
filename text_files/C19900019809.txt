Klageafkortning 1. I medfør af § 17, stk. 2 i bekendtgørelse af 18.  

 september 1990 om henlæggelse af visse beføjelser til de kommunale  

 skattemyndigheder, told-og skatteregionerne, Told- og Skattestyrelsen m.fl.,  

 kan Told- og Skattedirektøren bestemme, at Told- og skattestyrelsen indtil 1.  

 januar 1992 træffer afgørelse i 1. instans i visse typer af sager, der ellers  

 skulle behandles i regionerne.
 I medfør af samme bekendtgørelses § 2 , stk. 3 kan Told- og  

 Skattedirektøren endvidere bestemme, at en enkelt eller enkelte told- og  

 skatteregioner træffer afgørelse i 1. instans i alle sager vedrørende et  

 bestemt sagsområde.
 2. Det bestemmes herved i medfør af § 17, stk. 2, at  

 Told- og Skattestyrelen indtil 1. januar 1991 træffer afgørelse i 1. instans  

 i sager vedrørende gave- og afgiftsloven i samme omfang som hidtil.
 Det bestemmes i medfør af § 2, stk. 3, at følgende sagstyper afgøres i 1.  

 instans af følgende told- og skatteregioner:
 1. Afgørelser vedrørende lov om særlige fradrag for  

 sømænd, § 5, stk. 1, træffes af Told- og Skatteregion Odense.
 2. Afgørelser vedrørende stempellovens § 62, stk. 5 og  

 6, § 77, stk. 2, § 79, stk. 2 og § 84, træffes af Told- og Skatteregion  

 København 3 (Nordvest).
 3. Afgørelser vedrørende  

 kapitaltilførselsafgiftslovens § 3, stk. 2, træffes af Told- og Skatteregion  

 København 3 (Nordvest).
 4. Afgørelser vedrørende ligningslovens § 8 A, stk. 2,  

 1. pkt. og § 12, stk. 3, træffes af Told- og Skatteregion København 4 (Syd).
 3. Cirkulæret har virkning for sager, der rejses den  

 1. oktober 1990 eller senere.
