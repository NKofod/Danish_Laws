 I henhold til § 5, stk. 2, i lovbekendtgørelse nr. 337 af 21. maj 1987 om  

 frikommuner meddeles:
 § 1.  Skatteministeren har den 27. juni 1988 godkendt  

 frikommuneregulativ nr. 12 for Esbjerg Kommune vedrørende frikommuneforsøg på  

 skatteområdet (ændret klageprocedure vedrørende skatteansættelser m.m.), jf.  

 § 30 a i lov om frikommuner.
 § 2.  Frikommuneregulativet ændrer klageproceduren for  

 de skatteansættelser af indkomst og formue, der foretages af den kommunale  

 ligningskommission, jf. lovbekendtgørelse nr. 573 af 14. november 1984 om  

 skattemyndighedernes organisation og om klageadgang m.v.  

 (skattestyrelsesloven).
 § 3.  Frikommuneregulativet har virkning fra 1. juli  

 1988 og indtil udgangen af 1993.
 § 4.  Frikommuneregulativet vil være fremlagt til  

 gennemsyn i rådhusets forhal, på Hovedbiblioteket, Nørregade 19, og på alle  

 distriktsbiblioteker.
