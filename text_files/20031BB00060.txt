Fremsat den 20. november 2003 af  

 Mogens Nørgård Pedersen (KD), Bodil Kornbek (KD), Jann Sjursen  

 (KD) og  

  

 Tove Videbæk (KD) Forslag til folketingsbeslutning om begrænsning af faglige organisationers konfliktret over  

 for virksomheder med overenskomst Regeringen pålægges inden den 1. marts 2004 at fremsætte  

 lovforslag, der begrænser faglige organisationers konfliktret over for  

 arbejdsgivere med overenskomst således, at der kun skal være konfliktret, når  

 der foreligger meget stærke grunde, der taler for oprettelse af en ny  

 overenskomst, f.eks. hvis den eksisterende overenskomst ikke i det væsentlige  

 svarer til branchens.
Forslaget skal gælde, hvor der ikke er  

 hovedaftalemæssige  

 bindinger mellem virksomheden og den konfliktende faglige organisation.
Bemærkninger til forslaget Beslutningsforslaget er en næsten uændret genfremsættelse  

 af beslutningsforslag nr.
B 83 fra Folketingsåret 2001-02, 2. samling.
Se  

 Folketingstidende 2001-02, 2. samling, Folketingets forhandlinger side 5926  

 og  

 7989, tillæg A side 4157 og 4159 samt tillæg B side 1447. Det eneste ændring  

 i  

 forhold til det oprindelige forslag er, at en enkelt sætning er taget ud:  

 »Det  

 skal præciseres, at overenskomster mellem landsdækkende arbejdsgiver- og  

 lønmodtagerorganisationer anses som udtryk for et acceptabelt brancheniveau.«  

 I  

 forbindelse med udvalgsbehandlingen af B 83 stillede forslagsstillerne  

 ændringsforslag om, at denne sætning skulle udgå.
Det skete for at imødekomme  

 argumenter fremført under førstebehandlingen, hvor flere ordførere ønskede at  

 fjerne sætningen.
Indholdet af sætningen kunne utilsigtet havde medført, at  

 man  

 forringede lønmodtagernes vilkår.
Igennem mange år har faglige organisationer frit kunne  

 iværksætte konflikt for at opnå overenskomst med en virksomhed, de ikke har  

 hovedaftalemæssige bindinger med.
Det sker, selv om virksomheden allerede er  

 overenskomstdækket for det konfliktramte arbejde, f.eks. i kraft af  

 medlemskab  

 af en arbejdsgiverforening, men med en konkurrerende faglig organisation, der  

 står uden for de traditionelle hovedorganisationer.
I mange tilfælde har  

 virksomheden været overenskomstdækket i mange år forud for konflikten, og  

 medarbejderne har allerede tilfredsstillende løn- og ansættelsesforhold.  

 Alligevel kan en virksomhed blive udsat for en ødelæggende konflikt, hvor  

 arbejdsgiveren risikerer konkurs for sin virksomhed, og hvor lønmodtagerne  

 risikerer at miste deres job.
Den nuværende retstilstand på det nævnte område betyder, at  

 de faglige organisationer har en meget vidtgående konfliktret og især  

 sympatikonfliktret.
Der stilles ikke krav om, at organisationen skal have  

 medlemmer på den konfliktramte virksomhed for at forfølge et lovligt fagligt  

 formål.
Det har heller ingen betydning, at virksomheden allerede har  

 overenskomst for det samme arbejde.
Arbejdsrettens praksis viser, at der  

 alene  

 lægges vægt på, om en faglig organisation repræsenterer et betydeligt antal  

 medlemmer på landsbasis, og om de involverede fagforeninger er inden for  

 eller  

 uden for samme hovedorganisation.
Hvis den konkurrerende faglige organisation er inden for  

 samme hovedorganisation, har den alene konfliktret, hvis meget stærke grunde  

 taler for det i den konkrete situation.
Dette princip har Arbejdsretten  

 senest  

 fastslået i en dom af 9. december 1999, jf.
Arbejdsrettens dom i sag nr.  

 A1999.470. Sagen omhandlede udlicitering af nogle offentlige busruter.
Den  

 offentlige buskørsel var dækket af en overenskomst med Forbundet af  

 Offentligt  

 Ansatte.
Det private selskab Liniebus, som overtog busruterne, havde  

 imidlertid  

 overenskomst med SiD.
Til støtte for en konfliktret henviste FOA til, at man  

 reelt blot søgte at forsvare etablerede positioner i et allerede etableret  

 overenskomstforhold.
 Arbejdsretten fandt imidlertid ikke, at forbundet havde  

 løftet bevisbyrden for de fornødne stærke grunde til at anerkende en  

 konfliktret.
 Arbejdsretten udtalte:
»Det er en arbejdsretlig  

 grundsætning, at et fagforbund ikke lovligt kan etablere konflikt over for en  

 arbejdsgiver med henblik på at opnå overenskomst om et arbejdsområde, der  

 allerede er dækket af en overenskomst med et andet forbund, når de  

 konkurrerende  

 organisationer begge er medlemmer af Landsorganisationen i Danmark.
En  

 fravigelse fra denne grundsætning må i hvert fald kræve meget stærke grunde.  

 Arbejdsretten finder, at indklagede ikke har påvist, at der af hensyn til de  

 ansatte er et sådant særligt behov, at dette kan begrunde en fravigelse fra  

 den  

 nævnte grundsætning.
Det kan heller ikke anses som en særlig omstændighed,  

 der  

 kan føre til accept af en konfliktret til bevarelse af det gamle  

 overenskomstområde,  

 at udviklingen i lovgivningen har medført, at transportområder, der hidtil  

 traditionelt var anset som offentlige, ved udlicitering er overgået til  

 privat  

 drift med den følge, at et overenskomstområde, der historisk har henhørt  

 under  

 Forbundet af Offentligt Ansatte, gradvis er blevet udhulet.  

 « Arbejdsrettens dom  

 bygger på det synspunkt, at der kun vil være konfliktret i det tilfælde, hvor  

 der af hensyn til de ansatte er et sådant særligt behov.
Det er ikke i sig  

 selv  

 nok, at den faglige organisation har langt hovedparten af medlemmerne på det  

 specifikke område, og at et betydeligt antal medlemmer er beskæftiget med  

 området i almindelighed.
Arbejdsretten har her knyttet en konfliktret sammen  

 med særlige behov hos de ansatte.
Det er bemærkelsesværdigt, at der i retspraksis er meget  

 stor forskel på en faglig organisations konfliktret afhængigt af, om en  

 arbejdsgiver på forhånd har en overenskomst med et forbund inden for eller  

 uden  

 for samme hovedorganisation.
Denne forskel i retstilstanden for en  

 virksomhed,  

 der er overenskomstdækket, er ikke rimelig og ikke i overensstemmelse med  

 retsprincipperne i et moderne samfund.
Det kan ikke være virksomhedens  

 problem,  

 at to faglige organisationer strides om at organisere og overenskomstdække  

 det  

 samme arbejde.
Endvidere bør hensynet til arbejdsgiverens interesse i at  

 undgå  

 dobbeltoverenskomster også have betydning for virksomheder, der har tegnet  

 overenskomst med en faglig organisation uden for de traditionelle  

 hovedorganisationer.
Formålet med forslaget til regulering af faglige  

 organisationers konfliktret over for de enkelte arbejdsgivere er at  

 ligestille  

 virksomheder, så konfliktretten er uafhængig af, om den faglige organisation  

 er  

 medlem af samme hovedorganisation.
Konfliktret bør således i alle tilfælde  

 være  

 betinget af, at der foreligger  

 »meget  

 stærke grunde  

 «  

  

 , som Arbejdsretten har  

 fastslået i sin retspraksis, når det gælder faglige organisationer inden for  

 samme hovedorganisation.
På denne måde opnår alle virksomheder den samme  

 retstilstand.
 Forslaget til regulering af konfliktretten omfatter alene  

 de situationer, hvor en virksomhed allerede er overenskomstdækket med løn- og  

 ansættelsesvilkår, der i det væsentlige svarer til branchens.
Spørgsmålet om faglige organisationers konfliktret over for  

 de enkelte arbejdsgivere, der allerede er overenskomstdækket, men som ikke  

 har  

 en hovedaftalemæssig binding i forhold til den konfliktende faglige  

 organisation, kan alene løses ved en lovregulering, idet disse konflikter er  

 karakteriseret ved, at konfliktens parter ikke er underlagt  

 overenskomstmæssige  

 bindinger i forvejen.
Der eksisterer derfor ikke formelle regler for  

 konflikter  

 af denne karakter.
En lovgivning på dette område vil ikke bryde ind i  

 nuværende aftaler på arbejdsmarkedet og vil derfor heller ikke være et brud  

 med  

 den danske aftalemodel.
Tværtimod baserer forslaget sig på kriteriet  

 »meget stærke grunde  

 «  

  

 , som er udviklet inden for det fagretlige system.
I 2002, da beslutningsforslaget blev behandlet første gang,  

 afviste beskæftigelsesministeren forslaget, og henviste i stedet til, at LO  

 og  

 DA i en redegørelse ville gennemgå den arbejdsretlige praksis på området.
I  

 juni 2003 offentliggjorde LO og DA redegørelsen, jf.
Arbejdsmarkedsudvalgets  

 alm. del  bilag 534 fra folketingsåret 2002-03. På baggrund heraf  

 svarede  

 beskæftigelsesministeren i en pressemeddelelse af 24. juli 2003, at der ikke  

 er  

 behov for et initiativ fra regeringens side.
Ministeren nævnte, at  

 Arbejdsrettens retspraksis har ændret sig og til stadighed udvikler sig.
Det  

 skulle angiveligt ske ved, at Arbejdsretten tager hensyn til  

 overenskomstdannelser andre steder end inden for LO/DA-området.
En dom fra Arbejdsretten den 4. august 2003 viser dog, at  

 Arbejdsrettens praksis ikke er ændret i den ønskede retning, jf.  

 Arbejdsrettens  

 dom i sag nr.
A2003.0032. Sagen handler om virksomheden Vestjysk Service  

 Selskab Aps., der blev truet med konflikt fra Dansk Funktionærforbund, fordi  

 virksomheden ikke ville indgå overenskomst med forbundet på  

 rengøringsområdet.  

 Dansk Funktionærforbund havde ikke ansatte på virksomheden.
Dansk  

 Funktionærforbund krævede endvidere, at Vestjysk Service Selskab skulle  

 skrive  

 under på en eksklusivaftale.
Virksomheden nægtede at gå ind på kravene og  

 svarede, at man anså den varslede konflikt for ulovlig, fordi virksomheden i  

 forvejen havde en overenskomst med Kristelig Fagforening.
Dansk Service  

 Selskab  

 indbragte sagen for Arbejdsretten, der ikke gav virksomheden ret i, at  

 konflikten var ulovlig, men at Dansk Funktionærforbund have en tilstrækkelig  

 stærk og aktuel faglig interesse i at opnå overenskomst på virksomheden.  

 Virksomheden har efterfølgende set sig tvunget til at skrive overenskomst med  

 Dansk Funktionærforbund.
 Dommen understreger, at Arbejdsretten af sig selv ikke vil  

 ændre praksis, men at der stadigvæk er behov for et lovinitiativ, der  

 begrænser  

 konfliktretten for faglige organisationer i forhold til virksomheder, der  

 allerede har en overenskomst.
Skriftlig fremsættelse Mogens Nørgård Pedersen  

  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om begrænsning af faglige organisationers konfliktret  

 over  

 for virksomheder med overenskomst.
(Beslutningsforslag nr.
B 60).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
