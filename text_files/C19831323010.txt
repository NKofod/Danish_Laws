 De japanske myndigheder har meddelt, at eksporten fra Danmark kan  

 genoptages fra og med den 1. september 1983 (dato for dyrlægens underskrift  

 på certifikatet og for afskibning fra Danmark) af fersk kød, som stammer fra  

 slagtninger foretaget fra og med den 1. august 1983.
 Vedlagte certifikatformular (K.K. 2250-1983) skal anvendes ved eksport af  

 fersk kød og slagteaffald samt af alle slags kødprodukter, herunder  

 konserves.
 Udover helkonserves tillader Japan indførsel af følgende kødprodukter:
 Produkterne i den japanske varegruppe 02.06 (fremstillet ved saltning,  

 røgning eller tørring) skal være underkastet en varmebehandling på 63 grader  

 C i 30 minutter eller anden metode med mindst tilsvarende effekt, og  

 oplysning om varmebehandlingen (temperatur og tid) skal anføres på  

 oprindelses- og sundhedscertifikatet.
 Det understreges, at disse varer skal benævnes henholdsvis  

 »Sausage«, »Bacon« og »Cured and smoked ham« og  

 ikke f.eks. » Salted and smoked pork«, idet de i så tilfælde ikke  

 vil kunne indføres, da kun varer med de nævnte betegnelser er undtaget fra  

 det almindelige indførselsforbud.
 Til de enkelte (i bilag 1 nummererede) punkter bemærkes:
 ad 5 .
 Skinker, midterstykker og forender regnes som halve kroppe.
 ad 5, 6 og 7 .
 Er den afsatte plads utilstrækkelig, henvises til bagsiden (»see  

 reverse«), hvor oplysningerne da anføres.
 Det skal understreges, at dyrlægen ved sin underskrift står inde for, at  

 de angivne perioder er korrekte, hvorfor der mellem virksomheden og dyrlægen  

 skal træffes nærmere aftale om kontrollen med produktionen af Japan-varer.
 Ved samleforsendelser af fersk kød skal slagtedato samt det enkelte  

 slagteris navn og adresse og i givet fald dato og sted for opskæringen  

 anføres, medens der ikke kræves styk- og vægtangivelse for de enkelte  

 delpartier.
Såfremt der i forbindelse med oplægning på frysehus med henblik på senere  

 eksport til Japan udstedes oprindelses- og sundhedsattest, form.
K.K.  

 1700-1973, skal den forsynes med de oplysninger, der er nødvendige for at  

 muliggøre en senere konvertering til Japan-attest.
 ad 5b, 6b og d samt 7b .
 De pågældende oplysninger skal som eksempel anføres, enten »from  

 August to October 1983« eller »August - October 1983«, men  

 hvis der ikke i forsendelsen findes varer hidrørende fra slagtninger i en  

 mellemliggende måned, skal dette fremgå ved opgivelse af de måneder, i hvilke  

 slagtningerne er udført, f.eks. »August, October, December 1983«.
 ad 6c .
Er opskæringsvirksomheden identisk med slagteriet, kan der i 6c anføres  

 »same«, men Est.
No. skal udfyldes.
 ad 6c og d .
 Det fremhæves som et nyt krav, at opskæringsdatoen skal angives for  

 opskåret/udbenet kød.
 ad 13 .
 Som i sin tid med USA er det nu også med de japanske myndigheder aftalt,  

 at importerede dyr, som har passeret det danske karantænesystem, kan indgå på  

 linie med dyr, som er født i Danmark.
 ad 15 .
 Listen over de sygdomme, der er omtalt i japanske love, fremgår af bilag  

 2. Som det fremgår af teksten i punkt 15 vedrører attestationen kun fund  

 gjort ved ante- og post mortem-undersøgelsen (jf. kødkontrolinstruksen).
 ad 18 .
 Kun One-seal er nu godkendt af de japanske myndigheder.
 ad 20 .
 Der forudsættes hermed foretaget en afsluttende visuel inspektion af  

 partiet til sikring mod iøjnefaldende fejl.
 Titel of official veterinarian skal angives som chief veterinarian.
De japanske myndigheder holdes underrettet om, hvilke danske virksomheder,  

 der er autoriserede til eksport af fersk kød til Japan med angivelse af  

 virksomhedens autorisationsnummer, navn og adresse samt den kontrollerende  

 dyrlæges navn.
Den pågældende dyrlæge skal underskrive certifikatet.
 I de tilfælde, hvor en virksomheds kontrollerende dyrlæge har forfald  

 (ferie, sygdom m.v.) og veterinærcertifikatet derfor må underskrives af  

 stedfortræderen ønsker japanerne den kontrollerende dyrlæges navn  

 maskinskrevet i underskriftsrubrikken, og stedfortræderen underskriver:  

 »For .....« (den kontrollerende dyrlæges navn) og derunder egen  

 underskrift samt stemplet eller maskinskrevet navn.
I øvrigt skal certifikatet være fuldstændigt og korrekt udfyldt og uden  

 rettelser.
Fejlagtigt udfyldte certifikater kan føre til afvisning af de  

 pågældende forsendelser.
 Transport .
 For at hindre indslæbing af mund- og klovesyge skal transport principielt  

 foregå direkte fra dansk (evt. svensk) til japansk havn i forseglede  

 lastrum/containere.
 Dog kan varer i tæt lukkede og forseglende containere transiteres gennem  

 områder, som ikke betragtes som fri for mund- og klovesyge.
 Det må påregnes, at sendinger, som ved ankomsten til Japan har brudt  

 forsegling, vil blive afvist.
Veterinærdirektoratets cirkulæreskrivelser af 15. marts 1982 (K.K.  

 612-1982) og 26. maj 1982 (K.K. 998-1982) tilbagekaldes hermed.
Eventuelt  

 restoplag af oprindelses- og sundhedscertifikat, form.
K.K. 1923-1979, bedes  

 makuleret.
 P.V.V.
K.
Hermansen.
Bilag 1 Bilag 2 Fortegnelse over de sygdomme, der ifølge det japanske sundhedsministerium  

 omfattes af pkt. 15 i oprindelses- og sundhedscertifikat form.
K.K.  

 2250-1983.
