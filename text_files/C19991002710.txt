Cirkulæreskrivelse til politiet om  

 underretning af pårørende om dødsfald På baggrund af en konkret sag, hvor der ikke i  

 forbindelse med et dødsfald skete underretning af  

 pårørende, skal Justitsministeriet herved orientere om, at det  

 i de tilfælde, hvor der ikke konstateres slægtninge ved opslag i  

 Det centrale Personregister   er muligt at finde frem til eventuelle  

 søskende født før 1968 ved henvendelse til de lokale  

 folkeregistre.
I den konkrete sag, hvor afdøde havde en  

 søster, fandt politiet ved søgning i folkeregistret ingen  

 pårørende til afdøde, idet begge forældre blev  

 konstateret at være døde.
Under afdødes forældre i  

 Det centrale Personregister var således alene opført ét  

 barn   den afdøde.
 Baggrunden herfor er, at alene børn født  

 efter den 1. januar 1968 er anført under forældrene i Det  

 centrale Personregister.
Indenrigsministeriet har imidlertid over for  

 Justitsministeriet oplyst, at det via de gamle kartotekskort er muligt at  

 finde frem til børn, som er registreret i de i 1924 oprettede  

 folkeregistre.
Af disse kartotekskort, som opbevares af de lokale  

 folkeregisterkontorer eller på landsarkivet, fremgår, hvilke  

 børn den pågældende person har fået i den periode,  

 hvor vedkommende havde bopæl i en given kommune.
 Der vil således være mulighed for ved  

 henvendelse til folkeregistrene i de pågældendes tidligere  

 bopælskommuner at finde frem til børn, som er født  

 før 1. januar 1968.
