Erstatningsansvarslovens § 2  Erstatning for tabt arbejdsfortjeneste, nævnets j.nr. 11-520-19633 Ansøger søgte om erstatning for tabt arbejdsfortjeneste i 13 uger.
Ansøger var inden overfaldet jobsøgende, efter at han havde opgivet sin selvstændige virksomhed som vognmand.
Ansøger havde indsendt jobansøgninger som dokumentation til nævnet.
Ansøger var i sygeperioden afskåret fra at søge job, men fik indenfor 2 uger efter sygeperiodens ophør ansættelse.
Ansøger anførte, at lønindtægten i den efterfølgende ansættelse var udtryk for den indkomst, som ansøger ville have kunnet opnå i sygeperioden, såfremt han ikke var blevet overfaldet.
