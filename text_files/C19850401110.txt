 1. I boligstyrelsens cirkulæreskrivelse af 1.9.1979 er  

 det bestemt, at Almindelige bestemmelser for teknisk rådgivning og bistand  

 (ABR) med tilhørende specialnormer skal anvendes i forbindelse med teknisk  

 rådgivning og bistand ved statsstøttede almennyttige byggearbejder i en  

 periode på 5 år.
 Med cirkulæreskrivelse af 22.8.1984 er reglernes anvendelse forlænget til  

 1.9.1985. Revisionen af reglerne vil imidlertid ikke være afsluttet inden  

 dette tidspunkt.
 Det fastsættes derfor, at ABR og specialnormerne indtil videre skal  

 anvendes i forbindelse med teknisk rådgivning og bistand ved statsstøttede  

 almennyttige byggearbejder af den art, der omhandles i specialnormerne.
 2. Basis- og P-procenter samt socialbidragsbeløb  

 beregnes og offentliggøres efter hidtil gældende praksis.
 3. Bistand til boligselskaberne ved indgåelse af  

 aftale efter ABR og specialnormerne kan fortsat ydes af byggestyrelsens  

 konsulent arkitekt MAA Aage Hamrum, Skanderborgvej 201, 8260 Viby, telefon  

 (06) 14 10 00.
