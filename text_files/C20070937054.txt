Momsmæssitge konsekvender af praksisændring  

  museers momspligtige undersøgelser SKAT offentliggjorde ved  


  

 SKM2006.620.SKAT  


  

 den 13. oktober 2006 en praksisændring om, at statslige og statsanerkendte  

 museer fra 1. april 2007 skal opkræve moms af forundersøgelser og andre  

 arkæologiske udgravningsydelser, som de leverer i forbindelse med, at der er  

 sket fortidsfund.
 Aktiviteter, der omfattes af momspligten, er  

 museernes arkæologiske undersøgelser, herunder forundersøgelser, der er  

 omfattet af museumslovens §§ 26 - 29 og  

 29 g, h og j.
 Indførelsen af momspligt har betydning for  

 levering af forundersøgelser og arkæologiske undersøgelser, der rent faktisk  

 gennemføres (dvs. afsluttes) den 1. april 2007 eller senere.
Baggrund Et museum, der har fået en henvendelse fra en  

 bygherre om, at der er fundet spor af fortidsminder på hans grund, skal  

 vurdere, hvorvidt der er behov for en arkæologisk undersøgelse og i givet  

 fald  

 udarbejde et udkast til budget for undersøgelsen (maksimumsbudget).
Kulturarvsstyrelsen (KUAS) skal godkende museets  

 budget, inden undersøgelsen iværksættes.
I ældre afgørelser er der ikke taget  

 højde for praksisændringen, og der er dermed oplyst en maksimumspris til  

 bygherren, hvor der ikke er taget højde for, at museet skal afregne  

 salgsmoms.  

 Der er tale om et maksimumsbudget, hvilket er ensbetydende med, at udgiften  

 til  

 den arkæologiske undersøgelse ikke må overskride den budgetterede udgift.
 KUAS skal godkende det endelige regnskab, inden  

 museet fakturerer bygherren for de leverede undersøgelser.
KUAS har bedt SKAT om at beskrive de  

 afgiftsmæssige konsekvenser i følgende tre situationer, der opstår i  

 overgangsperioden.
I alle situationer er der truffet afgørelse om et  

 maksimalt  

 vederlag uden hensyn til momspligt.
 Situation 1.
Museet færdigleverer undersøgelsen og  

 udgravningsarbejdet inden 1. april 2007, men faktura udstedes efter.
Ved  

 færdigleveret  

 forstås, at museet har afsluttet undersøgelsen i felten.
Museet skal ikke opkræve moms af leverancen, og  

 kan derfor ikke i sit momsregnskab fratrække moms af de udgifter, der er  

 afholdt i forbindelse med aktiviteterne.
Derimod skal museet beregne  

 lønsumsafgift som hidtil.
 Dette gælder uanset, hvornår bygherrerapport og  

 beretning er udarbejdet, og hvornår udkast til regnskab er fremsendt til  

 KUAS.
 Situation 2.
 Museet påbegynder forundersøgelserne og evt. de  

 arkæologiske undersøgelser inden 1. april 2007. Arbejdet er først  

 færdigleveret  

 efter 1. april 2007, og faktura udstedes efterfølgende.
Museet skal opkræve moms af leverancen og kan  

 derfor i sit momsregnskab fratrække moms af de udgifter, der direkte kan  

 henføres til leverancen.
Det gælder fx de underleverandørydelser i form af  

 entreprenørarbejde, museet køber til brug for undersøgelsen, og uanset om  

 disse  

 eventuelt er leveret og faktureret før den 1. april 2007.
 Museet skal ikke betale lønsumsafgift af de  

 momspligtige aktiviteter.
Praksisændringen medfører endvidere, at museet  

 får en højere momspligtig omsætning end tidligere, hvilket alt andet lige vil  

 føre til, at museets delvise fradragsret bliver større.
Dermed kan museet  

 fratrække en højere andel af momsen af sine fællesudgifter.
 Hvorvidt, der er fremsendt delfaktura for dele  

 af undersøgelsen, har ikke indflydelse på, om der skal opkræves moms af det  

 fulde beløb.
 Situation 3.
 Museet påbegynder og afslutter undersøgelserne  

 efter 1. april 2007.
Museet skal ved faktureringen opkræve moms af  

 leverancen.
De afgiftsmæssige konsekvenser er som i situation 2.
Tilskud KUAS yder i visse situationer tilskud til større  

 forundersøgelser og arkæologiske undersøgelser.
Af praktiske årsager  

 udbetaler  

 KUAS ikke tilskuddet direkte til bygherren, selvom han er tilskudsmodtager,  

 men  

 via det museum, der skal opkræve betaling for de leverede ydelser.
SKAT betragter tilskuddet som en delvis (evt.  

 hel) betaling for de leverede ydelser, og tilskuddet får dermed ikke  

 indflydelse på museets opkrævning af moms af ydelserne.
Museet skal således  

 desuagtet udfærdige faktura til bygherren på det beløb, der i alt skal  

 betales  

 for udgravningsundersøgelserne m.m. (med tillæg af 25 % moms) og først ved  

 opkrævningen af beløbet hos bygherren fradrage det tilskud, museet har  

 modtaget  

 i tilskud fra KUAS.
