Under en på foranledning af X. børneværnsudvalg rejst straffesag angående  

 overtrædelse af straffelovens § 213 m.v. nægtede børneværnsudvalget  

 tilladelse til vidneførsel af dets 2 funktionærer, som havde optaget den  

 indledende rapport i sagen.
Underretten afsagde derefter kendelse om, at  

 vidneførselen skulle finde sted, hvorimod landsretten (med dissens) gav  

 børneværnsudvalget medhold under henvisning til forsorgslovens § 91, stk. 3,  

 og retsplejelovens § 169, stk. 3. Anklagemyndigheden fik kæretilladelse til  

 Højesteret, men ved en fejltagelse blev kæremålet ikke rettidigt iværksat.  

 Tiltalen mod den pågældende blev opretholdt, men han frifandtes.
 Socialministeriet, som har haft straffesagen til gennemsyn, har over for  

 justitsministeriet udtalt, at det er enigt i landsrettens afgørelse, idet det  

 har fremhævet, at vedkommende børneværnsudvalgs beslutning kan indbringes for  

 landsnævnet for børneforsorg, eventuelt for socialministeriet.
 Justitsministeriet har derefter anmodet mig om, at fremtidige lignende  

 tilfælde om fornødent må blive forelagt ministeriet med henblik på kære til  

 Højesteret.
 Hvilket jeg herved skal meddele til iagttagelse.
 (Til statsadvokaterne).
 Genoptrykt 1983.
