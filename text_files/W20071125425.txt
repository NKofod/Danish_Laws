Ligestillingsnævnets afgørelse J.nr. 2007-5260 Det var i strid med ligestillingslovens § 2, at et diskotek opkrævede højere entrépriser for mænd end for kvinder.
En mand klagede over, at et diskotek opkrævede 275 kr. for mænd for entré og fri bar, mens kvinder skulle betale 175 kr. for det samme tilbud.
Nævnet fandt, at diskoteket havde overtrådt ligestillingslovens § 2, hvorefter det ikke er tilladt at forskelsbehandle mænd og kvinder inden for offentlig forvaltning og erhvervsmæssig og almen virksomhed.
 Klagen drejer sig om forskelsbehandling på grund af køn i forbindelse med entrépriser til et diskotek.
Det var i strid med Ligestillingslovens § 2, at der ved et diskoteksarrangement var forskellige priser for mænd og kvinder. ¬ Sagsfremstilling Klageren, en mand, har klaget over, at indklagede, et diskotek, har annonceret med et koncept, hvor mænd skal betale 275 kr. for entré og fri bar, mens kvinder kun bliver opkrævet 175 kr. ¬¬Klageren henvendte sig, efter at være blevet opmærksom på annoncen, til diskotekets ejer, der dog nægtede at der var tale om diskrimination. ¬¬Parternes bemærkninger¬Klageren ønsker at få konstateret hvorvidt der er tale om en overtrædelse af Ligestil-lingsloven. ¬¬Indklagede har ikke svaret i sagen, og afgørelsen træffes derfor udelukkende på grundlag af klagerens oplysninger. ¬¬Ligestillingsnævnets bemærkninger og konklusion¬Efter § 19 i ligestillingsloven (jf. lovbekendtgørelse nr. 1095 af 19. september 2007) kan Ligestillingsnævnet behandle sager efter § 2. ¬¬Efter ligestillingslovens § 2, jf. § 1a, er det ikke tilladt at forskelsbehandle kvinder og mænd inden for offentlig forvaltning og erhvervsmæssig og almen virksomhed. ¬¬Nævnet finder, at indklagede har overtrådt denne bestemmelse ved at opkræve 275 kr. for entré og fri bar for mandlige gæster, mens kvindelige gæster skulle betale 175 kr. for det samme.
