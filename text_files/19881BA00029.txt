Nr BSF 29 Forslag til folketingsbeslutning om dansk udtræden af NATO's  

 atomplanlægningsgruppe og dennes undergrupper Fremsat af Jens Thoft (SF) Birgitte Husmark (SF) Hanne Thanning Jacobsen  

 (SF) Bjørn Poulsen (SF) Ebba Strange (SF) Pelle Voigt (SF) den 6. december 1988 Folketinget pålægger regeringen at meddele vore allierede i NATO, at Danmark snarest ønsker at udtræde af NATO's atomplanlægningsgruppe og dennes undergrupper.
Regeringen bemyndiges samtidig til at træffe de nødvendige foranstaltninger til at realisere dette ønske.
Bemærkninger til forslaget Hvem er med i NATO's atomplanlægningsgruppe? Danmark er aktiv deltager i NATO's atomplanlægningsgruppe (NPG/Nuclear  

 Planning Group) og har været det siden dens oprettelse.
Selv om Danmark i  

 praksis først deltog i NPG-møderne under VKR-regeringen, var Danmark aktiv  

 deltager i forarbejdet med NPG's oprettelse.
Danmark blev således tidligere medlem end f.eks.
Norge og Portugal.
I dag  

 er Island og Luxembourg fortsat ikke egentlige medlemmer af NPG, men deltager  

 med observatørstatus.
Spanien og Frankrig er ikke med i NATO's integrerede  

 struktur.
Dette betyder, at Frankrig ikke deltager i NPG, hvorimod Spanien  

 deltager som observatør.
Der er mange måder at deltage i NATO på set i relation til arbejdet i NPG.  

 De enkelte lande er da heller ikke blevet medlemmer på samme tid.
Således har  

 Danmark været med fra starten, mens Portugal og Norge først tilsluttede sig  

 senere.
I dag er 4 lande fortsat ikke medlem af NPG.
Udtræden af NPG er sket to gange tidligere i alliancens historie.
I  

 forbindelse med konflikten mellem Grækenland og Tyrkiet i midten af 1970'erne  

 udtrådte Grækenland af NPG for - nogle få år senere - at vende tilbage.
Under  

 den portugisiske »nellikerevolution« i 1974 blev Portugal udelukket  

 fra at deltage i gruppens møder.
Også Portugal er senere genindtrådt.
Lidt skematisk og forenklet kan NATO-landenes forskellige tilknytning til  

 NPG vises således: Med i det Fuldt Observatør på integrerede medlem  

 NPG-møderne militære af fællesskab NPG Frankrig nej nej nej Spanien nej nej (ja, i realiteten, om end det strider mod løfterne til  

 befolkningen forud for folkeafstemningen om NATO) Luxembourg ja nej ja Island nej nej ja Øvrige NATO-lande ja ja nej Baggrunden for oprettelsen af atomplanlægningsgruppen I 1957 tilbød USA de europæiske NATO-lande at blive udrustet med og øvet i  

 brugen af de atomvåben, USA allerede dengang havde stationeret i Europa.
USA  

 krævede dog at beholde kontrollen med brugen af våbnene.
Som bekendt sagde  

 Danmark - efter nogen tøven - nej tak til at få stationeret atomvåben,  

 hvorimod Danmark tog imod tilbudet om at uddanne dele af personellet i brugen  

 heraf.
Kort efter oprettedes den dansk-tyske enhedskommando, og dermed fik  

 Danmark reelt atomvåben ind ad bagdøren, idet der allerede dengang befandt  

 sig amerikanske atomvåben udstationeret i enhedskommandoens område.
Som følge af den atombevæbning, der blev resultatet af det amerikanske  

 tilbud i 1957, måtte NATO's militære planlæggere indkalkulere en række  

 atomvåben, som nu indgik i NATO-styrkernes udrustning.
Men det var fortsat  

 USA, der havde det sidste ord for så vidt angik anvendelsen, ligesom det var  

 USA, der reelt fastlagde den strategi, hvorefter våbnene kunne anvendes.
Denne situation føltes uholdbar for nogle af de europæiske allierede, som  

 krævede medbestemmelse.
Den vesttyske regering med Franz Josef Strauss som  

 forsvarsminister stillede endda direkte krav om at få en finger med på  

 aftrækkeren.
De krævede »nuclear sharing«.
Der blev drøftet mange løsninger på dette problem med at deles om  

 atomvåbnene.
Den multilaterale atomslagstyrke var et af de mange forslag.
Men  

 ikke-spredningsaftalen og Brandtregeringen i Vesttyskland ændrede  

 situationen, så man nu koncentrerede sig om »nuclear consultation«.  

 På denne baggrund oprettedes NPG som det forum, hvori den atomare planlægning  

 og konsultation skulle foregå.
På det første NPG-møde i Washington i april 1967 fastslog den amerikanske  

 forsvarsminister McNamara, at NPG skulle inddrage de europæiske lande i hele  

 processen om atomvåbnene startende med analysen af selve truslen.
Herfra  

 skulle NPG fortsætte med at drøfte de forskningsprogrammer m.v., der var  

 nødvendige for at sikre, at atomvåben kunne blive udviklet til effektivt at  

 imødegå denne trussel.
Endvidere skulle NPG drøfte størrelsen og opbygningen  

 af de atomare styrker, hvilken strategi der skal lægges til grund for brugen  

 heraf, de taktiske og operative planer samt sidst, men ikke mindst  

 overvejelser om, under hvilke konkrete omstændigheder man skulle tage  

 atomvåben i anvendelse.
Atomplanlægningsgruppens praktiske arbejde USA forpligtede sig til at konsultere de europæiske allierede i  

 spørgsmålet om anvendelse af atomvåben i NATO-området, men kun hvis tiden og  

 omstændighederne i øvrigt tillod det.
Ligeledes fastholdt USA sin ret til at  

 anvende atomvåbnene uden for NATO-området eller i øvrigt, når vitale  

 amerikanske interesser var på spil.
Selv om der gennem NPG blev fastlagt konsultationsprocedurer, sikrede USA  

 sig i praksis mulighed for at bruge de atomvåben, der var stationeret i  

 Europa, uden at skulle spørge nogen.
De mange amerikanske officerer i Europa,  

 som fuldstændig dominerer ledelsesfunktionerne for de atomudrustede styrker,  

 tjener nemlig to herrer: For det første chefen for Europakommandoen, for det  

 andet - i deres egenskab af amerikanske officerer - USA's præsident.
For at  

 fuldkommengøre billedet er chefen for Europakommandoen altid amerikansk  

 officer.
Sådan! Mens såvel sprænghovederne som affyringsramperne tidligere var  

 amerikanske, tilhører stadig flere affyringsramper i dag værtslandet.
Ad  

 denne vej har de europæiske allierede i realiteten fået tilkæmpet sig en  

 slags indirekte indflydelse på brugen af visse atomvåben.
Den atomare konsultation og planlægning foregår formelt ved halvårlige  

 ministermøder.
Det var et sådant ministermøde, der under valgkampen i foråret  

 1988 blev hasteflyttet fra Kolding til Bruxelles.
De daglige opgaver varetages af NATO-ambassadørerne, der mødes et par  

 gange om måneden.
Den egentlige atomare planlægning foregår i NPG's  

 stabsgruppe, hvor Danmark også har 2 repræsentanter.
Det er i stabsgruppen,  

 at tingene lægges til rette for ministrenes efterfølgende beslutning.
Skal  

 Danmark derfor sige fra over for f.eks. moderniseringen af kortdistance- og  

 slagmarksvåbnene, er det her, det skal ske.
Men i praksis tier de danske  

 repræsentanter og samtykker.
En vigtig del af arbejdet i de senere år i NPG har været at fastlægge  

 retningslinjer for, hvornår og under hvilke omstændigheder atomvåbnene kan  

 forventes taget i brug.
Disse detaljerede retningslinjer er dels til brug for  

 den militære øvelsesplanlægning, dels til brug i de »særlige  

 situationer«, hvor såkaldte kortsluttede beslutningsprocesser forventes  

 benyttet, fordi den »normale« politiske konsultationsprocedure  

 tager for lang tid. (Anførselstegnene er her brugt for at tilkendegive, at de  

 »særlige situationer« må forventes at være den eneste praktiske  

 mulighed, der kan tænkes anvendt).
Den »normale« beslutningsproces, hvor regeringerne inddrages,  

 tager mindst et døgn, fra anmodningen udgår fra slagmarken, og til en  

 beslutning kan være truffet.
Og i NPG erkender man, at det derfor »ikke  

 er sikkert«, at den »normale« konsultationsprocedure kan nås.
Efter INF-aftalen har de atomare slagmarksvåben fået endnu større  

 betydning.
Disse våben, som er anbragt i meget fremskudte positioner, vil  

 meget hurtigt enten skulle affyres eller også opgives.
Det amerikanske  

 forbehold, som kun forpligter USA til at konsultere de europæiske allierede,  

 »når tiden og omstændighederne tillader det«, betyder derfor i  

 praksis, at USA har forbeholdt sig eneretten til at træffe beslutning om,  

 hvorvidt og hvornår disse atomvåben skal anvendes.
Den såkaldte  

 »normale« beslutningsproces bliver med sikkerhed aldrig taget i  

 anvendelse.
Eksempler på, at atomplanlægningen strider mod den danske politik NPG arbejder i bund og grund ud fra en politik, som er i modstrid med  

 Folketingets flertal.
Forsvarets Oplysnings- og Velfærdstjeneste udsendte i  

 foråret 1988 »Atomplanlægning og NATO-strategi«, som ifølge  

 forordet skal »bringe lys over NPG-gruppen og dens arbejdsområde«.  

 Heri hedder det:
»For at afskrækkelsen kan virke, må den indeholde to elementer: En  

 tilstrækkelig militær evne og politisk vilje . . . Det er denne  

 sammenkædning og de krav, der dermed stilles til våbnene og de politikere,  

 der skal bruge dem, som NPG-gruppen især beskæftiger sig med.
Den  

 tilstrækkelige militære evne betyder, at NATO's politikere må råde over det  

 minimum af atomvåben, der kan bruges i enhver forudsigelig situation.
Våbnene  

 må være af en sådan beskaffenhed, at de ikke begrænser politikernes  

 handlefrihed.
Politikerne skal kunne udvælge netop det våben, der f.eks. i  

 størrelse og rækkevidde og rent tidsmæssigt passer til situationen.
Den  

 selektive brug betyder altså en velovervejet, begrænset og nøje tilpasset  

 anvendelse af atomvåben . . . Samtidig må våbnet ikke lede til den  

 misforståelse, at NATO ønsker at indlede en begrænset atomkrig. (Man vil  

 altså forsøge at opnå samme virkning, som politiet opnår ved at affyre et  

 varselsskud).« Senere i samme pjece fremgår det, at det er »ønskeligt, at flere  

 NATO-lande har atomvåben stationeret«, og at landene »stiller  

 basefaciliteter og enheder til rådighed« for atomstyrkerne, da »det  

 understreger NATO-solidariteten« og medvirker til at »dele byrden  

 og risikoen ved den atomare evne«.
Det danske forbehold imod atomvåben indgår ikke i NPG's planlægning I den offentlige debat om NPG har det været nævnt, at det var særlig  

 vigtigt, at Danmark som medlem havde mulighed for at få indsigt i planerne og  

 for at gøre sin indflydelse gældende.
Men ingen af argumenterne holder.
For det første har end ikke Folketinget  

 nogen som helst indsigt i planerne, der er tophemmelige, også for den del,  

 der direkte angår dansk område.
For det andet har de danske repræsentanter i  

 NPG altså brugt deres plads heri til at støtte denne politik, som strider  

 imod såvel 30 års dansk atomvåbenpolitik som en lang række  

 folketingsvedtagelser gennem de sidste 6 år.
 Selv om der i Danmark er et flertal for at afvise såvel førstebrug af  

 atomvåben som stationering af atomvåben på dansk område - også i krigstid -  

 indgår dette ikke i NATO's planlægning.
Direkte adspurgt om, i hvilket omfang folketingsflertallets afvisning af  

 atomvåben i Danmark også i krigstilfælde havde nogen indflydelse på NATO's  

 forsvarsplanlægning, svarede lederen af Fuhrungsschule der Bundeswehr en  

 folketingsdelegation: »Hvorfor skulle vi planlægge, som om I ikke vil  

 modtage atomvåben i krise og krig? I har jo siddet med ved bordet og deltaget  

 i planlægningen og beslutningerne og har aldrig protesteret.
Så hvorfor  

 skulle vi planlægge ud fra andre retningslinjer end de i NATO vedtagne? De er  

 også godkendt af de danske repræsentanter.« Og han kunne have  

 tilføjet: »I øver jer i brugen af atomvåben, jeres officerer lærer  

 procedurerne for at tilkalde dem, og for resten er det en dansk officer, som  

 fra Ravnstrupbunkeren har den operative kommando over de atomvåben, der  

 ligger i Slesvig-Holsten, og hvor alle de jyske styrker skal kæmpe.« Dansk deltagelse i NPG involverer os dybt i en politik, som er i direkte  

 modstrid med den politik, som Folketingets flertal har givet udtryk for.
Brugen af atomvåben er en forbrydelse mod menneskeheden Enhver fremstilling af, planlægning for brug af eller faktisk anvendelse  

 af atomvåben er en forbrydelse mod menneskeheden.
Danmark bør derfor ophøre  

 med at deltage i NATO's atomplanlægningsgruppe, og de danske embedsmænd i  

 NPG's stabsgruppe bør omgående kaldes hjem.
