Ændringsforslag stillet den 17. december 2018 uden for betænkningen Ændringsforslag til 2. behandling af Forslag til lov om ændring af ejendomsvurderingsloven og forskellige andre love (Videreførelse af vurderingerne, ændring af vurderingsterminen, udskydelse af fremrykning af beskatningsgrundlaget m.v.) [af skatteministeren (Karsten Lauritzen)]:
Til § 1 Af skatteministeren:
 13) Efter nr. 4 indsættes som nyt nummer:
»01. I § 22, stk. 1, og § 86 ændres »lov om vurdering af landets faste ejendomme« til: »den tidligere gældende lov om vurdering af landets faste ejendomme«.« [Tydeliggørelse af, at der med henvisninger til vurderingsloven er tale om henvisninger til den tidligere gældende vurderingslov] 14) Efter nr. 8 indsættes som nyt nummer:
»02. I § 64, stk. 2, nr. 6, 8 og 9, § 83, stk. 2 og 3, § 89, stk. 1, 1. pkt., og § 89, stk. 2, 1. pkt., ændres »lov om vurdering af landets faste ejendomme, jf. lovbekendtgørelse nr. 1067 af 30. august 2013« til: »den tidligere gældende lov om vurdering af landets faste ejendomme, jf. lovbekendtgørelse nr. 1067 af 30. august 2013, som ændret ved § 1 i lov nr. 1635 af 26. december 2013, lov nr. 1535 af 27. december 2014 og § 1 i lov nr. 61 af 16. januar 2017«.« [Tydeliggørelse af, at der med henvisninger til vurderingsloven er tale om henvisninger til den tidligere gældende vurderingslov] 15) Efter nr. 11 indsættes som nyt nummer:
»03. I § 69, § 70, stk. 2, § 71, stk. 3, § 72, stk. 4, § 87, stk. 2, 1. pkt., der bliver stk. 3, 1. pkt., og § 88, stk. 2, 1. pkt., der bliver stk. 3, 1. pkt., ændres »lov om vurdering af landets faste ejendomme, jf. lovbekendtgørelse nr. 1067 af 30. august 2013« til: »den tidligere gældende lov om vurdering af landets faste ejendomme, jf. lovbekendtgørelse nr. 1067 af 30. august 2013, som ændret ved § 1 i lov nr. 1635 af 26. december 2013 og § 1 i lov nr. 61 af 16. januar 2017«.« [Tydeliggørelse af, at der med henvisninger til vurderingsloven er tale om henvisninger til den tidligere gældende vurderingslov] 16) Efter nr. 19 indsættes som nyt nummer:
»04. I § 81, stk. 3, ændres »denne lov« til: »denne lovs §§ 5 eller 6«.« [Vurderinger foretaget i medfør af hidtidig lovgivning skal gælde, indtil der foretages vurderinger efter det nye ejendomsvurderingssystem] Til § 2 17) Nr. 2 affattes således:
 »2. § 58 A, stk. 2, 3. og 4. pkt., affattes således:
»Ved opgørelsen benyttes ejendomsværdien pr. seneste 1. januar forud for det indkomstår, hvori udgiften eller forbedringen afholdes.
I tilfælde, hvor der ikke er ansat en ejendomsværdi, benyttes handelsværdien pr. seneste 1. januar forud for det indkomstår, hvori udgiften eller forbedringen afholdes.«« [Lovteknisk justering] Til § 3 18) Nr. 1 affattes således:
»1. I § 4, nr. 6, 3. pkt., og § 4 b, stk. 2, nr. 1, ændres »september« til: »oktober«.« [Lovteknisk justering] 19) Nr. 2 affattes således:
 »2. § 4, nr. 6, 3. pkt., affattes således:
»Det er endvidere en betingelse, at ejeren senest den 1. januar i det år, hvor vurderingen foreligger, giver told- og skatteforvaltningen meddelelse om, at den beboede lejlighed skal være omfattet af denne lov.«« [Lovteknisk justering] 20) Nr. 12 affattes således:
 »12. I § 4 a indsættes efter stk. 5 som nyt stykke:
»Stk. 6. For ejendomme omfattet af § 4, nr. 1-10, foretages en foreløbig opgørelse af ejendomsværdiskatten for indkomståret efter § 3, når ejendomsvurderingen for indkomståret ikke er meddelt ejeren inden for oplysningsfristen for indkomståret, jf. skattekontrollovens §§ 10-13. Den foreløbige beregning efter § 3 fastsættes ved at anvende beregningsgrundlaget efter stk. 1 for året før indkomståret.
Når ejendomsvurderingen for indkomståret er meddelt ejeren, opgøres ejendomsværdiskatten endeligt efter § 3.« Stk. 6 bliver herefter stk. 7.« [Lovteknisk justering og indsættelse af henvisning til den bestemmelse, hvoraf oplysningsfristen fremgår] 21) Efter nr. 12 indsættes som nyt nummer:
 »01. § 4 b, stk. 2, nr. 1, affattes således:
»1) Handelsværdien pr. 1. januar i indkomståret.«« [Lovteknisk justering] Til § 5 22) Nr. 2 affattes således:
»2. I § 23 B, stk. 1, 1. pkt., indsættes efter »inden«: »vurderingsterminen for«, og »pr. 1. september« udgår.« [Lovteknisk justering] Til § 6 23) Nr. 1 affattes således:
»1. To steder i § 16, stk. 5, 1. pkt., og stk. 9, 3. pkt., ændres »1. september« til: »1. oktober«.« [Lovteknisk justering] 24) Nr. 2 affattes således:
 »2. § 16, stk. 5, 1. pkt., affattes således:
»Den skattepligtige værdi af en sommerbolig, der er stillet til rådighed af en arbejdsgiver som nævnt i stk. 1, sættes til 1/2 pct. pr. uge af dansk ejendomsværdi eller hermed sammenlignelig udenlandsk ejendomsværdi pr. 1. januar året før rådighedsåret eller i tilfælde, hvor der ikke er ansat en ejendomsværdi, handelsværdien reguleret som nævnt i ejendomsværdiskattelovens § 4 b, stk. 2, pr. 1. januar året før rådighedsåret for hver af ugerne 22-34 og 1/4 pct. for hver af årets øvrige uger.«« [Lovteknisk justering] 25) Efter nr. 2 indsættes som nyt nummer:
 »01. § 16, stk. 9, 3. pkt., affattes således:
»Beregningsgrundlaget er det største beløb af enten ejendomsværdien pr. 1. januar året før indkomståret eller i tilfælde, hvor der ikke er ansat en ejendomsværdi, handelsværdien pr. 1. januar året før indkomståret eller anskaffelsessummen opgjort i henhold til ejendomsavancebeskatningslovens § 4, stk. 2 eller 3, med tillæg af forbedringer foretaget efter anskaffelsen, dog kun forbedringer foretaget inden den 1. januar i indkomståret.«« [Lovteknisk justering] Til § 7 26) Nr. 2 affattes således:
 »2. § 5 D, stk. 3 og 4, affattes således:
 »Stk. 3. På bygninger, der er afskrivningsberettigede efter afskrivningsloven, og installationer, der udelukkende tjener sådanne bygninger, og som er anskaffet eller fuldført før overgangen til skattepligt, foretages afskrivning på grundlag af den værdi, hvormed bygningen eller installationen indgår i ejendomsværdien ved den seneste vurdering forud for det indkomstår, der er grundlaget for den første skatteansættelse, eller i tilfælde, hvor der ikke er ansat en ejendomsværdi, handelsværdien pr. seneste 1. januar forud for det indkomstår, der er grundlaget for den første skatteansættelse.
Stk. 4. På installationer, der er afskrivningsberettigede efter afskrivningslovens § 15, stk. 2, og som er anskaffet eller fuldført før overgangen til skattepligt, foretages afskrivning på grundlag af den værdi, hvormed installationen skønnes at indgå i ejendomsværdien ved den seneste vurdering forud for det indkomstår, der er grundlaget for den første skatteansættelse, eller i tilfælde, hvor der ikke er ansat en ejendomsværdi, handelsværdien pr. seneste 1. januar forud for det indkomstår, der er grundlaget for den første skatteansættelse.«« [Lovteknisk justering] 27) Efter nr. 2 indsættes som nye numre:
 »01. § 5 D, stk. 9, 1. pkt., affattes således:
»Ved opgørelse af fortjeneste eller tab efter ejendomsavancebeskatningsloven for fast ejendom, der er erhvervet før overgangen til skattepligt, træder ejendomsværdien ved den seneste vurdering forud for det indkomstår, der er grundlaget for den første skatteansættelse, eller i tilfælde, hvor der ikke er ansat en ejendomsværdi, handelsværdien pr. seneste 1. januar forud for det indkomstår, der er grundlaget for den første skatteansættelse, i stedet for anskaffelsessummen.« 02. § 14, stk. 5, 1. pkt., affattes således:
»Fast ejendom medregnes til den pr. 1. januar i indkomståret fastsatte ejendomsværdi med fradrag af byrder, som der ikke er taget hensyn til ved vurderingen, eller i tilfælde, hvor der ikke er ansat en ejendomsværdi, handelsværdien pr. 1. januar i indkomståret, jf. dog 2. pkt.«« [Lovtekniske justeringer] Til § 9 28) Nr. 2 affattes således:
 »2. § 3, stk. 4, 1. pkt., affattes således:
»Fast ejendom medregnes til den kontante anskaffelsessum eller den ved indkomstårets begyndelse fastsatte ejendomsværdi med fradrag af byrder, som der ikke er taget hensyn til ved vurderingen, og tillæg af eventuel ikke medregnet anskaffelsessum for ombygning, forbedringer m.v. eller i tilfælde, hvor der ikke er ansat en ejendomsværdi, handelsværdien pr. seneste 1. januar forud for indkomstårets begyndelse med tillæg af eventuel ikke medregnet anskaffelsessum for ombygning, forbedringer m.v.«« [Lovteknisk justering] Til § 13 29) Stk. 2 affattes således:
»Stk. 2. § 2, nr. 2, § 3, nr. 2, 7, 9, 11, 01, 13 og 14, § 6, nr. 2 og 01, § 7, nr. 2, 01 og 02, og § 9, nr. 2, træder i kraft den 1. januar 2020.« [De foreslåede nye numre i §§ 3, 6 og 7 skal træde i kraft den 1. januar 2020] 30) I stk. 4 ændres »1-4, 7-17, 19« til: »1-4, 01, 7, 8, 02, 9-11, 03, 12-17, 19, 04«.
[De foreslåede nye numre i § 1 skal have virkning fra den 1. januar 2018] 31) I stk. 5 ændres »§ 6, nr. 2« til: »§ 6, nr. 2 og 01«, og »§ 7, nr. 2« ændres til: »§ 7, nr. 2, 01 og 02«.
[De foreslåede nye numre i §§ 6 og 7 skal have virkning fra og med året efter det rådighedsår henholdsvis indkomstår, hvor der første gang foreligger en vurdering foretaget efter ejendomsvurderingslovens §§ 5 eller 6 for den pågældende ejendomstype] 32) I stk. 6 ændres »§ 3, nr. 2, 7, 9, 11, 13 og 14« til: »§ 3, nr. 2, 7, 9, 11, 01, 13 og 14«.
[Det foreslåede nye nummer i § 3 skal have virkning fra og med indkomståret 2020 for ejendomme, der pr. 1. januar 2020 vurderes i lige år, og fra og med indkomståret 2021 for andre ejendomme] Bemærkninger Til nr. 13-15 I en række bestemmelser i den gældende ejendomsvurderingslov henvises der til vurderingsloven.
 Flere af disse bestemmelser er med lovforslaget foreslået ændret, eksempelvis ved lovforslagets § 1, nr. 22, 26, 28 og 29, således at det tydeliggøres, at der er tale om henvisninger til den tidligere gældende (nu ophævede) vurderingslov.
 Ved en fejl omfatter lovforslaget imidlertid ikke alle bestemmelser i ejendomsvurderingsloven, der henviser til vurderingsloven uden en tydeliggørelse af, at der er tale om den tidligere gældende lov.
 Det foreslås at rette op på dette, så henvisningerne til vurderingsloven alle steder i ejendomsvurderingsloven ændres, således at det bliver tydeligt, at der er tale om henvisninger til den tidligere gældende (nu ophævede) vurderingslov.
Til nr. 16 Af ejendomsvurderingslovens § 81, stk. 3, fremgår det, at vurderinger foretaget i medfør af hidtidig lovgivning gælder, indtil vurdering efter ejendomsvurderingsloven er foretaget.
Med lovforslagets § 1, nr. 22-35, foreslås det at ændre ejendomsvurderingslovens §§ 87 og 88, så de allerede videreførte vurderinger videreføres med yderligere 2 år.
Dermed vil det nye ejendomsvurderingssystem først skulle benyttes ved vurderingen af ejerboliger i 2020 og af erhvervsejendomme m.v. i 2021. Indtil da vil vurderingerne skulle foretages i det gamle vurderingssystem efter reglerne i den tidligere gældende vurderingslov, jf. de foreslåede ændringer til ejendomsvurderingslovens §§ 87 og 88 i lovforslagets § 1, nr. 22-35.
Lovforslagets § 1, nr. 22-35, betyder dermed bl.a., at der med hjemmel i ejendomsvurderingsloven både vil blive foretaget vurderinger efter det gamle vurderingssystem, jf. de foreslåede ændringer af §§ 87 og 88, og efter det nye ejendomsvurderingssystem.
Dette er der ikke taget højde for ved udformningen af ejendomsvurderingslovens § 81, stk. 3, idet der på tidspunktet for udformningen af denne bestemmelse kun var tale om, at der ville blive foretaget vurderinger efter det nye ejendomsvurderingssystem med hjemmel i ejendomsvurderingsloven.
Det foreslås derfor i ændringsforslaget, at ejendomsvurderingslovens § 81, stk. 3, ændres, så vurderingerne foretaget i medfør af hidtidig lovgivning vil gælde, indtil vurdering efter ejendomsvurderingslovens §§ 5 eller 6 foreligger.
Dermed vil det sikres, at de videreførte vurderinger vil gælde, indtil der foreligger en vurdering foretaget efter det nye ejendomsvurderingssystem, hvilket også har været intentionen med bestemmelsen.
Til nr. 17 Med lovforslagets § 2, nr. 1, foreslås det, at afskrivningslovens § 58 A, stk. 2, 3. og 4. pkt., konsekvensændres som følge af forslaget om at ændre vurderingsterminen fra den 1. september til den 1. oktober i perioden indtil de nye vurderinger.
 Med lovforslagets § 2, nr. 2, foreslås det desuden, at afskrivningslovens § 58 A, stk. 2, 3. og 4. pkt., konsekvensændres som følge af forslaget om at ændre vurderingsterminen fra den 1. september til den 1. januar fra og med året efter det rådighedsår henholdsvis indkomstår, hvor der første gang foreligger en vurdering foretaget efter ejendomsvurderingslovens §§ 5 eller 6 for den pågældende ejendomstype.
Da de forskellige ændringer skal træde i kraft på forskellige tidspunkter, er der af lovtekniske årsager behov for at ændre lovforslagets § 2, nr. 2, så de pågældende bestemmelser i afskrivningsloven nyaffattes.
Der er med ændringsforslag nr. 17 således alene tale om en lovteknisk justering.
Til nr. 18 Med lovforslagets § 3, nr. 1, foreslås det, at ejendomsværdiskattelovens § 4, stk. 1, nr. 6, 3. pkt., og § 4 b, stk. 1, nr. 1, konsekvensændres som følge af forslaget om at ændre vurderingsterminen fra den 1. september til den 1. oktober i perioden indtil de nye vurderinger.
 Der er således henvist til ejendomsværdiskattelovens § 4, stk. 1, nr. 6. Denne bestemmelse indeholder imidlertid kun et stykke, og henvisningen burde derfor have været til § 4, nr. 6.
 Der er desuden henvist til § 4 b, stk. 1, nr. 1, hvor der rettelig skulle have været henvist til § 4 b, stk. 2, nr. 1. Det foreslås, at denne lovtekniske fejl rettes.
Til nr. 19 Med lovforslagets § 3, nr. 1, foreslås det, at ejendomsværdiskattelovens § 4, stk. 1, nr. 6, 3. pkt., og § 4 b, stk. 1, nr. 1, konsekvensændres som følge af forslaget om at ændre vurderingsterminen fra den 1. september til den 1. oktober i perioden indtil de nye vurderinger.
 Med lovforslagets § 3, nr. 2, foreslås det desuden, at ejendomsværdiskattelovens § 4, stk. 1, nr. 6, 3. pkt., og § 4 b, stk. 1, nr. 1, konsekvensændres som følge af forslaget om at ændre vurderingsterminen fra den 1. september til den 1. januar fra og med året efter det rådighedsår henholdsvis indkomstår, hvor der første gang foreligger en vurdering foretaget efter ejendomsvurderingslovens §§ 5 eller 6 for den pågældende ejendomstype.
 Da de forskellige ændringer skal træde i kraft på forskellige tidspunkter, er der af lovtekniske årsager behov for at ændre lovforslagets § 3, nr. 2, så de pågældende bestemmelser i ejendomsværdiskatteloven nyaffattes.
Desuden er der behov for at rette en henvisning.
Der er således henvist til ejendomsværdiskattelovens § 4, stk. 1, nr. 6, selv om denne bestemmelse alene indeholder et stykke.
Der skulle således rettelig være henvist til § 4, nr. 6.
 Der er med ændringsforslag nr. 19 således alene tale om lovtekniske justeringer. Ændringsforslaget skal ses i sammenhæng med ændringsforslag nr. 21.
Til nr. 20 Med lovforslagets § 3, nr. 12, foreslås det at indsætte et nyt stykke i ejendomsværdiskattelovens § 4 a.
 Da der ikke er foreslået udskudt virkningstidspunkt for lovforslagets § 3, nr. 12, ligesom det er tilfældet for bl.a. lovforslagets § 3, nr. 7 og 9, er der behov for at gennemføre visse lovtekniske justeringer vedrørende lovforslagets § 3, nr. 12, sådan at der ikke henvises til rykninger som følge af lovforslagets § 3, nr. 7 og 9. Det foreslås, at disse lovtekniske justeringer gennemføres.
Der henvises desuden i den foreslåede bestemmelse i lovforslagets § 3, nr. 12, til oplysningsfristen.
Det kan imidlertid være uklart, hvilken oplysningsfrist der er tale om.
Det foreslås derfor, at det præciseres, at det er oplysningsfristerne i skattekontrollovens §§ 10-13, der er afgørende for den foreslåede bestemmelse.
 Ændringsforslaget træder i stedet for ændringsforslag nr. 6 i udvalgets betænkning af 13. december 2018.
Til nr. 21 Med lovforslagets § 3, nr. 1, foreslås det, at ejendomsværdiskattelovens § 4, stk. 1, nr. 6, 3. pkt., og § 4 b, stk. 1, nr. 1, konsekvensændres som følge af forslaget om at ændre vurderingsterminen fra den 1. september til den 1. oktober i perioden indtil de nye vurderinger.
 Med lovforslagets § 3, nr. 2, foreslås det desuden, at ejendomsværdiskattelovens § 4, stk. 1, nr. 6, 3. pkt., og § 4 b, stk. 1, nr. 1, konsekvensændres som følge af forslaget om at ændre vurderingsterminen fra den 1. september til den 1. januar fra og med året efter det rådighedsår henholdsvis indkomstår, hvor der første gang foreligger en vurdering foretaget efter ejendomsvurderingslovens §§ 5 eller 6 for den pågældende ejendomstype.
 Da de forskellige ændringer skal træde i kraft på forskellige tidspunkter, er der af lovtekniske årsager behov for at ændre lovforslagets § 3, nr. 2, så de pågældende bestemmelser i ejendomsværdiskatteloven nyaffattes.
Desuden er der behov for at rette en henvisning, hvor der er henvist til § 4 b, stk. 1, nr. 1, hvoraf der ikke fremgår en henvisning til vurderingsterminen den 1. september.
Der skulle rettelig være henvist til § 4 b, stk. 2, nr. 1.
 Der er med ændringsforslag nr. 21 således alene tale om lovtekniske justeringer. Ændringsforslaget skal ses i sammenhæng med ændringsforslag nr. 19.
Til nr. 22 Med lovforslagets § 5, nr. 2, foreslås det bl.a., at »1. september« udgår i § 23 B, stk. 1, 1. pkt., i lov om kommunal ejendomsskat.
Retteligt skulle forslaget have været, at »pr. 1. september« udgår.
 Det foreslås, at der rettes op herpå, så »pr. 1. september« udgår.
Til nr. 23 Med lovforslagets § 6, nr. 1, foreslås det, at »september« ændres til »oktober« overalt i ligningsloven.
Der er imidlertid kun fire steder i ligningsloven, hvor denne ændring skal foretages.
Af lovtekniske årsager foreslås det derfor, at lovforslagets § 6, nr. 1, justeres, så de fire ændringer fremgår.
Til nr. 24 og 25 Med lovforslagets § 6, nr. 1, foreslås det, at ligningsloven konsekvensændres som følge af forslaget om at ændre vurderingsterminen fra den 1. september til den 1. oktober i perioden indtil de nye vurderinger.
 Med lovforslagets § 6, nr. 2, foreslås det desuden, at ligningsloven konsekvensændres som følge af forslaget om at ændre vurderingsterminen fra den 1. september til den 1. januar fra og med året efter det rådighedsår henholdsvis indkomstår, hvor der første gang foreligger en vurdering foretaget efter ejendomsvurderingslovens §§ 5 eller 6 for den pågældende ejendomstype.
Da de forskellige ændringer skal træde i kraft på forskellige tidspunkter, er der af lovtekniske årsager behov for at ændre lovforslagets § 6, nr. 2, så de pågældende bestemmelser i ligningsloven nyaffattes.
Der er med ændringsforslag nr. 24 og 25 således alene tale om lovtekniske justeringer.
Til nr. 26 og 27 Med lovforslagets § 7, nr. 1, foreslås det, at selskabsskattelovens § 5 D, stk. 3 og 4 og stk. 9, 1. pkt., og § 14 konsekvensændres som følge af forslaget om at ændre vurderingsterminen fra den 1. september til den 1. oktober i perioden indtil de nye vurderinger.
 Med lovforslagets § 7, nr. 2, foreslås det desuden, at selskabsskattelovens § 5 D, stk. 3 og 4 og stk. 9, 1. pkt., og § 14 konsekvensændres som følge af forslaget om at ændre vurderingsterminen fra den 1. september til den 1. januar fra og med året efter det rådighedsår henholdsvis indkomstår, hvor der første gang foreligger en vurdering foretaget efter ejendomsvurderingslovens §§ 5 eller 6 for den pågældende ejendomstype.
Da de forskellige ændringer skal træde i kraft på forskellige tidspunkter, er der af lovtekniske årsager behov for at ændre lovforslagets § 7, nr. 2, så de pågældende bestemmelser i selskabsskatteloven nyaffattes.
Der er med ændringsforslag nr. 26 og 27 således alene tale om lovtekniske justeringer.
Til nr. 28 Med lovforslagets § 9, nr. 1, foreslås det, at virksomhedsskattelovens § 3, stk. 4, 1. pkt., konsekvensændres som følge af forslaget om at ændre vurderingsterminen fra den 1. september til den 1. oktober i perioden indtil de nye vurderinger.
 Med lovforslagets § 9, nr. 2, foreslås det desuden, at virksomhedsskattelovens § 3, stk. 4, 1. pkt., konsekvensændres som følge af forslaget om at ændre vurderingsterminen fra den 1. september til den 1. januar fra og med året efter det rådighedsår henholdsvis indkomstår, hvor der første gang foreligger en vurdering foretaget efter ejendomsvurderingslovens §§ 5 eller 6 for den pågældende ejendomstype.
Da de forskellige ændringer skal træde i kraft på forskellige tidspunkter, er der af lovtekniske årsager behov for at ændre lovforslagets § 9, nr. 2, så den pågældende bestemmelse i virksomhedsskatteloven nyaffattes.
Der er med ændringsforslag nr. 28 således alene tale om en lovteknisk justering.
Til nr. 29 Med ændringsforslag nr. 21, 25 og 27 foreslås det at indsætte nye numre i lovforslagets §§ 3, 6 og 7. De nye numre er alle konsekvenser af ændringsforslag nr. 19, 24 og 26, hvor det foreslås at nyaffatte en række ændringer i ejendomsværdiskatteloven, ligningsloven og selskabsskatteloven som følge af et behov for lovtekniske justeringer.
Det foreslås derfor, at de foreslåede nye numre skal træde i kraft fra samme tidspunkt som de bestemmelser, de nye numre udspringer af.
Det vil sige, at de nye numre foreslås at skulle træde i kraft den 1. januar 2020.
Til nr. 30 Med ændringsforslag nr. 13-15 foreslås det at indsætte nye numre i lovforslagets § 1.
 Ændringsforslagene har til formål at tydeliggøre, at der med henvisningerne til vurderingsloven i en række bestemmelser i ejendomsvurderingsloven vil være tale om henvisninger til den tidligere gældende (nu ophævede) vurderingslov.
 Det foreslås, at ændringerne skal have virkning fra den 1. januar 2018 ligesom de ændringer i lovforslaget, der vil medføre, at vurderingerne videreføres med yderligere 2 år.
Til nr. 31 Med ændringsforslag nr. 25 og 27 foreslås det at indsætte nye numre i lovforslagets §§ 6 og 7. De nye numre er alle konsekvenser af ændringsforslag nr. 24 og 26, hvor det foreslås at nyaffatte ændringer i ligningsloven og selskabsskatteloven som følge af et behov for lovtekniske justeringer.
Det foreslås derfor, at de foreslåede nye numre skal have virkning fra samme tidspunkt som de bestemmelser, de nye numre udspringer af.
Det vil sige, at de nye numre foreslås at skulle have virkning fra og med året efter det rådighedsår henholdsvis indkomstår, hvor der første gang foreligger en vurdering foretaget efter ejendomsvurderingslovens §§ 5 eller 6 for den pågældende ejendomstype.
Til nr. 32 Med ændringsforslag nr. 21 foreslås det at indsætte et nyt nummer i lovforslagets § 3. Det nye nummer er en konsekvens af ændringsforslag nr. 19, hvor det foreslås at nyaffatte en ændring i ejendomsværdiskatteloven som følge af et behov for lovtekniske justeringer.
Det foreslås derfor, at det foreslåede nye nummer skal have virkning fra det samme tidspunkt som den bestemmelse, det nye nummer udspringer af.
Det vil sige, at det nye nummer foreslås at skulle have virkning fra og med indkomståret 2020 for ejendomme, der pr. 1. januar 2020 vurderes i lige år, og fra og med indkomståret 2021 for andre ejendomme.
