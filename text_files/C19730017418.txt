 Ministeren for offentlige arbejder fastsætter herved følgende  

 bestemmelser:
I.
Vejtransportrådet.
 § 1.  Vejtransportrådet er nedsat af ministeren for  

 offentlige arbejder i henhold til § 24 i lov nr. 293 af 23. maj 1973 om  

 godstransport med motorkøretøjer, og dets opgave er at varetage de til rådet  

 ifølge nævnte lov henlagte forretninger.
 § 2.  Rådets sekretariatsfunktioner udføres af  

 direktoratet for vejtransport.
§ 3.  Rådets formand tilrettelægger og leder rådets  

 møder.
I tilfælde af formandens frafald tilrettelægges og ledes møderne af  

 suppleanten for formanden.
§ 4.  Rådet afholder møde på de af rådet vedtagne  

 mødedage og i øvrigt så ofte formanden finder anledning hertil, eller når 3  

 medlemmer fremsætter ønske om afholdelse af møde til behandling af nærmere  

 angivne spørgsmål.
Formanden bestemmer mødevarslet.
 Stk. 2.  Med mødeindkaldelsen skal følge forslag til  

 dagsorden, der så vidt muligt skal indeholde angivelse af de sager, der  

 kommer til behandling, og være bilagt det efter formandens skøn fornødne  

 materiale.
 § 5.  Direktoratets direktør deltager i rådets møder,  

 men uden stemmeret.
Stk. 2.  Ministeren for offentlige arbejder udpeger en  

 embedsmand i DSB som tilforordnet rådet.
Denne deltager i rådets øder, men  

 uden stemmeret.
§ 6.  På rådets møder behandles ansøgninger om  

 tilladelse til godskørsel for fremmed regning i henhold til § 3 i lov om  

 godstransport med motorkøretøjer, ansøgning om godkendelse af overdragelse af  

 sådanne tilladelser i henhold til lovens § 7, ansøgninger om tilladelse til  

 fragtmandskørsel i henhold til lovens § 9 samt sager om tilbagekaldelse af  

 tilladelser i henhold til lovens § 18, jfr. dog § 9, stk. 3, i nærværende  

 forretningsorden.
Endvidere behandles på rådets møder sager inden for dettes  

 øvrige forretningsområde, der er af principiel karakter.
Stk. 2.  Er en sag, der efter foranstående skulle  

 behandles på et rådsmøde, af så hastende karakter, at den ikke kan afvente  

 rådsmødet, træffes afgørelsen af formanden i samråd med direktøren.
Beretning  

 herom gives på det nærmeste følgende møde i rådet.
 Stk. 3.  Rådet kan til enhver tid af direktoratet begære  

 sig meddelt alle fornødne oplysninger.
 Stk. 4.  Rådets medlemmer, direktøren samt den  

 tilforordnede kan anmode om, at en sag gøres til genstand for behandling i  

 rådet.
 § 7.  Rådet er beslutningsdygtigt, når mindst  

 halvdelen af medlemmerne er til stede.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.
 § 8.  Referater af rådets møder tilsendes samtlige  

 rådets medlemmer samt suppleanterne for disse.
II.
Direktoratet for vejtransport.
 § 9.  Direktoratet forbereder forelæggelsen af de  

 sager, som skal behandles i rådet.
 Stk. 2.  Direktoratet udfører rådets beslutninger og  

 varetager rådets daglige forretninger.
 Stk. 3.  Direktoratet kan under varetagelsen af rådets  

 daglige forretninger uden forelæggelse for rådet af de enkelte konkrete sager  

 afgøre disse i overensstemmelse med rådets faste praksis eller de af rådet  

 tilkendegivne retningslinjer.
III.
Høringsforskrifter.
§ 10.  Forinden der træffes afgørelse i henhold til §  

 3, § 7, §9 og § 18 i lov om godstransport med motorkøretøjer skal sagen af  

 direktoratet forelægges DSB Landsforeningen danske Vognmænd.
Dansk  

 Arbejdsmands- og Specialarbejder Forbund, Industrirådet, Grosserer-  

 Societetet, Provinshandelskammeret og Landbrugsrådet.
 Stk. 2.  Forinden der træffes afgørelse i henhold til §  

 3, § 7 og § 9 i lov om godstransport med motorkørertøjer, skal der endvidere  

 indhentes en udtalelse fra den kommunalbestyrelse, inden for hvis område,  

 ansøgeren eller den, til hvem en tilladelse påtænkes overdraget, har sit  

 forretningssted.
 Stk. 3.  Endelig skal rådet, forinden det træffer  

 afgørelse i henhold til § 9 i lov om godstransport med motorkørertøjer  

 indhente en udtalelse fra de trafikudvalg, inden for hvis område ansøgeren  

 vil foretage af- eller pålæsning af gods.
 Ministeriet for offentlige arbejder, den  

 20. juli 1973.
 Kampmann.
 /Jacob Bugge.
