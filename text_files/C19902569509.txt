 I henhold til § 11 og § 12, stk. 1, i lov om tjenestemænd i staten,  

 folkeskolen og folkekirken, jf. lovbekendtgørelse nr. 671 af 2/10 1986, samt  

 i tilslutning til lov om forsvarets personel, jf. lovbekendtgørelse nr. 822  

 af 8/12 1986, og lov nr. 231 af 26/5 1982 om hjemmeværnet, fastsættes:
Personel i den militære rækkefølge § 1.  Beordring af Chefen for Adjudantstaben,  

 jagtkaptajnen (chef for kongeskibet), adjudanter hos kongen og chef for en  

 deling, der formeres med henblik på sejlads for kongehuset, sker ved kongelig  

 resolution.
 § 2.  Forsvarsministeren beordrer officerer af graden  

 oberst, kommandør, stabslæge af 1. grad, stabsdyrlæge, stabstandlæge og  

 højere grader samt officerer, der skal forrette tjeneste ved  

 Forsvarsministeriet eller i nationale stillinger i udlandet, jf. dog § 1.
 § 3.  Forsvarsministeren forsætter officerer mellem  

 hjemmeværnet og den øvrige del af forsvaret.
 § 4.  Forsvarschefen og Chefen for Hjemmeværnet  

 beordrer hver for sit område officerer af graden oberstløjtnant,  

 kommandørkaptajn og stabslæge af 2.grad, jf. dog § 2. Beordring til tjeneste  

 ved anden myndighed eller institution, der er direkte underlagt  

 Forsvarsministeriet, skal ske efter forhandling med vedkommende myndighed  

 eller institution.
 § 5.  Forsvarschefen og Chefen for Hjemmeværnet  

 fastsætter hver for sit område bestemmelser for beordring af officerer af  

 graden major, orlogskaptajn, overlæge, overtandlæge og overdyrlæge samt  

 personel af lavere grad, jf. dog § 1. Beordring til tjeneste ved anden  

 myndighed eller institution, der er direkte underlagt Forsvarsministeriet,  

 skal ske efter forhandling med vedkommende myndighed eller institution.
 § 6.  Forsvarschefen forsætter personel mellem værn og  

 korps.
Militært personel uden for den militære  

 rækkefølge § 7.  Forsvarsministeren beordrer Generalauditøren og  

 auditører.
 § 8.  Generalauditøren beordrer auditørfuldmægtige.
 § 9.  Forsvarschefen fastsætter bestemmelser for  

 beordring og forsættelse af gejstligt personel, musikerpersonel og søværnets  

 mekanikerpersonel inden for eget myndighedsområde.
Civilt personel § 10.  Civilt personel, der er tillagt militær grad,  

 beordres efter de regler, som er fastsat for personel i den militære  

 rækkefølge.
§ 11.  Forsvarsministeren beordrer civilt personel på  

 chefniveau.
I øvrigt beordres civilt personel af den myndighed, som har  

 ansættelseskompetencen for omhandlede personel.
Ikrafttræden § 12.  Cirkulæret træder i kraft den 1. januar 1991.
 Stk. 2.  Samtidig ophæves kundgørelse for Forsvaret B.  

 10-1976, pkt. 3 og 4.
 P.M.V.
 E.B.
