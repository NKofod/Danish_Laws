Skriftlig fremsættelse (1. marts 2006) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov  

 om ændring af museumsloven (justering af  

 tilskudsbestemmelse af hensyn til sammenlægning af statsanerkendte museer) (Lovforslag nr.
L 167).
 Formålet med lovforslaget er at fremme sammenlægninger af  

 statsanerkendte museer ved at gøre det muligt at opretholde det hidtidige  

 grundlag for beregningen af det statslige driftstilskud til det sammenlagte  

 museum.
 Efter museumslovens almindelige tilskudsbestemmelse til  

 statsanerkendte museer kan ét statsanerkendt museum kun oppebære ét  

 almindeligt  

 statstilskud efter lovens § 15. Ved sammenlægning af to eller flere  

 statsanerkendte museer bortfalder således en del af det statslige  

 driftstilskud.
Kommunalreformen indebærer, at der i en række kommuner vil  

 blive to eller flere statsanerkendte museer, hvilket har givet nogle  

 kommunalbestyrelser og museer anledning til at overveje sammenlægning af  

 disse  

 museer.
Det er dog samtidig tilkendegivet, at sammenlægning af  

 statsanerkendte  

 museer formentlig ikke vil blive gennemført ved opretholdelse af den  

 nuværende  

 tilskudsordning, idet museet herved vil miste et betydeligt statstilskud.
 Kulturministeriet finder det ikke hensigtsmæssigt at den  

 eksisterende tilskudsordning er med til at modvirke en udvikling, der kan  

 være  

 ønskelig fra såvel kommunal som statslig side, idet der med sammenlægning af  

 statsanerkendte museer skabes større og ressourcemæssigt mere solide museer.
 Lovforslaget skal derfor sikre, at statsanerkendte museer  

 ikke stilles økonomisk ringere i relation til størrelsen af  

 beregningsgrundlaget  

 for det statslige driftstilskud efter museumslovens § 15 ved en  

 sammenlægning,  

 end hvis museerne forbliver hver for sig.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige behandling.
