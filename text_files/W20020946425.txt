Medlemmet havde ved henvendelse til kassen fået oplyst, at han ikke  

 kunne få efterløn, hvis han opholdt sig i udlandet.
Hvis han  

 opholdt sig i udlandet uden aktuel tilknytning til arbejdsmarkedet gennem en  

 længere periode, ville kassen ved hans hjemkomst vurdere, om han var  

 til rådighed for arbejdsmarkedet.
Medlemmet flyttede til Frankrig.
Han ophørte med at modtage  

 dagpenge.
Han anmodede kassen om at tage stilling til, om hans fortsatte  

 medlemskab gav ham nogen rettigheder.
Kassen oplyste, at jo længere tid han var uden tilknytning til  

 arbejdsmarkedet, jo sværere var det at opfylde betingelserne for at  

 stå til rådighed for arbejdsmarkedet.
Hvis han ikke opfyldte  

 disse betin-gelser, havde han hverken ret til dagpenge eller efterløn.  

 Han meldte sig ud af kassen i januar 1996.
 I juni 2001 anmodede han om genoptagelse af sit medlemskab af kassen, da  

 han var blevet gjort opmærksom på, at bopælspligten var  

 ændret.
 Han oplyste, at han, siden han ophørte med at arbejde, havde  

 været ved bedste helbred og stået til rådighed for  

 arbejdsmarkedet.
 Ankenævnet fandt, at medlemmet ikke kunne få efterløn  

 med tilbagevirkende kraft fra sin 60 årsdag eller fra  

 ansøgningstidspunktet, da han ikke kunne antages at have stået  

 til rådighed for arbejds-markedet.
 Nævnet lagde vægt på, at medlemmet ikke, siden han  

 rejste til Frankrig i 1994, havde været tilknyttet arbejdsmarkedet.
 Nævnet fandt ikke, at en erklæring om, at medlemmet havde  

 stået til rådighed for arbejdsmarkedet, i sig selv var  

 tilstækkelig dokumentation.
 Nævnet henviste til, at det ifølge  

 arbejdsløshedsforsikringsloven er en betingelse for ret til  

 efterløn, at et medlem opfylder betingelserne for ret til dagpenge,  

 herunder bl.a. kravet om at stå til rådighed for  

 arbejdsmarkedet.
 Efterløn med tilbagevirkende kraft -  

 rådighed -flytning til andet EØS-land inden 60. år.
A F G Ø R E L S E De har ikke ret til at overgå til efterløn med virkning fra  

 den xx. januar 1996 eller den 6. juni 2001.
Ifølge arbejdsløshedsforsikringslovens § 75 b, stk. 1, nr.  

 3, er det en betingelse for ret til efterløn, at et medlem opfylder  

 betingelserne for ret til dagpenge.
En af disse betingelser er, at et medlem  

 skal stå til rådighed for arbejdsmarkedet, jf.  

 arbejdsløshedsforsikringslovens § 62.
 Ankenævnet finder, at De ikke opfylder denne betingelse.
Nævnet har herved lagt vægt på ·  

 	at De den 30. april 1993 ophørte med driften af Deres virksomhed  

 og overgik til dagpenge, ·  

 	at De den 1. september 1994 flyttede til Frankrig, idet De - da det trak  

 ud med aktiveringsplan - til sidst "så", at med Deres alder var  

 otiummet begyndt.
·  

 	at De ikke har haft tilknytning til arbejdsmarkedet i tiden fra den 1.  

 september 1994, til De fyldte 60 år den xx. januar 1996, eller til  

 tidspunktet for ansøgning om efterløn den 6. juni 2001, og ·  

 	at De har carte séjour comme retraité.
 Nævnet finder således, at De den 1. september 1994 trak Dem  

 endeligt tilbage fra arbejdsmarkedet og derfor ikke opfylder betingelsen om  

 ret til dagpenge ved overgang til efterløn.
 Nævnet finder, at det ikke er tilstrækkeligt, at De i brev af  

 23. november 2001 har erklæret, at De har været ved bedste  

 helbred, og at De har stået til rådighed pr. xx. januar 1996.
Der henvises herved til, at det i bemærkningerne til  

 ændringsloven er udtalt, at kravet på efterløn med  

 tilbagevirkende kraft kun omfatter personer, der før lovens  

 ikrafttræden den 1. juli 2000, havde fået afslag på  

 efterløn på grund af bopælskravet.
Det er således  

 forudsat, at ansøgeren skal kunne opfylde de almindelige betingelser  

 for ret til efterløn, herunder rådighedskravet.
 Nævnet er opmærksom på, at De formentlig ville have  

 handlet anderledes, hvis De på flyttetidspunktet havde vidst, at De  

 ville være blevet berettiget til efterløn ved bopæl i et  

 andet EØS-land, men nævnet finder ikke, at dette forhold i sig  

 selv kan medføre en ændret vurdering af sagen.
 Ankenævnet tiltræder således direktoratets  

 afgørelse af 20. februar 2002.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen for xx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at De fyldte 60 år den xx januar  

 1996.
 De ophørte med driften af Deres virksomhed den 30. april 1993 og  

 overgik til dagpenge.
 De forespurgte ved brev af den 25. august 1994 om blandt andet muligheden  

 for at få efterløn, hvis man opholdt sig udenlands.
 Deres a-kasse orienterede Dem ved brev af den 29. august 1994 om, at De  

 ikke kunne få efterløn, hvis De opholdt Dem i udlandet.
 De flyttede den 1. september 1994 til Frankrig, hvor De ophørte med  

 at modtage dagpenge.
 De anmodede i brev af den 1. december 1994 a-kassen om at tage stilling  

 til, om Deres fortsatte medlemskab gav Dem nogle rettigheder.
I a-kassens brev af den 10. februar 1995 gjorde a-kassen Dem  

 opmærksom på, at jo længere tid De var uden tilknytning til  

 arbejdsmarkedet, jo sværere var det at opfylde betingelserne for at  

 kunne stå til rådighed for arbejdsmarkedet.
Hvis man ikke kunne  

 opfylde betingelserne, havde man hverken ret til dagpenge eller  

 efterløn.
A-kassen vedlagde til Deres orientering blandt andet  

 direktoratets pjece om at være arbejdsløshedsforsikret i  

 EØS.
 De blev pr. 1. januar 1996 udmeldt af a-kassen.
 De har i brev, modtaget af a-kassen den 6. juni 2001, anmodet om  

 genoptagelse af Deres medlemskab af a-kassen, idet De via pressen og bekendte  

 er blevet gjort opmærksom på, at bopælspligten er  

 ændret.
De har i brev dateret den 17. oktober 2001 oplyst, at årsagen til,  

 at De afstod Deres virksomhed den 1. maj 1993 var, at der var mangel på  

 stillinger, og idet det ikke var muligt at få nogle "retraite-timer" i  

 faget.
Den 30. april 1993 havde De intet arbejde og De levede af  

 arbejdsløshedsdagpenge.
 På erklæringen om supplerende oplysninger dateret den 23.  

 november 2001 har De blandt andet oplyst, at De har ejet og drevet  

 virksomhed, og at De ophørte med virksomheden den 1. maj 1993.
 De har i en erklæring dateret den 23. november 2001 erklæret,  

 at De har været ved bedste helbred, og at De har stået til  

 rådighed pr. xx. januar 1996.
 Deres a-kasse har den 7. januar 2002 truffet afgørelse om, at De  

 ikke er berettiget til efterløn fra den xx. januar 1996, men fra den  

 6. juni 2001.
 Deres a-kasse anfører som begrundelse for, at De først er  

 berettiget til efterløn fra den 6. juni 2001, at a-kassen ikke har  

 truffet afgørelse om Deres manglende ret til efterløn, mens De  

 bor i et andet EØS-land.
 A-kassen gør i afgørelsen endvidere opmærksom  

 på, at opgørelsen og udbetalingen af efterløn er betinget  

 af, at direktoratet giver tilladelse til at genetablere Deres medlemskab af  

 a-kassen, samt at direktoratet kan ændre a-kassens afgørelse.
 Direktoratet har den 10. januar 2002 anmodet a-kassen om at indhente  

 oplysning om, hvorfor De rejste til Frankrig, samt hvad De har foretaget Dem  

 i Frankrig.
De har i brev af den 22. oktober 2002 blandt andet oplyst, at De i Deres understøttelsesperiode søgte arbejde  

 efter annoncer, hvilket ikke lykkedes, at det trak ud med at få en aktiveringsplan, at De til sidst med Deres alder "så", at otiummet var  

 begyndt, og at i opgivelse og fortvivlelse måtte Deres liv have et nyt  

 kapitel.
I Deres brev har De endvidere erklæret, at De heller ikke i Frankrig  

 har arbejdet som lønmodtager eller som selvstændige  

 erhvervsdrivende, og at De har carte séjour comme retraité.  

 " Sekretariatet er enig i fremstillingen.
2. Arbejdsdirektoratets afgørelse Direktoratet traf den 20. februar 2002 denne afgørelse:
 "De kan ikke overgå til efterløn med virkning fra den xx.  

 januar 1996 eller den 6. juni 2001.
Begrundelse Lov om arbejdsløshedsforsikring mv. (loven) blev ændret med  

 virkning fra den 1. juli 2000 ved lov nr. 397 af 31. maj 2000. Ved  

 lovændringen blev lovens § 75 b, stk. 1, nr. 4, udvidet til hele  

 EØS-området, således at der efter den 1. juli 2000 kan  

 udbetaltes efterløn under ophold i hele EØS-området uden  

 nogen tidsmæssig begrænsning.
 Det er forudsat i bemærkningerne til lovforslaget, at loven skulle  

 have en vis tilbagevirkende kraft, idet det også skulle gælde for  

 personer, der havde fået afslag på efterløn på grund  

 af bopælskravet, og hvor kravet ikke er forældet efter dansk rets  

 almindelige regler.
 Begrundelsen for, at De ikke kan overgå til efterløn med  

 tilbagevirkende kraft den xx. januar 1996 (hvor De fyldte 60 år) eller  

 den 6. juni 2001 (hvor a-kassen modtog Deres henvendelse/"ansøgning"  

 om efterløn) er, at De ikke på disse tidspunktet opfyldte de  

 almindelige betingelser for at overgå til efterløn.
Det fremgår af lovens § 75 a, stk. 1, at efterløn ydes efter  

 ansøgning til ældre medlemmer, der helt eller delvist forlader  

 arbejdslivet før det fyldte 67 år.
Overgang til efterløn  

 kan ske fra beskæftigelse, delpension eller ledighed.
 Af lovens § 75 b, stk. 1, nr. 1, fremgår, at overgang til  

 efterløn tidligst kan ske fra det fyldte 60. år.
 Det fremgår af endvidere af lovens § 75 b, stk. 1, nr. 3, at  

 én af betingelserne for ret til efterløn er, at medlemmet  

 opfylder betingelserne for ret til dagpenge.
 Direktoratet finder ikke, at De den xx. januar 1996 eller den 6. juni 2001  

 er berettiget til at modtage efterløn, idet De har trukket Dem tilbage  

 fra arbejdsmarkedet den 1. september 1994.
De har således ikke på noget tidspunkt efter den 1. september  

 1994 været i beskæftigelse, på delpension, ledig eller  

 på anden måde direkte eller indirekte tilkendegivet, at De  

 fortsat ville stå til rådighed for arbejdsmarkedet.
De kan derfor  

 ikke overgå til efterløn.
De opfylder derfor ikke betingelserne  

 for ret til dagpenge den xx. januar 1996 og 6. juni 2001, allerede fordi De  

 ikke har været til rådighed for arbejdsmarkedet.
Det følger af direktoratets praksis, som beskrevet i vejledning nr.  

 63 af 15. maj 2001 om overgang til, udtræden af og genindtræden i  

 efterlønsordningen samt optjening af præmie, at har et medlem  

 bopæl i et andet EØS-land, skal det vurderes, om medlemmet efter  

 en konkret vurdering ville kunne anses for at stå til rådighed  

 for det danske arbejdsmarked, hvis medlemmet havde ophold i Danmark.
Det  

 fremgår endvidere, at der kan være tvivl om rådigheden i  

 tilfælde, hvor et medlem er udrejst, og hvor udrejsen ikke er begrundet  

 i medlemmets eller ægtefællens arbejdsmæssige forhold.
I  

 disse tilfælde bør der foretages en nærmere  

 undersøgelse af årsagen til medlemmets udrejse.
I vurderingen  

 kan f.eks. indgå, om medlemmet må anses for varigt at have  

 trukket sig tilbage fra arbejdsmarkedet.
 Det er direktoratets vurdering, at De ikke kan anses for at stå til  

 rådighed for arbejdsmarkedet den xx. januar 1996 eller den 6. juni  

 2001, idet De allerede den 1. september 1994 har trukket Dem tilbage fra  

 arbejdsmarkedet.
Direktoratet har ved vurderingen lagt vægt på Deres  

 oplysninger om, at De valgte at flytte til Frankrig den 1. september 1994,  

 idet De med Deres alder "så", at otiummet var begyndt, og at De heller  

 ikke i Frankrig havde arbejde som lønmodtager eller selvstændig  

 erhvervsdrivende Det er således de almindelige betingelser for ret til  

 efterløn og ikke bopælskravet, der forhindrer Dem i at  

 overgå til efterløn pr. xx. januar 1996 eller pr. 6. juni 2001.  

 " 3. Klagen til ankenævnet I klagen har De bl.a. anført, at De er enig med kassen i  

 afgørelsen om, at De ville have været berettiget til  

 efterløn den xx. januar 1996, såfremt De havde boet i Danmark,  

 og at De er berettiget til efterløn fra den 6. juni 2001, hvor kassen  

 modtog Deres henvendelse om at blive genoptaget som medlem af a-kassen og  

 få efterløn, idet De havde erfaret at bopælskravet  

 vedrørende efterløn var blevet ændret.
Endvidere har De anført, at De flyttede til Frankrig den 1.  

 september 1994 efter en depressionsperiode i Danmark, hvor De følte at  

 "det gik skidt for Dem". Det var umuligt at få arbejde, aktiveringsplan  

 blev ikke gennemført.
De følte De en tid måtte væk  

 "fra det hele" De tog altså til Frankrig.
 Her gik det Dem godt, De fik mod på tilværelsen og kom oven  

 på igen.
 Hos finansieringinstituttet for fast ejendom findes Deres helbredsattest  

 fra november 1995.
 De var således ikke i tvivl om, at De xx. januar 1996 og den 6. juni  

 2001 kunne stå til rådighed for det danske arbejdsmarkedet, hvis  

 De havde boet i Danmark, og at De således er berettiget til  

 efterløn i perioden fra 6. juni 2001 til xx. januar 2003.
4. Arbejdsdirektoratets bemærkninger til klagen Direktoratet fandt ikke, at der var kommet nye oplysninger, der gav  

 direktoratet anledning til at ændre afgørelsen.
 Direktoratet bemærkede, at De i Deres klage af 15. marts 2002 gjorde  

 opmærksom på, at De ikke havde klaget over kassens  

 afgørelse af den 7. januar 2002.
Direktoratet beklagede, at direktoratet ved en fejl havde skrevet, at der  

 var tale om en klage.
Der skulle rettelig have stået, at "direktoratet  

 har behandlet a-kassens afgørelse af den 7. januar 2002".
 Dette ændrede imidlertid ikke ved direktoratets afgørelse af,  

 at De ikke har stået til rådighed for arbejdsmarkedet ved Deres  

 fyldte 60. år den xx. januar 1996 og derfor ikke kan modtage  

 efterløn med virkning fra den xx. januar 1996 eller 6. juni 2001.
 Direktoratet bemærkede særligt hertil, at direktoratet i  

 forbindelse  med sin afgørelse om efterbetaling af efterløn som  

 tilsynsmyndighed kan ændre en afgørelse  truffet af en a-kasse,  

 hvis direktoratet ikke finder, at afgørelsen er korrekt.
 Dette tager a-kassen også forbehold for i sin afgørelse af  

 den 7. januar 2002, jf. herved (tillige) sagsfremstillingen i direktoratets  

 afgørelse af den 20. februar 2002.
Direktoratet bemærkede endvidere, at et medlem i relation til de  

 almindelige regler om rådighed efter en konkret vurdering vil kunne  

 anses for at stå til rådighed uden forinden at have været  

 tilmeldt AF og være arbejdssøgende, hvis medlemmet er  

 ophørt med sin beskæftigelse og i en periode herefter ikke  

 ønsker at stå til rådighed for arbejdsmarkedet, fx fordi  

 medlemmet modtager fratrædelsesgodtgørelse, ventepenge eller  

 lignende, jf. herved bemærkningerne til § 22, stk. 1, i  

 bekendtgørelse nr. 1355 af 20. december 2000 om rådighed, jf.  

 pkt.
B, 1.3, i vejledning nr. 189 af 20. december 2000.
 Direktoratet finder ikke, at ovenstående kan finde anvendelse i  

 relation til nærværende sag, idet sagen vedrører et  

 ønske om tilbagetrækning fra arbejdsmarkedet og dermed et  

 permanent ønske om ikke længere at stå til rådighed  

 og ikke - som ovenfor anført - en periode, hvor medlemmet ikke  

 ønsker at stå til rådighed.
Direktoratet bemærkede også, at Deres oplysninger i klagen,  

 herunder om at De flyttede til Frankrig den 1. september 1999 [1994:  

 ankenævnets rettelse] efter en depressionsperiode, at det var umuligt at få arbejde og aktiveringsplanen blev  

 ikke gennemført, at det gik bedre for Dem i Frankrig, at hos finansieringsinstituttet findes Deres helbredsattest fra  

 november 1995, at De ikke er i tvivl om, at De den xx. januar 1996 til den 6. juni  

 2001 kunne have stået til rådighed for det danske arbejdsmarked,  

 hvis De havde boet i Danmark, og at De således er berettiget til efterløn i perioden  

 den 6. juni 2001 til den xx. januar 2003, heller ikke giver direktoratet anledning til at ændre direktoratets  

 afgørelse af den 20. februar 2002 om, at De ikke kan modtage  

 efterløn med virkning fra den xx. januar 1996 eller 6. juni 2001.
 Afslutningsvis bemærkede direktoratet, at direktoratet ikke havde  

 taget stilling til, om Deres medlemskab af a-kassen kunne reetableres med  

 virkning fra den 1. januar 1996.
5. Nyt efter klagen Intet.
6. Regler Bekendtgørelse af lov om arbejdsløshedsforsikring m.v.,  

 jf. lovbekendtgørelse nr. 16 af 11. januar 1994 § 62. Dagpenge må ikke udbetales til et medlem, Stk. 2. Direktøren for arbejdsløshedsforsikringen  

 fastsætter efter forhandling med Landsarbejdsrådet de  

 nærmere regler for anvendelsen af bestemmelserne i stk. 1.
Bekendtgørelse af lov om arbejdsløshedsforsikring m.v.,  

 jf. lovbekendtgørelse nr. 603 af 25. juni 2001 § 75 a.
Efterløn ydes efter ansøgning til ældre  

 medlemmer, der helt eller delvist forlader arbejdslivet før det fyldte  

 67. år.
Overgang til efterløn kan ske fra beskæftigelse,  

 delpension eller ledighed.
 Stk. 2. ..
§ 75 b.
Ret til efterløn har medlemmer af anerkendte  

 arbejdsløshedskasser, Stk. 2. ..
 § 75 b, stk. 1, nr. 4, fik ovennævnte formulering ved lov nr. 397 af  

 31. maj 2000 om ændring af lov om arbejdsløshedsforsikring m.v.  

 og lov om Arbejdsmarkedets Tillægspension (ændring af  

 bopælskravet i efterlønsordningen) hvor ordene "eller i et andet  

 EØS-land" blev indføjet.
 Ændringsloven trådte i kraft den 1. juli 2000.
 Af bemærkningerne til ikrafttrædelsesbestemmelsen  

 fremgår:
 .....
Til § 3 Det foreslås, at loven træder i kraft den 1. juli 2000.
Lovforslaget indebærer, at arbejdsløshedsforsikringsloven  

 bringes i overensstemmelse med de synspunkter, Kommissionen har givet udtryk  

 for vedrørende efterlønsordningens forhold til EU-retten.
De  

 krav på efterløn, som nu hjemles, følger af EF-traktatens  

 artikel 39 og artikel 7 i Rådets forordning nr. 1612/68 om  

 arbejdskraftens frie bevægelighed, således som disse bestemmelser  

 er fortolket af Kommissionen.
 Et krav om efterløn, som under henvisning til EU-retten måtte  

 blive rejst over for danske myndigheder i overensstemmelse med  

 bestemmelserne, vil derfor medføre, at også personer, der  

 før lovens ikrafttræden har fået afslag på  

 efterløn på grund af bopælskravet, har krav på  

 efterløn i det omfang, dette krav ikke er forældet efter dansk  

 rets almindelige regler, og nu kan dokumenteres.
Vejledning af 15. maj 2001 til bekendtgørelse nr. 349 af 15. maj  

 2001 om overgang til, udtræden af og genindtræden i  

 efterlønsordningen samt optjening af præmie Til § 3 Et medlem skal på tidspunktet for overgang til efterløn kunne  

 opfylde kravet om at være medlem af en dansk a-kasse og i øvrigt  

 have ret til dagpenge.
I kravet om ret til dagpenge ligger bl.a., at  

 medlemmet har ret til dagpenge efter lovens § 55, og at medlemmet skal kunne  

 stå til rådighed for arbejdsmarkedet.
Har medlemmet tidligere  

 fået udstedt et efterlønsbevis, kan medlemmet overgå, selv  

 om medlemmet er syg mv.
Med hensyn til dagpengeret henvises også til  

 bekendtgørelse om ret til efterløn for medlemmer, der har haft  

 forsikrings- eller beskæftigelsesperioder i udlandet, i Grønland  

 eller på Færøerne.
Har et medlem bopæl i et andet EØS-land, i Grønland  

 eller på Færøerne, skal a-kassen sikre sig, at medlemmet  

 efter en konkret vurdering ville kunne anses for at stå til  

 rådighed for det danske arbejdsmarked, hvis medlemmet havde ophold i  

 Danmark.
Vurderingen skal foretages såvel i forbindelse med udstedelse  

 af efterlønsbevis, som på tidspunktet for overgang til  

 efterløn, og skal foretages i forhold til det enkelte medlems aktuelle  

 situation.
 Er der f.eks. tale om et medlem, som er i fuldtidsarbejde i et andet  

 EØS-land, i Grønland eller på Færøerne,  

 eller som er udrejst til det andet land, fordi medlemmets  

 ægtefælle eller samlever har overtaget arbejde i det  

 pågældende land, vil der som udgangspunkt ikke være tvivl  

 om medlemmets rådighed, med mindre medlemmets oplysninger eller sagens  

 omstændigheder i øvrigt måtte skabe en sådan tvivl.  

 Det samme gælder grænsegængere mv., som har bopæl i  

 et andet EØS-land og beskæftigelse i Danmark.
Modsat kan der være tvivl om rådigheden i tilfælde, hvor  

 et medlem er udrejst, og hvor udrejsen ikke er begrundet i medlemmets eller  

 ægtefællens eller samleverens arbejdsmæssige forhold.
I  

 disse tilfælde bør der foretages en nærmere  

 undersøgelse af årsagen til medlemmets udrejse.
I vurderingen  

 kan f.eks. indgå, om medlemmet må anses for varigt at have  

 trukket sig tilbage fra arbejdsmarkedet, eller om medlemmet midlertidigt  

 holder fri for egen regning, og med hensigt om igen at stille sig til  

 rådighed for arbejdsmarkedet.
Er medlemmet i ledighedsperioder tilmeldt  

 den offentlige arbejdsanvisning i bopælslandet, kan dette  

 tillægges vægt i forbindelse med rådighedsvurderingen.
 Rådighedsvurderingen skal foretages på grundlag af reglerne i  

 bekendtgørelse om rådighed.
