 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: I henhold til lov nr. 42 af 13.  

 februar 1959 om fiskeriet i Flensborg inderfjord samt i overensstemmelse med  

 bestemmelserne i den mellem Danmark og Forbundsrepublikken Tyskland  

 afsluttede overenskomst af 29. maj 1958 angående fælles fiskeri i Flensborg  

 inderfjord fastsættes herved følgende:
 ALMINDELIGE BESTEMMELSER.
 § 1.  Anordningen gælder for Flensborg inderfjord,  

 d.v.s. den del af Flensborg fjord, der mod øst begrænses af linien Lille  

 Borrishoved-Nykirke fyr, dog med undtagelse af Nybøl nor til dets ved de to  

 sømærker betegnede udmunding.
§ 2.  I Flensborg inderfjord er såvel danske  

 statsborgere som statsborgere i Forbundsrepublikken Tyskland, der ved  

 anordningens ikrafttræden har deres bopæl i de til den danske eller den tyske  

 side af inderfjorden grænsende kommuner, berettigede til at udøve fiskeri  

 såvel på dansk som på tysk højhedsområde.
Fiskere, der bosætter sig i disse  

 kommuner efter nævnte tidspunkt, erhverver først retten, efter at de i et år  

 uafbrudt har udøvet fiskeri i den del af fjorden, der henhører under deres  

 eget lands højhedsområde.
 Danske statsborgere og statsborgere i Forbundsrepublikken Tyskland, som er  

 bosatte uden for nævnte kommuner, er kun berettiget til at udøve fiskeri  

 inden for deres eget lands højhedsområde.
 Særrettigheder, der hviler på ejendomsret eller privilegier, berøres ikke  

 af foranstående bestemmelser.
 § 3.  De i § 2 nævnte tyske fiskere, som deltager i  

 det fælles fiskeri i Flensborg inderfjord, har ret til - under iagttagelse af  

 de gældende bestemmelser, derunder levnedsmiddelkontrol-, told- og  

 pasforskrifter - at landsætte deres fangster fra Flensborg inderfjord i  

 Gråsten og til her at indtage og komplettere deres fiskerifornødenheder og  

 proviant.
 Danske fiskere, som deltager i det fælles fiskeri i Flensborg inderfjord,  

 kan ifølge derom mellem Forbundsrepublikken Tyskland og Danmark trufne  

 aftaler og under iagttagelse af de derom gældende bestemmelser, derunder  

 levnedsmiddelkontrol-, told- og pasforskrifter, landsætte deres fangster fra  

 Flensborg inderfjord i Flensborg.
Efter § 173 i toldlov nr. 1 af 28. januar 1959 må uberigtiget proviant dog  

 ikke leveres til eller modtages af personer, der skal deltage i fiskeri i  

 Flensborg inderfjord.
Overtrædelse af denne bestemmelse straffes efter samme  

 lovs § 198 med bøde på mindst 100 kr.
 § 4.  Inden for hvert lands højhedsområde gælder de  

 almindelige fiskerilove og bestemmelser for fiskeriets udøvelse, for så vidt  

 disse ikke indskrænkes eller ændres ved reglerne i nærværende anordning.
 BESTEMMELSER OM FISKERIETS UDØVELSE.
 § 5.  De til fiskeriet benyttede fangstredskaber skal  

 afmærkes tydeligt på følgende måde:
 Med et kvadratisk flag af 30 cm's omkreds i den ende, der står i  

 kompassets østlige halvcirkel (fra nord gennem øst til syd), og med et  

 trekantet flag af 30 cm's længde i den ende, der står i kompassets vestlige  

 halvcirkel (fra syd gennem vest til nord). Er lænken længere end 200 m, skal  

 der mellem de yderste flag anbringes stager uden topbetegnelse eller bøjer,  

 således at afstanden mellem to mærker ikke bliver større end 200 m.
e)NET, DER DRIVER MED BÅDE, skal afmærkes i den frie ende med en bøje med  

 stage af mindst 1,20 m's højde.
På denne stage skal om natten føres en klar  

 lanterne, medens der fra båden skal vises to eller tre klare lys i  

 overensstemmelse med de gældende internationale søvejsregler.
Svejende net  

 skal ved den forankrede ende afmærkes med en bøje og ved den frie ende med en  

 stage med et trekantet flag som rager mindst 1,20 m over vandoverfladen.
 Afmærkes fiskeredskaberne ikke i overensstemmelse med foranstående  

 bestemmelser, bortfalder den i efterfølgende § 7 nævnte beskyttelse.
§ 6.  Har en fisker indtaget en fiskeplads og afmærket  

 sit redskab på forskriftsmæssig måde, har han over for alle senere  

 tilkommende fiskere fortrinsret til brug af pladsen, så længe han har sit  

 redskab behørigt afmærket og udsat i fiskedygtig stand.
Han må på ingen måde  

 af senere tilkommende fiskere forulempes i udøvelsen af sit fiskeri.
 Beskadiges anden fiskers forud lovlig udsatte og behørig afmærkede  

 redskab, er skadevolderen ansvarlig for den forvoldte skade, når denne ikke  

 er foranlediget ved nødstilstand eller anden skadevolderen utilregnelig  

 grund.
 § 7.  Ved indtagelse af FISKEPLADSER TIL BUNDGARN  

 ELLER ANDRE TIL PÆLE FASTGJORTE REDSKABER skal iagttages de i hvert land  

 inden for dets højhedsområde gældende regler.
Det er kun lovligt efter indhentet tilladelse fra de kompetente  

 fiskerimyndigheder i det pågældende land at udsætte nye bundgarn og andre  

 ruser, som er fastgjort til pæle, eller at flytte sådanne redskaber fra en  

 plads til en anden eller at forandre radens oprindelige retning.
Denne  

 bestemmelse berører ikke danske fiskere på dansk område.
Om fornøden  

 tilladelse skal man henvende sig til fiskerikontrollen, der foranlediger  

 sagen taget op til behandling af den kompetente fiskerimyndighed i  

 Forbundsrepublikken Tyskland.
 Har en fisker een gang lovlig indtaget eller fået overladt en plads til  

 bundgarn eller andre til pæle fastgjorte ruser, er han berettiget til år  

 efter år at besætte den, så længe han hvert år benytter den til fiskeri på de  

 tider af året, hvor sådant fiskeri almindelig foregår, uden anden afbrydelse  

 end den, fornødne reparation og tørring af redskaberne medfører.
Retten til at benytte en sådan plads år for år fortabes, når redskaberne  

 ikke udsættes i den periode eller sæson, hvori der ordentligvis fiskes  

 hermed.
Dør indehaveren af en sådan ret, må hans arvinger udøve fiskeriet til  

 udgangen af kalenderåret.
Endvidere kan det af fiskerikontrollen tillades en  

 enke at indtræde i sin afdøde ægtemands ret, når det skønnes  

 formålstjenstligt for at undgå uforskyldte vanskeligheder.
 BUNDGARNSRAD må som regel ikke overstige en længde på 225 m.  

 Fiskerikontrollen er berettiget til under påtrængende omstændigheder især af  

 hensyn til skibsfarten at påbyde en mindre længde af raden eller tillade en  

 større længde.
 ANDRE FISKEREDSKABER END BUNDGARN skal holdes i en afstand fra udsatte  

 bundgarn af 200 m til siden og i en afstand af 30 m udenfor.
BUNDGARN skal have en indbyrdes sideafstand af mindst 500 m.
For så vidt  

 angår bundgarn, der ikke måler mere end 25 m i ringen, er en indbyrdes  

 sideafstand på 250 m tilstrækkelig i blankålsæsonen (1. juli til 30.  

 november).
 § 8.  Brug af NOT samt af ETHVERT REDSKAB, DER ER  

 FASTGJORT TIL ET I BEVÆGELSE VÆRENDE FARTØJ OG SLÆBES AF DETTE I FISKEDYGTIG  

 STAND, er forbudt.
 Undtaget fra dette forbud er:
SNURPENOT, der i tiden 1. juli til 30. september anvendes til fangst af  

 makrel, og som ikke måler mere end 200 m i omkreds, Til dragning af VOD må ikke anvendes motorkraft; ved udsætning af  

 redskaber må dog motor benyttes.
 HÅNDVOD skal have en maskestørrelse på mindst 14 mm; for små håndvod, hvis  

 længde ikke overstiger 20 m, gælder dog ikke foranstående bestemmelser om  

 maskestørrelse, når redskaberne kun anvendes til fangst af agnfisk.
Brug af ÅLEKAM og PIGLYSTER er totalt forbudt.
SAVLYSTER må kun anvendes i  

 tiden 1. november til 31. marts.
 § 9.  For nedennævnte fiskearter fastsættes følgende  

 mindstemål (regnet fra snudespids til halefinnens spids):
 § 10.  For nedennævnte fiskearter fastsættes følgende  

 fredningstider:
 § 11.  Undermålsfisk og fredede fisk skal straks  

 udsættes i vandet igen, så vidt muligt i levedygtig stand.
 Undermålsfisk og fredede fisk må ikke ilandbringes, dræbes, sælges eller  

 haves til salg, holdes om bord, afleveres, udbydes eller bringes fra sted til  

 andet.
Fisk, for hvilke der er fastsat fredningstid, og som er fanget inden  

 fredningstidens indtræden, kan opbevares, sælges og forsendes inden for  

 landets grænser indtil 24 timer efter fredningstidens indtræden og forsendes  

 direkte til udlandet indtil 6 dage efter fredningstidens indtræden.
Nærmere  

 bestemmelser om salget og forsendelsen kan fastsættes af fiskeriministeren.
REGISTRERING SAMT MÆRKNING OG NUMMERERING M.V.
AF FISKERFARTØJER.
 § 12.  fiskerfartøjer, hvis ejere opfylder de i  

 anordningens § 2, stk. 1, fastsatte betingelser, og som anvendes til fiskeri  

 i det i § 1 nævnte område, skal foruden at være påmærket i overensstemmelse  

 med de i og i medfør af lov nr. 93 af 29. marts 1957 om skibsregistrering  

 fastsatte regler for påmærkning af danske fiskerfartøjer forsynes med mærket  

 EF i overensstemmelse med reglerne i den mellem Danmark og  

 Forbundsrepublikken Tyskland ved overenskomst af 29. maj 1958 angående fælles  

 fiskeri i Flensborg inderfjord indgående aftale.
 Det er forbudt at udslette, forandre, ukendeliggøre, tildække eller ved  

 hvilket som helst middel skjuler de på fartøjerne og på sejlene anbragte  

 mærker og tal.
 Fartøjerne må hverken på ydersiderne eller på sejlene have andre bogstaver  

 eller tal end de i 1. stk. foreskrevne.
 § 13.  Til legitimation af fartøjerne gælder de i  

 hvert land udstedte attester og fiskericertifikater.
Disse attester eller certifikater kan ikke overdrages og skal under  

 fiskeri altid findes om bord.
De vil på forlangende være at forevise såvel  

 danske som tyske fiskeri-, told- og politimyndigheders tjenestemænd.
 LEGITIMATIONSBEVISER FOR DE I DET FÆLLES FISKERI DELTAGENDE FISKERE.
§ 14.  For de i § 2 nævnte fiskere, der deltager i det  

 fælles fiskeri i Flensborg inderfjord, vil der af toldvæsenet, når de derom  

 retter henvendelse til toldvæsenet og godtgør deres berettigelse til at  

 deltage i det fælles fiskeri, være at udstede legitimationsbeviser, hvori  

 nøje skal være angiver vedkommende fiskers fornavne og familienavn, hans  

 fødselsdag, fødested samt bopæl.
Legitimationsbeviserne skal være forsynet  

 med løbende nummer.
Over de udstedte legitimationsbeviser vil der være at  

 føre særlig fortegnelse.
Legitimationsbeviserne udfærdiges i dansk og tysk  

 sprog.
 Fiskerne skal ved udøvelde af fikseri altid have legitimationsbeviserne  

 hos sig og skal på forlangende forevise disse for såvel danske som tyske  

 fiskeri-, told- og politimyndigheders tjenestemænd.
Forandring af bopæl inden for Flensborg inderfjord-området skal  

 uopholdelig af vedkommende fisker anmeldes til toldmyndighederne på det sted,  

 hvor legitimationsbeviset er udstedt.
Dette vil derefter være at forsyne med  

 påtegning om den skete bopælsforandring eller nyt legitimationsbevis være at  

 udstede.
Fraflyttes det nævnte område, skal der ligeledes uopholdelig  

 tilstilles toldmyndighederne anmeldelse herom og legitimationsbeviset  

 samtidig tilbageleveres.
 TILSYN MED FISKERIET.
§ 15.  Tilsynet med fiskeriet udøves af  

 fiskerikontrollen og politiet.
Tilsynsmyndighederne har tillige indseende med  

 overholdelse af bestemmelserne om fartøjernes mærkning, nummerering m.m. samt  

 om legitimationsbeviserne, ligesom det påhviler tilsynsmyndighederne at gøre  

 indberetning om mangler ved tyske fartøjers afmærkning eller undladelse  

 deraf.
§ 16.  Når en overtrædelse af de i nærværende  

 anordning fastsætte forskrifter har fundet sted på den del af Flensborg  

 inderfjord, der falder ind under det ene lands højhedsområde, er det  

 pågældende lands tilsyndmyndigheder i særlig påtrængende tilfælde beføjede  

 til også på den del af det andet lands højhedsområde, der hører til Flensborg  

 inderfjord, at fastslå, hvem gerningsmanden er.
Konstateringen skal  

 indskrænke sig til at fastslå fartøjets kendingsmærke, kontrollere  

 legitimationsbeviserne og til at ransage fartøjet med henblik på sikring af  

 bevismateriale.
Når vedkommende myndigheder fra det andet land kommer til  

 stede, er de forfølgende tilsynsmyndigheder pligtige at overlade disse den  

 videre konstatering og at vende tilbage til deres eget lands højhedsområde.
Lykkes det først på det andet lands højhedsområde at konstatere  

 overtrædelsen og at fastslå, hvem gerningsmanden er, og er ingen af dette  

 lands tilsynsmyndigheder til stede, er de forfølgende tilsynsmyndigheder  

 beføjet til at indbringe gerningsmandens fartøj til at kontrolsted i det  

 andet land og overlade dette at træffe de videre fornødne forholdsregler.
Det  

 er ikke tilladt at føre fartøjet tilbage til eget område.
Anholdes et fartøj fra det ene land på det andet lands højhedsområde på  

 grund af en overtrædelse af de i nærværende anordning fastsatte forskrifter,  

 skal dette andet lands tilsynsmyndigheder, såfremt ingen tilsynsmyndighed fra  

 fartøjets hjemland er til stede, være beføjet til at indbringe  

 gerningsmandens fartøj til et kontrolsted i hjemlandet og overlade dette at  

 træffe de videre fornødne forholdsregler.
Det er ikke tilladt at føre  

 fartøjet ind til egen havn, medmindre der foreligger en overtrædelse af § 2,  

 stk. 2.
 Fiskeritilsynsmyndighederne i de to lande har adgang til i tjenesteøjemed  

 at aflægge hinanden besøg.
 STRAFFE-, PÅTALE- OG KONFISKATIONSBESTEMMELSER.
§ 17.  Overtrædelser af § 2, stk. 2, er undergivet  

 dansk straffemyndighed, såfremt Overtrædelse af bestemmelsen i § 2, stk. 1, 2. punktum og i §§ 6-13 og 14,  

 stk. 2 og 3, er kun undergivet dansk straffemyndighed, såfremt fartøjet er  

 hjemmehørende her i landet, eller gerningsmanden er dansk statsborger.
§ 18.  Overtrædelse af § 2, stk. 2, straffes med bøde  

 på mindst 200 kr.
Er overtrædelsen begået forsætligt, kan bøden ikke  

 fastsættes lavere end 400 kr.
Overtrædelse af § 2, stk. 1, 2. punktum, § 6, stk. 1, 2. punktum, § 7,  

 stk. 1-2 og 5-7, §§ 8-12, § 14, stk. 2, eller § 14, stk. 2-3 straffes med  

 bøde på mindst 100 kr.
For forsætlige overtrædelser er mindstebøden dog 200  

 kr.
 For overtrædelse af bestemmelsen i § 2, stk. 2, der begås af danske  

 statsborgere på tysk område, og som, jfr. § 17, stk. 1, påtales af de danske  

 myndigheder, straffes den pågældende med bøde på samme måde, som hvis en  

 tilsvarende overtrædelse havde fundet sted på dansk område af en til  

 deltagelse i fællesfiskeriet ikke berettiget tysk statsborger.
§ 19.  Ved forsætlig overtrædelse af § 2, stk. 1, 2.  

 pkt., og stk. 2, samt af §§ 8-11 vil der foruden om bøden være at afsige dom  

 om konfiskation af hele fangsten såvel i redskabet som den ombordværende.
Ved  

 forsætlig overtrædelse af § 8 kan der desuden afsuges dom om konfiskation af  

 de benyttede fangstredskaber med tilhørende slæbetrosser, uanset om  

 fangstredskaberne og slæbetrosserne tilhører den dømte eller ej.
Ved  

 forsætlig overtrædelse af § 2, stk. 2, skal der afsiges dom om konfiskation  

 af de benyttede redskaber.
Er de i 1. pkt. nævnte overtrædelser begået  

 uagtsomt, kan der foruden om bøden afsiges dom om konfiskation af hele  

 fångsten.
 § 20.  De ved salg af konfiskerede redskaber og fangst  

 indvundne beløb tilfalder statskassen, medens bødebeløbene anvendes som  

 anført i § 35, stk. 18, i lov nr. 500 af 19. december 1951 om  

 saltvandsfiskeri.
 § 21.  Om udfaldet af strafforfølgning og om størrelse  

 af idømt straf for overtrædelser, der af danske fiskere har fundet sted på  

 tysk højhedsområde, skal ser af vedkommende politimester inden en passende  

 frist gives meddelelse til vedkommende tyske myndighed.
 ANORDNINGENS IKRAFTTRÆDEN OG MIDLERTIDIGE OPHÆVELSE.
 § 22.  Anordningen træder i kraft den 1. marts 1960.  

 Samtidig ophæves kgl. anordning nr. 12 af 27. januar 1926, angående fiskeriet  

 i Flensborg fjord som ændret ved kgl. anordning nr. 184 af 15. august 1929 og  

 kgl. anordning nr. 314 af 14. oktober 1954.
 Bestemmelserne i anordningen kan af fiskeriministeren midlertidig helt  

 eller delvis sættes ud af anvendelse, når hensyn til internationale  

 forviklinger kræver det.
 GIVET PÅ AMALIENGORG, DEN 9. DECEMBER  

 1959.
 Under Vor Kongelige Hånd og Segl.
 FREDERIK R.
 /Oluf Pedersen.
