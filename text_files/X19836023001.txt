Et pengeinstitut havde med afviklingen af et engagement givet tilsagn  

 om, at deponerede ejerpantebreve blev frigivet på betingelse af kautionists  

 indforståelse, samt at der blev indgået en afviklingsaftale vedrørende  

 debitors engagement.
Derefter påtegnede kautionisten kautionsdokumentet om  

 månedlig indbetalinger til nedbringelse af engagement, samt at  

 kautionserklæringen blev udstrakt til at gælde hele engagementet.  

 Kautionisten var ikke opmærksom på udstrækkelsen og mente, at den var i strid  

 med pengeinstituttets oprindelige tilsagn samt at det måtte bero på en fejl.
 Tilsynet udtalte, at i og med pengeinstituttet havde opgjort tabet på  

 debitor burde udvidelsen ikke have fundet sted.
 Tilsynets skrivelse af 14/1 1983 vedrørende udvidelse af en  

 kautionserklæring.
Et pengeinstitut havde i forbindelse med afviklingen af et nødlidende  

 engagement, hvor debitors fader bl.a. kautionerede for en del af  

 engagementet, givet tilsagn om, at nogle deponerede ejerpantebreve blev  

 frigivet på betingelse af kautionistens indforståelse, samt at der blev  

 indgået en afviklingsaftale vedrørende debitors engagement.
Senere afgav  

 kautionisten underskrift på en påtegning på kautionsdokumentet om, at denne  

 indbetalte et månedligt beløb til nedbringelse af engagementet, samt at  

 kautionserklæringen blev udstrakt til at gælde hele engagementet.  

 Kautionisten gjorde gældende, at han ikke havde været opmærksom på denne  

 udvidelse af forpligtelsen i strid med bankens oprindelige tilsagn, og at han  

 ikke med sin underskrift havde ønsket at udvide sin kautionsforpligtelse,  

 hvorfor han gik ud fra at det måtte bero på en fejl.
 Uanset de modstridende forklaringer om omstændighederne forud for  

 underskriften af påtegningen på kautionserklæringen fandt tilsynet, at  

 pengeinstituttet på et tidspunkt, hvor debitor havde standset sine  

 betalinger, og hvor den pantsatte ejendom var solgt, og hvor pengeinstituttet  

 endeligt havde kunne opgøre sit tab på debitor, ikke burde have medvirket  

 til, at kautionistens forpligtelse forøgedes.
