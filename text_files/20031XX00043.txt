Skriftlig fremsættelse (5. november 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om ændring  

 af lov om tilskud til elproduktion og lov om elforsyning - (Ophør af tilskud  

 til nye industrielle kraft-varme-anlæg, forsyningssikkerhed) (Lovforslag nr.
L 50).
Hovedelementet i lovforslaget er bestemmelserne om, at der ikke  

 ydes elproduktionstilskud til nye industrielle naturgas- og affaldsbaserede  

 kraftvarmeanlæg.
Ophævelsen af elproduktionstilskud til nye industrielle  

 kraft-varme-anlæg, skal ses som et led i regeringens generelle politik om at  

 reducere  

 omfanget af erhvervstilskud.
Forslaget skal tillige ses i forlængelse af  

 regeringens stop for nye anlægstilskud til industriel kraft-varme i december  

 2001  

 og regeringens løbende prioritering af tilskudsmidler.
 Med forslaget ydes der ikke længere et tidsbegrænset tilskud på  

 7 øre pr. kWh til elektricitet, der er fremstillet ved industriel  

 kraftvarmeproduktion på nye anlæg, som er idriftsat den 1. januar 2004 og  

 derefter.  

 Samtidig bortfalder det tidsbegrænsede tilskud på 2 øre pr. kWh til  

 udskiftninger af eksisterende industrielle anlæg.
Fjernelse af 2-øres  

 tilskuddet skønnes at give en positiv provenuvirkning på 1 mio. kr. for 2004  

 og  

 henholdsvis 3, 5 og 8 mio. kr. i budgetårene 2005-2007. Frem til ca. 2020  

 forventes det at give en samlet budgetforbedring på ca. 90 mio. kr.
Der er  

 ikke  

 regnet med en provenuvirkning for fjernelse af 7-øres tilskuddet, eftersom  

 der  

 med de nuværende prisforhold, tilskuddet på 7 øre pr. kWh samt selskabernes  

 hidtidige  

 krav til forrentning af industrielle anlæg, kun forventes etableret meget få  

 helt nye anlæg på nyt varmegrundlag.
Forslaget om ophør af tilskuddet på 7  

 øre  

 pr. kWh forventes derfor ikke at få væsentlig betydning for en beslutning om  

 etablering af nye anlæg med nyt varmegrundlag.
Tilskuddet på 2 øre pr.  

 kWh er i forhold til den samlede investering ved udskiftning af et  

 eksisterende  

 nyt industrielt kraft-varme-anlæg af beskeden størrelse.
En fjernelse af  

 tilskuddet forventes derfor at kunne gennemføres uden væsentlige konsekvenser  

 for virksomhedernes beslutning om udskiftning af større nye anlægsdele såsom  

 motor, turbine mv.
 Forslaget forventes med  

 de nuværende vilkår for industriel kraft-varme at få begrænsede miljømæssige  

 konsekvenser  

                                                                      .
For så vidt angår lovforslagets  

 bestemmelser om de statslige told- og skattemyndigheders kontrolmuligheder,  

 var  

 dette tidligere reguleret i bekendtgørelsesform.
Eftersom der er tale om en  

 kontrolmæssig  

 adgang uden retskendelse, er det ud fra et retssikkerhedsmæssigt hensyn  

 fundet  

 nødvendigt, at denne bestemmelse nu bliver reguleret ved lov  

                                                                      .
 Den foreslåede ændring af elforsyningsloven indebærer, at den  

 systemansvarlige virksomhed med henblik på at varetage forsyningssikkerheden  

 får mulighed for mod betaling at kræve, at et elproduktionsanlæg, der er  

 planlagt taget ud af drift, holdes driftsklart, således at anlægget kan  

 producere elektricitet til det sammenhængende elforsyningsnet med et varsel,  

 som er fastsat af den systemansvarlige virksomhed.
 Idet jeg i øvrigt henviser til lovforslaget med bemærkninger,  

 anbefales lovforslaget til Folketingets velvillige behandling.
