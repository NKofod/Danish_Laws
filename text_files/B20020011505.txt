Bekendtgørelse om fødevarer  

 bestemt til særlig ernæring1) I medfør af § 13, § 15, stk. 2 og 3, § 20, stk. 2, § 22, § 24, stk.  

 1, nr. 6, § 26, § 61, stk. 1, § 63 og § 78, stk. 3, i lov nr. 471 af 1. juli  

 1998 om fødevarer m.m. (fødevareloven) fastsættes:
 § 1. Denne bekendtgørelse omfatter  

 fødevarer bestemt til særlig ernæring.
 § 2. Ved fødevarer bestemt til særlig  

 ernæring forstås fødevarer, som på grund af deres  

 særlige sammensætning eller den særlige måde,  

 hvorpå de er fremstillet, klart adskiller sig fra almindelige  

 fødevarer, er egnede til det angivne ernæringsmæssige  

 formål og forhandles på en sådan måde, at det  

 fremgår, at de er egnede til dette formål.
Stk. 2. Særlig ernæring skal opfylde  

 særlige ernæringsbehov 1)	hos visse kategorier af personer, hvis fordøjelse eller  

 stofskifte er i uorden, 2)	hos visse kategorier af personer, som befinder sig i en særlig  

 fysiologisk tilstand, og som derfor kan have særlig gavn af en  

 kontrolleret indtagelse af visse stoffer i fødevarer eller 3)	hos sunde spædbørn og småbørn.
 § 3. For følgende grupper af  

 fødevarer er der fastsat bekendtgørelser, som erstatter eller  

 supplerer bestemmelserne i denne bekendtgørelse:
 1)	Modermælkserstatninger og tilskudsblandinger til  

 spædbørn og småbørn.
 2)	Forarbejdet børnemad til spædbørn og  

 småbørn.
 3)	Slankekostprodukter.
 4)	Levnedsmidler til særlige medicinske formål.
 Stk. 2. Krav til sammensætning, der er fastsat i de  

 i stk. 1 nævnte bekendtgørelser, kan fraviges for  

 fødevarer, for hvilke Europa-Kommissionen i henhold til direktiv  

 89/398/EØF art. 4, stk. 1a, har meddelt midlertidig tilladelse til  

 markedsføring.
 § 4. Beskaffenheden eller sammensætningen af  

 fødevarer bestemt til særlig ernæring skal være  

 således, at fødevarerne er egnede til det særlige  

 ernæringsmæssige formål, som de er bestemt til.
 § 5. Betegnelserne »diæt-«, »diætetisk«  eller til »diætkost« er  

 forbeholdt de i § 2, stk. 2, nr. 1 og 2 omhandlede fødevarer bestemt  

 til særlig ernæring.
 § 6. For de kategorier af stoffer, der  

 tilsættes med særligt ernæringsmæssigt formål  

 til fødevarer bestemt til særlig ernæring, og som er  

 opført i bilag 1 til bekendtgørelsen, må kun anvendes de  

 kemiske stoffer, der er anført under hver enkelt kategori.
 Stk. 2. Andre stoffer, som ikke tilhører en af de  

 kategorier, der er anført i bilag 1 til bekendtgørelsen, og som  

 tilsættes med særligt ernæringsmæssigt formål,  

 kan også anvendes ved fremstilling af fødevarer bestemt til  

 særlig ernæring.
 Stk. 3. Næringsstoffer skal anvendes i  

 fødevarer bestemt til særlig ernæring på en  

 sådan måde, at der fremstilles sikre produkter, der opfylder de  

 særlige ernæringsmæssige behov hos de personer, de er  

 beregnet for, bevist ved generelt accepterede videnskabelige data.
 Stk. 4. Producenten eller eventuelt importøren  

 skal på anmodning fra tilsynsmyndigheden fremlægge det  

 videnskabelige arbejde og de data, der dokumenterer, at anvendelsen af  

 stoffer, der tilsættes med henblik på særlige  

 ernæringsmæssige formål, er i overensstemmelse med stk. 3.  

 Hvis oplysningerne findes i en allerede offentliggjort publikation, er det  

 tilstrækkeligt med henvisning til denne.
 § 7. Ved mærkning af fødevarer  

 bestemt til særlig ernæring og dennes udformning samt ved  

 præsentation og reklame i forbindelse hermed må der ikke  

 tillægges produkterne egenskaber med hensyn til forebyggelse,  

 behandling eller helbredelse af en sygdom hos mennesker eller vækkes  

 forestilling om sådanne egenskaber.
 Stk. 2. Stk. 1 er ikke til hinder for udbredelse af  

 enhver nyttig oplysning eller anbefaling, som udelukkende er bestemt for  

 personer, der er kvalificerede inden for medicin, ernæring eller  

 apotekervæsen.
 Stk. 3. For grupper af fødevarer, som er omfattet  

 af § 3, kan specielle regler dog være fastsat.
 § 8. Fødevarer bestemt til særlig  

 ernæring skal ud over at opfylde de til enhver tid gældende  

 generelle regler om mærkning af fødevarer være  

 mærket med:
 1)	Fødevarens varebetegnelse, suppleret med dens særlige  

 ernæringsmæssige egenskaber, dog skal varebetegnelsen for  

 fødevarer til sunde spædbørn og småbørn  

 suppleres med den personkategori, som fødevaren angives at være  

 bestemt for.
 2)	Arten og mængden af de særlige bestanddele eller den  

 særlige fremstillingsmåde, som giver fødevaren dens  

 særlige ernæringsmæssige egenskaber.
3)	Varens indhold af energi, udtrykt i kilojoule (kJ) og kilokalorier  

 (kcal) samt protein, fedt og kulhydrat, udtrykt i gram pr. 100 g eller pr.  

 100 ml af varen, således som den sælges, samt hvis det er  

 hensigtsmæssigt, supplerende for angivet mængde af varen,  

 således som den foreslås indtaget.
Såfremt  

 energiværdien er mindre end 50 kJ (12 kcal) pr. 100 g eller 100 ml af  

 varen, som den sælges, kan den i stedet forsynes med en oplysning  

 herom.
 Stk. 2. De angivelser, der er fastsat i stk. 1, skal  

 være anført på dansk eller på andre sprog, der kun  

 ved uvæsentlige forskelle i stavning adskiller sig fra dansk.
 Stk. 3. Stk. 1, nr. 2 og 3 gælder ikke for grupper  

 af fødevarer, som er omfattet af § 3.
 § 9. Fødevarer bestemt til særlig  

 ernæring må kun sælges færdigpakkede.
 § 10. Før markedsføring af en  

 fødevare bestemt til særlig ernæring, skal producenten  

 eller den for importen ansvarlige fremsende et eksempel af den anvendte  

 mærkning af produktet til Fødevaredirektoratet, i givet fald  

 suppleret med oplysning om, hvilken myndighed inden for De Europæiske  

 Fællesskaber, der tidligere har fået underretning.
 Stk. 2. Fødevaredirektoratet kan kræve  

 yderligere oplysninger, herunder dokumentation for at produktet opfylder  

 kravene i §§ 2 og 4 og § 8, stk. 1, nr. 2.
 Stk. 3. Stk. 1 og 2 gælder ikke for grupper af  

 fødevarer, som er omfattet af § 3. For disse fødevarer er der  

 fastsat særlige regler.
Stk. 4. Stk. 1 og 2 gælder desuden ikke for  

 fødevarer til indtagelse i forbindelse med stærkt krævende  

 muskelarbejde, især for sportsfolk.
Tilsætning af  

 næringsstoffer til disse fødevarer skal dog anmeldes til  

 Fødevaredirektoratet i henhold til de til enhver tid gældende  

 generelle regler om tilsætningsstoffer til fødevarer, jfr. §  

 11.
§ 11. Tilsætning af næringsstoffer til  

 fødevarer bestemt til særlig ernæring skal anmeldes til  

 Fødevaredirektoratet i henhold til de til enhver tid gældende  

 generelle regler om tilsætningsstoffer til fødevarer.
Dette  

 gælder dog ikke for de grupper af fødevarer, der er omfattet af  

 § 3.
 § 12. Med bøde straffes den, der  

 overtræder § 2, § 4, § 5, § 6, stk. 1, 3 og 4, § 7, stk. 1, § 8, stk. 1  

 og 2, § 10, stk. 1.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed, og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 13. Bekendtgørelsen træder i kraft  

 den 31. marts 2002. Samtidig ophæves bekendtgørelse nr. 548 af  

 19. juni 2000 om fødevarer bestemt til særlig  

 ernæring.
 Stk. 2. Produkter, der opfylder de hidtil gældende  

 regler, kan sælges indtil den 1. april 2004.
Fødevaredirektoratet, den 11. marts  

 2002 Per H.
Kristiansen /Bente Koch Bilag 1 Stoffer, der i specielt ernæringsmæssigt  

 øjemed kan anvendes i fødevarer til særlig  

 ernæring 1.	De i nedenstående liste angivne stoffer skal opfylde  

 renhedskriterierne i Positivlisten.
 2.	I denne liste forstås ved:
3.	For så vidt angår modermælkserstatninger og  

 tilskudsblandinger samt forarbejdet børnemad til spædbørn  

 og småbørn finder listen med hensyn til stoffer, der må  

 tilsættes disse produkter, ikke anvendelse.
Der henvises i stedet til  

 de i § 2, stk. 1, nr. 1 og 2 nævnte bekendtgørelser.
Stof Anvendelsesbetingelser Alle FTSE FSMF Kategori 1. Vitaminer VITAMIN A - retinol X - retinylacetat X - retinylpalmitat X - beta-caroten X VITAMIN D - cholecalciferol X - ergocalciferol X VITAMIN E - D-alpha-tocopherol X - DL-alpha-tocopherol X - D-alpha-tocopherylacetat X - DL-alpha-tocopherylacetat X - D-alpha-tocopheryl-succinat X VITAMIN K - phylloquinon (phytomenadion) X VITAMIN B1 - thiaminhydrochlorid X - thiaminmononitrat X VITAMIN B2 - riboflavin X - riboflavin-5 phosphat, natrium X NIACIN - nikotinsyre X - nikotinamid X PANTOTHENSYRE - D-pantothenat, calcium X - D-pantothenat, natrium X - dexpanthenol X VITAMIN B6 - pyridoxinhydrochlorid X - pyridoxin-5 phosphat X - pyridoxindipalmitat X FOLSYRE - pteroylmonoglutaminsyre X VITAMIN B12 - cyanocobalamin X - hydroxocobalamin X BIOTIN - D-biotin X VITAMIN C - L-ascorbinsyre X - natrium-L-ascorbat X - calcium-L-ascorbat X - kalium-L-ascorbat X - L-ascorbyl 6-palmitat X Kategori 2. Mineraler CALCIUM - calciumcarbonat X - calciumchlorid X - calciumsalte af citronsyre X - calciumgluconat X - calciumglycerophosphat X - calciumlactat X - calciumsalte af orthophosphorsyre X - calciumhydroxid X - calciumoxid X MAGNESIUM - magnesiumacetat X - magnesiumcarbonat X - magnesiumchlorid X - magnesiumsalte af citronsyre X - magnesiumgluconat X - magnesiumglycerophosphat X - magnesiumsalte af orthophosphorsyre X - magnesiumlactat X - magnesiumhydroxid X - magnesiumoxid X - magnesiumsulfat X JERN (II) og (III) - jern(II)carbonat X - jern(II)citrat X - jern(III)ammoniumcitrat X - jern(II)gluconat X - jern(II)fumarat X - natriumjern(III)diphosphat X - jern(II)lactat X - jern(II)sulfat X - jern(III)diphosphat (ferripyrophosphat) X - jern(III)saccharat X - jern (carbonyl + elektrolytisk + hydrogenreduceret) X KOBBER (II) - kobber(II)carbonat X - kobber(II)citrat X - kobber(II)gluconat X - kobber(II)sulfat X - kobber-lysin-complex X JOD - kaliumjodid X - kaliumjodat X - natriumjodid X - natriumjodat X ZINK - zinkacetat X - zinkchlorid X - zinkcitrat X - zinkgluconat X - zinklactat X - zinkoxid X - zinkcarbonat X - zinksulfat X MANGAN (II) - mangan(II)carbonat X - mangan(II)chlorid X - mangan(II)citrat X - mangan(II)gluconat X - mangan(II)glycerophosphat X - mangan(II)sulfat X NATRIUM - natriumhydrogencarbonat X - natriumcarbonat X - natriumchlorid X - natriumcitrat X - natriumgluconat X - natriumlactat X - natriumhydroxid X - natriumsalte af orthophosphorsyre X KALIUM - kaliumhydrogencarbonat X - kaliumcarbonat X - kaliumchlorid X - kaliumcitrat X - kaliumgluconat X - kaliumglycerophosphat X - kaliumlactat X - kaliumhydroxid X - kaliumsalte af orthophosphorsyre X SELEN (IV) og (VI) - natriumselen(VI)at X - natriumhydrogenselen(IV)it X - natriumselen(IV)it X CHROM (III) inklusive hexahydrater - chrom(III)chlorid X - chrom(III)sulfat X MOLYBDÆN (VI) - ammoniummolybdat X - natriummolybdat X FLUOR - kaliumfluorid X - natriumfluorid X Kategori 3. Aminosyrer - L-alanin X - L-arginin X - L-asparaginsyre X - L-citrulin X - L-cystein X - L-cystin X - L-histidin X - L-glutaminsyre X - L-glutamin X - glycin X - L-isoleucin X - L-leucin X - L-lysin X - L-lysinacetat X - L-methionin X - L-ornithin X - L-phenylalanin X - L-prolin X - L-threonin X - L-tryptophan X - L-tyrosin X - L-valin X For de tilladte aminosyrer må også anvendes deres natrium-,  

 kalium-, calcium- og magnesiumsalte samt hydro-chlorider Kategori 4. Carnitin og taurin - L-carnitin X - L-carnitinhydrochlorid X - taurin X Kategori 5. Nucleotider - adenosin-5 -phosphorsyre (AMP) X - natriumsalte af AMP X - cytidin-5 -monophosphorsyre (CMP) X - natriumsalte af CMP X - guanosin-5 -phosphorsyre (GMP) X - natriumsalte af GMP X - inosin-5 -phosphorsyre (IMP) X - natriumsalte af IMP X - uridin-5 -phosphorsyre (UMP) X - natriumsalte af UMP X Kategori 6. Cholin og inositol - cholin X - cholinchlorid X - cholinhydrogentartrat X - cholincitrat X - inositol X 1)   Bekendtgørelsen indeholder  

 bestemmelser, der gennemfører Rådets direktiv nr.  

 89/398/EØF af 3. maj 1989 om indbyrdes tilnærmelse af  

 medlemsstaternes lovgivning om levnedsmidler bestemt til særlig  

 ernæring (EF-tidende 1989 L 186 s. 27) som ændret ved  

 Europa-Parlamentets og Rådets direktiv nr. 96/84/EF af 19. december  

 1996 (EF-Tidende 1997 L 48 s. 20) og Europa-Parlamentets og Rådets  

 direktiv nr. 1999/41/EF af 7. juni 1999 (EF-Tidende 1999 L 172 s. 38) samt  

 Kommissionens direktiv nr. 2000/15/EF af 15. februar 2001 om stoffer, der i  

 specielt ernæringsmæssigt øjemed kan anvendes i  

 levnedsmidler til særlig ernæring (EF-Tidende 2000 L 52 s.  

 19).
