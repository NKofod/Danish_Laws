INDHOLD I medfør af bestemmelsen i § 11, stk. 4, i lov nr. 54 af 25. februar 1976  

 om elforsyning fastsættes:
§ 1.  Elprisudvalget består af 1 formand og 9 andre  

 medlemmer, som udnævnes af handelsministeren.
Formanden og 4 af medlemmerne  

 skal være uafhængige af elforsyningsinteresser og kommunale interesser og  

 skal repræsentere juridisk, nationaløkonomisk, regnskabsmæssig og teknisk  

 sagkundskab samt de større og mindre forbrugeres interesser.
Af de øvrige 5  

 medlemmer udnævnes 3 efter indstilling fra Danske Elværkers Forening. 1  

 medlem udnævnes efter indstilling fra Kommunernes Landsforening og 1 medlem  

 efter fælles indstilling fra Københavns kommune og Frederiksberg kommune.
 Stk. 2.  Handelsministeren udpeger blandt udvalgets  

 medlemmer en næstformand, som under formandens forfald fungerer i hans sted.
 Stk. 3.  Efter indhentet udtalelse fra udvalget kan  

 handelsministeren udpege en tilforordnet til udvalget.
 § 2.  Udvalgets sekretariatsforretninger varetages af  

 monopoltilsynets direktorat, der modtager og opbevarer de i henhold til  

 lovens § 10, stk. 1, foretagne anmeldelser.
 Stk. 2.  Med hensyn til varetagelsen af de til  

 monopoltilsynets direktorat henlagte sekretariatsforretninger finder  

 bestemmelserne i regulativ for monopoldirektoratet, § 3, § 4, stk. 1 og 4, §§  

 6 og 7 og §§ 9-11 tilsvarende anvendelse.
 § 3.  Udvalgets formand forbereder sagernes  

 forelæggelse for udvalget samt tilrettelægger og leder udvalgets møder.
§ 4.  Udvalget afholder møde på de af udvalget  

 vedtagne faste mødedage, og i øvrigt så ofte formanden finder anledning  

 hertil, eller når 3 medlemmer fremsætter ønske om afholdelse af møde til  

 behandling af nærmere angivne spørgsmål.
Formanden bestemmer mødevarslet.
 Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling og være vedlagt det efter formandens skøn fornødne materiale.
 Stk. 3.  Medlemmer, der er forhindret i at give møde,  

 skal give monopoldirektoratet meddelelse herom.
Stk. 4.  Monopoldirektoratets direktør og underdirektør  

 deltager i udvalgets møder.
Efter formandens bestemmelse kan andre af  

 direktoratets ansatte tilkaldes til møderne.
 § 5.  På udvalgets møder afgiver direktøren eller  

 underdirektøren beretning om sekretariatets virksomhed.
Stk. 2.  På udvalgets møder behandles sager af  

 principiel eller væsentlig samfundsmæssig eller økonomisk betydning.
Er en  

 sag så påtrængende, at den ikke kan afvente et udvalgsmøde, afgøres den af  

 formanden.
Stk. 3.  Under varetagelsen af udvalgets daglige  

 forretninger kan direktoratet uden forelæggelse for udvalget træffe afgørelse  

 i konkrete sager i overensstemmelse med udvalgets faste praksis eller de af  

 udvalget tilkendegivne retningslinjer.
Beretning om således trufne afgørelser  

 gives på det nærmest følgende møde i udvalget.
 Stk. 4.  Udvalget kan til enhver tid af direktoratet  

 begære sig meddelt alle fornødne oplysninger.
 Stk. 5.  Direktøren og udvalgets enkelte medlemmer samt  

 den tilforordnede kan begære en sag gjort til genstand for behandling i  

 udvalget.
 § 6.  Udvalget er beslutningsdygtigt, når et lige  

 stort antal af de medlemmer, der repræsenterer elforsynings- og kommunale  

 interesser, og af de øvrige medlemmer er til stede.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.
 § 7. .  Er et medlem forhindret i at deltage i  

 udvalgets møder, kan formanden i særlige tilfælde tilkalde en af  

 handelsministeren efter reglerne i § 1 udpeget stedfortræder for den  

 pågældende.
 § 8.  Udvalgets afgørelser skal meddeles skriftligt og  

 indeholde oplysning om de forhold og synspunkter, som har været bestemmende  

 for afgørelsen.
§ 9.  Ved afgivelse af oplysning om tekniske  

 hemmeligheder kan den, der skal afgive oplysningerne over for udvalgets  

 formand, fremsætte begæring om, at oplysningerne ikke afgives over for det  

 samlede udvalgs medlemmer.
Formanden afgør herefter, i hvilket omfang og  

 under hvilken form oplysningerne under hensyn til forholdenes beskaffenhed  

 bør gives.
 § 10.  Udvalgets medlemmer og deres eventuelle  

 stedfortrædere samt den tilforordnede er under ansvar efter borgerlig  

 straffelovs § 152 forpligtet til over for alle uvedkommende at hemmeligholde,  

 hvad de igennem deres virksomhed bliver vidende om.
§ 11.  Der udfærdiges referater af udvalgets møder.  

 Referaterne skal indeholde trufne afgørelser med angivelse af de forhold og  

 synspunkter, der har været bestemmende for afgørelsen.
I tilfælde af  

 afstemning angives resultatet heraf.
Referater af udvalgets møder  

 underskrives af formanden på udvalgets vegne og opbevares sammen med de for  

 udvalget forelagte redegørelser og bilag af direktoratet.
 Handelsministeriet, den 18. marts 1977.
 Ivar Nørgaard.
/H.
J.
Koch.
