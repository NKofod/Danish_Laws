Ankestyrelsens principafgørelse 119-10 om pension - personligt tillæg - ansøgningstidspunkt - nye oplysninger Resume:
 Nye oplysninger om væsentlige ændringer, der var modtaget under sagens behandling i nævnet, skulle indgå ved nævnets afgørelse om retten til personligt tillæg.
 Nævnet burde ved afgørelsen om personligt tillæg have forholdt sig til oplysningen om, at ægtefællen havde mistet sit arbejde, og at borgerens indtægt derfor faldt med 3.000-4.000 kr. om måneden.
 Det var således ikke udelukkende oplysningerne på ansøgningstidspunktet, der skulle indgå ved nævnets vurdering af retten til personligt tillæg.
 Love:
Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 983 af 2. oktober 2009 - § 17, stk. 2 Afgørelse:
 Ankestyrelsen har i møde truffet afgørelse i din sag om, hvorvidt nye oplysninger om dine økonomiske forhold efter ansøgningen om et personligt tillæg, skal inddrages i behandlingen af sagen.
Resultatet er  Vi hjemviser sagen til kommunen Kommunen skal indhente nye oplysninger om dine og din ægtefælles indtægtsforhold og på det grundlag træffe ny afgørelse i sagen.
 Det betyder, at afgørelsen fra det sociale nævn ikke gælder.
 Afgørelsen fra kommunen gælder heller ikke.
 Kommunen vil kontakte dig.
Begrundelsen for afgørelsen Ankestyrelsen vurderer, at nævnet ved afgørelsen om personligt tillæg burde have forholdt sig til din oplysning om, at din ægtefælle havde mistet sit arbejde, og at hans indtægt derfor faldt med 3.000  4.000 kr. netto om måneden.
 Det er således ikke udelukkende oplysningerne på ansøgningstidspunktet, der skal indgå ved vurderingen af retten til personligt tillæg.
 Ankestyrelsen har lagt vægt på, at du under sagens behandling i nævnet har oplyst om væsentlige ændringer i jeres indtægtsforhold, som kunne have betydning for retten til personligt tillæg.
Vi finder, at nævnet på daværende tidspunkt burde have taget udtrykkelig stilling til retten til personligt tillæg under hensyn til de nye oplysninger.
På baggrund af den tid, der er forløbet efter nævnets afgørelse, hjemviser vi dog ikke sagen til nævnet, men til kommunen.
 Ankestyrelsen har udelukkende taget stilling til det principielle spørgsmål om, hvorvidt nye oplysninger skulle indgå ved nævnets afgørelse, men har ikke behandlet spørgsmålet om, hvilke udgifter, du konkret kan få dækket.
Oplysninger i sagen Vi har afgjort sagen på grundlag af:
 De oplysninger, som forelå da nævnet traf afgørelse i sagen  Nævnets afgørelse af 9. september 2009  Klagen til Ankestyrelsen af 10. september 2009  Nævnets genvurdering  Dine breve af 21. september 2009 og af 28. september 2009 A Kommune har den 11. december 2008 givet dig afslag på et personligt tillæg.
Kommunen har begrundet afslaget med, at dine økonomiske forhold ikke er særligt vanskelige, hvorfor du selv havde mulighed for at spare op til tandbehandling.
 Nævnet stadfæstede den 9. september 2009 kommunens afgørelse.
Nævnet har begrundet afgørelsen med, at du ikke er økonomisk særligt vanskeligt stillet.
Nævnet lagde vægt på dine økonomiske forhold på ansøgningstidspunktet.
 Du har klaget over nævnets afgørelse.
 I klagen til Ankestyrelsen er det anført, at dit behov for tandbehandling skyldes sygdom og medicinering.
 Nævnet har ved genvurdering bemærket, at afgørelsen er truffet på baggrund af oplysninger om dine økonomiske forhold på ansøgningstidspunktet.
 Nævnet har tilføjet, at hvis dine helbredsmæssige eller økonomiske forhold har ændret sig væsentlig, skal du sende en ny ansøgning om personligt tillæg til din kommune.
