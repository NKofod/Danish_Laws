Skriftlig fremsættelse (6. oktober  

 1999) Miljø- og energiministeren (Svend Auken):
 Jeg tillader mig herved for Folketinget at  

 fremsætte:
 Forslag til lov om ændring af lov om  

 godtgørelse i forbindelse med indsamling af hermetisk forseglede  

 nikkel-cadmium-akkumulatorer (lukkede nikkel-cadmium-batterier).
(Lovforslag nr.
L 13).
 Formålet med lovforslaget er, at  

 indsamlingsgodtgørelsen forhøjes fra 120 kr. pr. kg. til 150  

 kr. pr. kg. som følge af, at der pr. 1. januar 1999 skal beregnes moms  

 heraf.
Der ydes efter loven en godtgørelser i forbindelse  

 med indsamling af lukkede nikkel-cadmium-batterier på 120 kr. pr. kg.  

 til virksomheder, foreninger m.v., der indsamler de brugte batterier til  

 genanvendelse.
Godtgørelsen er et økonomisk incitament til at  

 forbedre indsamlingsresultatet, idet den udbetalte indsamlingspræmie  

 afhænger direkte af den indsamlede mængde.
 Der er opnået tilslutning fra Finansudvalget til, at  

 godtgørelse forhøjes med virkning fra 1. januar 1999 i  

 forbindelse med lov om tillægsbevilling for 1999.
 Såfremt loven ikke ændres udgør  

 godtgørelsen ikke det incitament for indsamling af batterier, som er  

 forudsat i loven, indsamlingsvirksomheder påføres tab og det kan  

 ikke udelukkes, at virksomhederne standser indsamlingen.
 Herudover indeholder lovforslaget en række  

 ændringer til de administrative bestemmelser som følge af  

 anbefalingerne i Finansministeriet rapport "Forvaltning af tilskud"  

 (maj 1996) om god tilskudsforvaltning.
 Der er tale om et overvejende teknisk lovforslag.
 Idet der i øvrigt henvises til lovforslaget med  

 bemærkninger anbefaler jeg det til Folketingets velvillige  

 behandling.
