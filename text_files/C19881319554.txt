Til overdyrlægerne ved samtlige eksportautoriserede kreatur- og svineslagterier.
 Ved skrivelse af 17. september 1987 anmodede Veterinærdirektoratet  

 overdyrlægen ved samtlige eksportautoriserede kreatur- og svineslagterier om  

 en udtalelse vedrørende omfanget af skader på dyr, der transporteres til  

 slagterierne.
 Veterinærdirektoratet videresendte de modtagne udtalelser til  

 Landbrugsministeriet i oktober 1987.
 Landbrugsministeriet har ved skrivelse af 15. februar 1988 underrettet  

 Veterinærdirektoratet om, at departementet d.d. har oversendt de indkomne  

 høringssvar til Justitsministeriet til brug ved arbejdet med revision af  

 dyreværnslovgivningen og retsforskrifter vedrørende transport af dyr.
 Landbrugsministeriet har samtidig anmodet Veterinærdirektoratet om i  

 henhold til § 7 i bekendtgørelse af 25. juni 1980 om lov om veterinærvæsenet  

 samt om udøvelse af dyrlægegerning over for overdyrlægerne at indskærpe  

 forpligtelsen til at anmelde mistanke om overtrædelse af  

 dyreværnslovgivningen.
Veterinærdirektoratet skal herudover henvise til bestemmelsen i pkt. 2.7 i  

 Veterinærdirektoratets instruks af 16. september 1987 om udøvelse af  

 kødkontrol, hvoraf fremgår, at dyrlægen skal påse, at dyrplageri ikke finder sted.
Overtrædelse af  

 bestemmelser i lov om værn for dyr og af bestemmelser udstedt i medfør af  

 denne lov skal anmeldes til politiet med kopi til vedkommende  

 veterinærinspektør.
 P.V.V.
