Erstatningsansvarslovens § 2  tabt arbejdsfortjeneste, nævnets j. nr. 06-520-01590 I n. j.nr. 06-520-01590 blev skadevolder dømt for i 2004 at have forsøgt at stikke ansøger med en kniv i forbindelse med dennes udførelse af sit arbejde.
Ansøger pådrog sig som følge af denne epi-sode psykiske problemer og blev tilkendt førtidspension med virkning fra den 1. juli 2006. I februar 2007 afgav Arbejdsskadestyrelsen en udtalelse om et erhvervsevnetab på 75 %. Nævnet tilkendte erstatning for tabt arbejdsfortjeneste frem til kommunens afgørelse om at tilkende ansøger førtids-pension den 1. juli 2006 under henvisning til, at det, på grundlag af afgørelsen om tilkendelse af førtidspension samt de lægelige akter, der var udarbejdet i den forbindelse, var muligt på det tids-punkt midlertidigt eller endeligt at skønne over skadelidtes fremtidige erhvervsevne.
