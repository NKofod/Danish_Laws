En benzinforhandler havde med leverandøren af benzin m.v. aftale om et  

 lån, der skulle afdrages med beløb, der svarede til tilskud, ydet mod  

 aftagelse af bestemte minimumskvanta.
Samtidig var lyst deklaration på  

 klagerens ejendom om rådighedsindskrænkninger.
De årlige tilskud blev i 1987  

 anset for fuldt indkomstskattepligtige, idet der med virkning fra 1986 var  

 gennemført en lov om tidsbegrænsning til 3 år for benzinforhandlerkontrakter.
 A klagede for indkomståret 1987 over, at de stedlige skattemyndigheder  

 havde forhøjet hans selvangivne indkomst med 7.500 kr. i yderligere  

 driftstilskud.
 Det fremgik af sagens oplysninger, at klageren drev en benzinstation som  

 forhandler for olieselskabet B, tidligere for olieselskabet C.
 Af sagen fremgik det endvidere, at klageren ved låneoverenskomst i  

 november 1983 ((PIL RIGHT))i tilslutning til overenskomst((PIL LEFT)) fra  

 selskabet C havde modtaget et rentefrit lån på 150.000 kr. at afdrage med  

 7.500 kr. hver 11. juni og 11. december termin.
 Det ydede lånebeløb var anvendt til opførelse af et 72 m2 halvtag over en  

 pumpeø og til inventar i og ombygning af butik.
I henhold til den nævnte aftale ydedes der klageren et tilskud af en sådan  

 størrelse, at det til enhver tid skulle dække forfaldne afdrag på lånet,  

 svarende til 7.500 kr. pr. halvårlig termin, under forudsætning af køb af  

 visse minimumskvanta på årsbasis.
Der var samtidig med indgåelsen af aftalen  

 på klagerens ejendom lyst en deklaration, hvoraf fremgik, at C A/S havde  

 eneret til salg af forbrugerolieprodukter fra ejendommen.
 I juli 1986 havde klageren indgået en aftale med olieselskabet B, og dette  

 var indtrådt i C's rettigheder og forpligtelser for så vidt angik den  

 tidligere indgåede aftale om lån og rådighedsindskrænkning på basis af den på  

 ejendommen lyste deklaration.
 Ved indkomstopgørelsen havde klagerens revisor af det samlede årlige  

 driftstilskud på 15.000 kr. alene medregnet 7.500 kr., under henvisning til,  

 at der forelå praksis for, at halvdelen af et sådant ydet tilskud blev anset  

 for at kompensere de rådighedsbegrænsninger, som den pågældende  

 benzinforhandler havde påtaget sig, og som i nærværende tilfælde var udtrykt  

 gennem den på ejendommen lyste servitut.
Skattemyndighederne havde nægtet denne modregning under henvisning til, at  

 benzinforhandlerkontrakter efter 1. januar 1986 alene kunne indgås for et  

 tidsrum af 3 år.
Hertil kom, at der efter loven også var mulighed for at  

 frigøre sig for rådighedsindskrænkninger hidrørende fra kontrakter indgået  

 før dette tidspunkt.
Herefter måtte de reale grunde til en modydelse som  

 kompensation for rådighedsindskrænkningen anses for at være bortfaldet.
Landsskatteretten fandt efter de tilvejebragte oplysninger - herunder at  

 der efter den ved lov om benzinforhandlerkontrakter indførte opsigelsesadgang  

 i princippet ikke længere var tale om en længerevarende  

 rådighedsindskrænkning, men derimod om en rådighedsindskrænkning af kortere  

 varighed - at det modtagne tilskud i sin helhed måtte betragtes som et  

 skattepligtigt driftstilskud, idet der ikke kunne anses at være grundlag for  

 at opretholde en delvis skattefritagelse for dette tilskud.
Den påklagede  

 ansættelse blev derfor stadfæstet.
