Tilsynet fandt, at 5-årige konvertible obligationer i danske kroner,  

 indebærende status som simpel kreditor, hvilke obligationer er udstedt af  

 Federal National Mortgage Association (USA), kunne henregnes til  

 »guldrandede aktiver, jfr. lov om forsikringsvirksomhed § 128, stk. 1,  

 nr. 7 Tilsynet modtog forespørgsel om, hvorvidt aktiver i form af investering i  

 en aktør på markedet for boligfinansiering i USA - Federal National Mortgage  

 Association (FM) - er omfattet af lov om forsikringsvirksomhed § 128, stk. 1.
 FM er etableret i 1938 som en direkte statsinstitution, men blev senere i  

 1968 ændret til et privat aktieselskab, der fungerer under lovgivning  

 etableret af den amerikanske kongres og underlagt tilsyn af såvel det  

 amerikanske boligministerium som finansministerium.
 FM's formål er at skabe og vedligeholde et velfungerende sekundært marked  

 for boligpantebreve og sikre tilstrækkelige midler til  

 boligfinansieringsformål i alle egne af USA.
 FM yder ikke boliglån selv, men køber pantebreve, som lokale långivere -  

 banker, sparekasser, forsikringsselskaber etc. - har tilvejebragt, og FM  

 finansierer pantebrevene ved at udstede egne værdipapirer eller ved at samle  

 pantebrevene i store porteføljer, som herefter sælges til investorer med en  

 underliggende garanti fra FM.
Der var konkret tale om investering i 5-årige konvertible obligationer i  

 danske kroner, hvilke obligationer har status som »senior debt«,  

 dvs. kreditorerne får status som simple kreditorer.
Obligationerne vil ikke  

 være rentebærende, men vil blive udstedt til en underkurs og indfriet til  

 kurs 100.
Obligationer udstedt af FM er af ratingbureauer m.v. tildelt »agency  

 status«, hvorved de sidestilles med direkte eller garanterede  

 statspapirer.
Finansministeriet er bemyndiget til at købe obligationer  

 udstedt af FM for op til 2,5 mia.
USD.
Finansministeriet skal endvidere  

 godkende lån, som FM ønsker at optage, og Boligministeriet skal godkende  

 udstedelser af aktier eller værdipapirer, konvertible til aktier.
I henhold  

 til den lovgivning, FM er underlagt, er Boligministeriet tildelt en generel  

 ret til at fremme og håndhæve formålet med denne lovgivning, hvilket i sin  

 yderste konsekvens indebærer, at Boligministeriet kan fastlægge og løbende  

 ændre grænserne for FM's virke.
 Endelig har den amerikanske kongres for nylig vedtaget ny lovgivning, der  

 fastsætter kapitalkrav, som FM løbende vil blive holdt op imod, og loven  

 giver myndighederne en række indgrebsmuligheder.
 FM's høje kreditmæssige standard sammenholdt med den stærke statslige  

 styring og kontrol gør, at ratinginstitutter konsekvent har tildelt  

 selskabets værdipapirer en »triple A«-rating.
 Tilsynet meddelte på baggrund af ovenstående oplysninger, at de omhandlede  

 obligationer udstedt af FM kan henregnes til lov om forsikringsvirksomhed §  

 128, stk. 1, i medfør af bestemmelsens nr. 7.
