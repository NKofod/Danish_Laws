God revisorskik Under denne sag har Foreningen af Statsautoriserede  

 Revisorer ved skrivelse af 12. november 1997 indgivet en klage over  

 statsautoriseret revisor Hans Nielsen.
 Erhvervs- og Selskabsstyrelsen har oplyst, at Hans Nielsen  

 har været beskikket som statsautoriseret revisor siden den 9. april  

 1975.
 Det fremgår af sagen, at Foreningen af  

 Statsautoriserede Revisorers responsumudvalg har behandlet en sag  

 vedrørende assistance ydet af indklagede til Gunnar Thonbo's  

 Industrihuse A/S (nu Afviklingsselskabet af 15/6-1995 under konkurs). Sagen  

 vedrørte primært beregningen af det af indklagede debiterede  

 honorar, og udsprang af en retssag, anlagt af Gunnar Thonbo s Industrihuse  

 A/S mod indklagede.
 Til brug for sagens behandling i responsumudvalget oplyste  

 indklagede i en skrivelse af 22. december 1994 til udvalget bl.a.:
" Sagsfremstilling.
 ....
Det klagende selskab [Gunnar Thonbo's Industrihuse A/S]  

 har siden stiftelsen i 1986 drevet virksomhed med investering og udlejning af  

 fast ejendom i Danmark, fortrinsvis af mindre og mellemstore industri-,  

 kontor- og butiksejendomme.
Etagearealet udgør ca. 37.000  

 m2. Forud herfor var virksomheden siden 1960 blevet drevet i andet  

 regi med samme ejer.
Jeg har siden 1964 haft klientmæssige relationer  

 til klagerne samt personlige relationer, der over årene udviklede sig  

 til et nært nært venskab med hele familien.
Da Gunnar Thonbo, den tidligere hovedaktionær i det  

 klagende selskab, i 1972 emigrerede til Monaco, overtog jeg, udover mit  

 hidtidige hverv med bogføring og revision af virksomhedens regnskaber,  

 den daglige administration af virksomhedens ejendomme.
Overtagelsen af  

 administrationen skete efter, at jeg ved mundtlig henvendelse til Foreningen  

 af Statsautoriserede Revisorer havde sikret mig, at dette kunne ske inden for  

 revisorlovgivningens rammer.
 Fra 1985/86 aftaltes det af praktiske grunde, at ikke blot  

 som hidtil indbetalinger, men tillige udbetalinger skulle ske gennem mit  

 kontor, og jeg fik derfor eneprokura til de af klagerne til formålet  

 oprettede bankkonti.
 Mit arbejde som administrator bestod i de første  

 mange år i al væsentlighed i at modtage post, bogføre, og  

 efter instruks fra Gunnar Thonbo forestå honoreringen af  

 håndværkere m. v. samt betaling af øvrige omkostninger  

 vedrørende ejendommene.
 I hele denne periode var ejendommen udlejet til få  

 og relativt store lejere, der var ingen eller kun få ledige  

 m2, og der var i denne periode flere år, hvor der ikke skete  

 udskiftning af lejere.
I 1986/87 blev Gunnar Thonbo alvorligt syg, hvorfor jeg i  

 højere og højere grad måtte varetage de administrative  

 funktioner, som hidtil havde været varetaget af Gunnar Thonbo som  

 direktør i det klagende selskab.
Man overgik til at afholde 5 - 8  

 møder årligt, hvor jeg sammen med Gunnar Thonbo aftalte  

 strategien for forvaltningen af klagerens ejendomme og den praktiske  

 tilrettelæggelse heraf.
Derudover førte jeg og Gunnar Thonbo med  

 jævne mellemrum telefonsamtaler, hvorunder Gunnar Thonbo på  

 grundlag af de oplysninger, som jeg tilvejebragte, løbende traf de  

 driftsmæssige beslutninger i forbindelse med administrationen, samt gav  

 instruktion om betalinger.
I 1989 døde Gunnar Thonbo efter længere tids  

 sygdom.
Dødsboet blev delvis skiftet, og rådigheden over [Gunnar  

 Thonbo s Industrihuse A/S], hvor Gunnar Thonbo indtil sin død havde  

 været enerådende, blev overtaget af hustruen Ulla Thonbo.
Navnlig  

 fra midten af 1990 ønskede Ulla Thonbo, der ikke tidligere havde  

 beskæftiget sig med erhvervsvirksomhed og intet forudgående  

 kendskab havde til administration af udlejningsejendomme, herunder til  

 disponering og styring af reparations- og fornyelsesarbejder, at deltage  

 aktivt i de konkrete daglige administrationsopgaver og i styring af  

 virksomheden.
De daglige dispositioner blev drøftet løbende  

 under hyppige telefonsamtaler mellem Ulla Thonbo og mig, hvorunder jeg loyalt  

 søgte at rådgive Ulla Thonbo bedst muligt, dog i stigende omfang  

 uden, at Ulla Thonbo fulgte mine råd.
Det bærende element i min  

 rådgivning var og havde stedse været, at man skulle disponere  

 forsigtigt og tjene pengene, før man brugte dem, hvorimod Ulla Thonbo  

 havde et ønske om at tilkøbe flere ejendomme samt at renovere  

 og opdatere de eksisterende ejendomme på trods af mine udsagn om  

 vanskeligheden ved at få dækket udgifterne ved forhøjelse  

 af huslejen.
 Administrationen af ejendommene drøftedes endvidere  

 under hyppige møder hos mig, når Ulla Thonbo besøgte  

 Danmark.
 Derudover måtte jeg løbende drøfte en  

 række forhold med bl.a. ægtefællerne Gunnar og Ulla Thonbos  

 søn, Claus Thonbo, der var medlem af [selskabets] bestyrelse og med  

 datteren, Ghita Thonbo, der formelt var direktør i [Gunnar Thonbo's  

 Industrihuse A/S], og som var bosat i Danmark.
 Ghita Thonbos firma Thogi Trading fungerede i årene  

 1987/88, 1988/89, 1989/90 og 1990/91 som kontaktled mellem lejerne og  

 administrationen, og blev for dette arbejde honoreret med henholdsvis kr.  

 120.000, kr. 158.000, kr. 180.000 og kr. 150.000 for de omhandlede år.  

 Som det fremgår af bogføring og årsregnskaber er disse  

 beløb benævnt administrationshonorar, og har intet med  

 honorering af mit arbejde at gøre.
 Ulla Thonbos manglende erfaring med administrationen af  

 fast ejendom og med varetagelse af forholdet til lejere, tekniske  

 rådgivere og håndværkere m.v., og hendes ønske om at  

 gennemføre administrationen på grundlag af sine egne  

 præmisser, førte i stigende omfang til uenighed mellem hende og  

 mig.
 Som følge den foran beskrevne udvikling i ledelsen  

 af [Gunnar Thonbo's Industrihuse A/S] antog mit arbejde som rådgiver  

 for [selskabet], udover den egentlige ejendomsadministration, et stadigt og  

 hastigt stigende omfang, navnlig efter Gunnar Thonbos død.
Sideløbende med den ovenfor beskrevne udvikling  

 indtraf en generel afmatning i markedsforholdene for udlejning af  

 industriejendomme   Fra 1989/90 opstod begyndende vanskeligheder med  

 genudlejning af ledigtblivende lejemål i klagernes ejendomme samtidig  

 med, at huslejens størrelse begyndte at vige.
For klagernes  

 vedkommende betød dette en vigende økonomi   Dette  

 medførte i sig selv stigende krav til den daglige administration og  

 økonomiske styring, der påhvilede mig.
Samtidig krævede bestræbelserne på  

 genudlejning, herunder kontakt til og forhandling med potentielle lejere om  

 nye lejemål, en stærkt stigende indsats fra min side udover, hvad  

 der omfattedes af det sædvanlige administrationsarbejde og honoraret  

 herfor.
Dette gjaldt tilsvarende forhandlinger med eksisterende lejere for at  

 fastholde disse i lejemålene.
På grund af vanskelig økonomi hos flere af  

 lejerne i klagernes ejendomme, måtte jeg endvidere anvende mere og mere  

 tid på at sikre, at huslejen indgik til tiden, og på at  

 sørge for, at restancer blev overgivet til inkassation I perioden 1990   1993 gennemførtes ud over  

 almindelig vedligeholdelse renoveringer af ejendommene for mere en 10 mio.  

 kr.
I det væsentlige efter Ulla Thonbos ønsker og mod mine  

 anbefalinger og råd.
 I oktober 1992 førte meningsforskelle omkring  

 administration og genudlejning til, at jeg ønskede, at samarbejdet  

 skulle ophøre.
På et møde på mit kontor den 13.  

 oktober 1992, hvori deltog Ulla, Claus og Ghita Thonbo enedes vi om at  

 fortsætte samarbejdet på den måde, at jeg ikke  

 længere skulle beskæftige mig med renoverings- og  

 ombygningsarbejder.
På trods heraf blev jeg efterfølgende gang  

 på gang involveret i disse efter anmodning fra Ulla Thonbo.
Ganske  

 forståeligt havde fru Ulla Thonbo ikke den nødvendige erfaring  

 med tilrettelæggelse, kontrahering og styring af sådanne opgaver,  

 og der opstod derfor stadige misforståelser og konflikter mellem hende  

 og de antagne arkitekter og håndværkere.
Jeg blev så  

 anmodet om at udrede problemerne, og om at overtage styringen.
Dette gjorde  

 jeg loyalt og bedst muligt.
Der blev imidlertid tale om et besværligt  

 og meget tidskrævende arbejde, som resulterede i betydelige honorarer,  

 formentlig endda større, end hvis jeg fra starten af havde haft  

 opgaverne overdraget.
I løbet af 1993 førte et stigende antal  

 uoverensstemmelser og en opfattelse hos klagerne af, at administrationen af  

 ejendommene kunne udføres billigere end hos mig, til en beslutning hos  

 klagerne om, at min administration af klagernes ejendomme skulle bringes til  

 ophør, når en anden administration kunne etableres.
Imod mit  

 råd besluttede klagerne at opbygge en egen administration i stedet for  

 at kontrahere med en uafhængig, professionel ejendomsadministrator.  

 På den baggrund forudså jeg sådanne vanskeligheder med den  

 fremtidige administration af ejendommene, at jeg ikke ønskede at  

 fortsætte som revisor for klagerne, selvom dette på  

 daværende tidspunkt var Ulla Thonbos udtrykkelige ønske.  

 Foranstående talte vi om på et møde på mit kontor  

 den 11. oktober 1993, og vi gav hinanden en uges betænkningstid.  

 På et møde på mit kontor tirsdag den 19. oktober 1993  

 sagde jeg definitivt fra med løftet om at medvirke til en rolig og  

 harmonisk afvikling af klientforholdet Det aftaltes, at jeg skulle afslutte [Gunnar Thonbo's  

 Industrihuse A/S ] regnskab for tiden 1. oktober 1992 til 30. september 1993,  

 samt at jeg skulle fortsætte administrationen og bogføringen,  

 indtil klagerne selv havde fået antaget en ny administrator med  

 tilhørende personale.
Den nye administrator blev ansat, og  

 tiltrådte medio november 1993, og på et møde mellem ham,  

 Ulla Thonbo og mig blev det aftalt, at der skulle foregå en successiv  

 overførsel af administrationen, når man i løbet af de  

 første måneder af 1994 fik etableret de nødvendige  

 administrative systemer.
 Varetagelsen af ind- og udbetalinger skulle således  

 overføres til [Gunnar Thonbo's Industrihuse A/S] i løbet af 1.  

 kvartal 1994 og bogføringen m.v. i løbet af 2. kvartal 1994,  

 således at hele processen var overstået pr. 30/6 1994.
På grundlag af det således aftalte fortsatte  

 jeg administrationen, og påbegyndte overdragelsen af administrationen  

 til [Gunnar Thonbo's Industrihuse A/S] Fra medio december 1993 modtog jeg ingen underretninger  

 eller instruktioner fra klagerne, førend jeg den 7. januar 1994 modtog  

 en opringning fra klagernes nye advokat Preben Gamst, der oplyste, at  

 klagerne havde udtrykt utilfredshed med de af mig beregnede honorarer   Under  

 telefonsamtalen oplyste advokat Gamst intet om, at der havde været  

 afholdt ekstraordinær generalforsamling i [Gunnar Thonbo's Industrihuse  

 A/S], eller at det skulle være besluttet at fratage mig min prokura til  

 klagernes bankkonti.
Oplysning herom modtog jeg først den 13. januar  

 1994 med advokat Gamsts brev af 12. januar 1994 Den 17. januar 1994 gennemførtes  

 afleveringsforretning til [Gunnar Thonbo's Industrihuse A/S] Efter at administrationen nu var overgået til  

 Thonbo's Industrihuse A/S], fortsatte [selskabet] dog med at  

 rekvirere min bistand til en række konkrete opgaver i forbindelse med  

 administrationen, idet [Gunnar Thonbo's Industrihuse A/S] ikke selv magtede  

 disse opgaver [Gunnar Thonbo's Industrihuse A/S] og navnlig Ulla Thonbo  

 havde ved en tidligere lejlighed i 1992 forespurgt mig om muligheden for at  

 nedbringe administrationshonorarerne, og jeg oplyste, at dette ville  

 forudsætte, at en del af administrationsopgaverne blev varetaget af  

 klagerne selv.
Administrationsforholdene blev imidlertid ikke ændret i  

 anledning heraf, hvorfor omfanget af honorarerne heller ikke blev reduceret  

".
 Det fremgår i øvrigt af skrivelsen, at  

 indklagede i honorarer for sit arbejde for Gunnar Thonbo's Industrihuse A/S  

 havde beregnet sig følgende beløb:
 1987/88	ca. 410.000 kr.
 1988/89	375.000 kr.
 1989/90	637.000 kr.
 1990/91	ca. 844.000 kr.
 1991/92	1.020.000 kr.
 1992/93	1.050.000 kr.
 Responsumudvalget blev stillet følgende  

 spørgsmål:
"1. Er det i overensstemmelse med god revisorskik,  

 og er det i overensstemmelse med revisorlovgivningen, at en statsautoriseret  

 revisor for en klient foretager ejendomsadministration og bogføring,  

 forestår udbetalinger og udfører revision af klientens  

 regnskab? Det bedes ved besvarelsen lagt til grund, at varetagelsen  

 af ejendomsadministration påbegyndtes i 1972, at den i klientforholdet  

 anvendte praksis, hvor sagsøgte [indklagede] forestod udbetalinger  

 påbegyndtes i 1986, hvor betalinger skete efter instruks fra selskabets  

 direktør og hovedaktionær i hvert enkelt tilfælde, og at  

 sagsøgte mere selvstændigt overtog udbetalingsproceduren i  

 forbindelse med, at direktøren og hovedaktionæren i 1986/87 blev  

 syg og senere døde.
2. Er de honorarer, sagsøgte beregnede sig for  

 ejendomsadministration, bogføring og revision fra og med 1987/88 til  

 og med regnskabsåret 1992/93 sædvanlige? 3. Såfremt svaret på spørgsmål 2  

 på noget punkt er benægtende, bedes responsumudvalget oplyse,  

 hvad der i stedet kan anses for et sædvanligt honorar på de  

 enkelte punkter." Responsumudvalget besvarede i skrivelse af 12. december  

 1996 de stillede spørgsmål således:
"ad 1 Således som sagen foreligger belyst for udvalget,  

 har statsautoriseret revisor Hans Nielsen efter udvalgets opfattelse  

 overtrådt § 10 i Lov om Statsautoriserede Revisorer.
 Endvidere har statsautoriseret revisor Hans Nielsen efter  

 udvalgets opfattelse ved at forsyne de omhandlede regnskaber med en  

 revisionspåtegning handlet i strid med § 13 i Lov om Statsautoriserede  

 Revisorer.
Ad 2 & 3 Da den helt overvejende del af det honorar revisor har  

 beregnet sig, vedrører arbejdsopgaver, som er udført i strid  

 med Lov om Statsautoriserede Revisorer, falder det uden for udvalgets  

 kommissorium at afgive udtalelse herom".
Ved skrivelse af 2. september 1997 til indklagede meddelte  

 klageren, at bestyrelsen overvejede at indbringe sagen for  

 Disciplinærnævnet.
Indklagede blev samtidig anmodet om sine  

 bemærkninger hertil.
Advokat Poul Flemming Hansen besvarede som advokat for  

 indklagede klagerens henvendelse ved skrivelse af 2. oktober 1997. Det  

 fremgår af skrivelsen, at der ud over retssagen vedrørende  

 indklagedes beregnede honorarer i perioden 1. oktober 1988 til 7. januar  

 1994, hvor påstanden var betaling af 1 mio. kr., sideløbende af  

 Gunnar Thonbo s Industrihuse A/S blev anlagt en erstatningssag mod indklagede  

 ved Østre Landsret med påstand om betaling af 5 mio. kr. under  

 anbringende af, at indklagede skulle være ansvarlig for  

 rådgivning i forbindelse med Gunnar Thonbo s Industrihuse A/S´  

 erhvervelse af en erhvervsudlejningsejendom.
Indklagede havde i begge  

 retssager påstået frifindelse.
Retssagerne blev i august 1997  

 forligt mod en samlet betaling fra indklagedes (og dennes  

 forsikringsselskabs) side på 700.000 kr.
Vedrørende  

 omstændighederne omkring indklagedes varetagelse af de administrative  

 forhold i Gunnar Thonbo s Industrihuse A/S i relation til selskabets  

 ejendomsudlejningsvirksomhed henvises i skrivelsen til indklagedes  

 ovennævnte redegørelse til responsumudvalget.
Det anføres  

 i øvrigt i skrivelsen:
"Jeg tillader mig navnlig at henlede  

 opmærksomhed på det af min klient anførte om, at  

 overtagelsen i sin tid af ejendomsadministrationen skete efter, at han ved  

 mundtlig henvendelse til Foreningen af Statsautoriserede Revisorer havde  

 sikret sig, at hans varetagelse af administrationen kunne ske inden for  

 revisorlovgivningens rammer.
Min klient har således haft føje  

 til at anse i hvert fald de oprindeligt overtagne administrationsopgaver som  

 forenelige med hans stilling som statsautoriseret revisor.
Når Responsumudvalget i sin udtalelse af 12.  

 december 1996   anfører, at min klient efter udvalgets opfattelse har  

 overtrådt § 10 i lov om statsautoriserede revisorer, forekommer  

 det på ingen måde åbenbart, at man med rette kan nå  

 frem til denne konklusion som følge af min klients varetagelse som  

 uafhængig rådgiver af visse funktioner i forbindelse med  

 ejendomsadministrationen i Gunnar Thonbos Industrihuse A/S på den  

 måde, som disse administrative opgaver ifølge det oplyste blev  

 varetaget.
Jeg bemærker i den forbindelse, som anført i min  

 klients redegørelse af 22/12 1994, at direktøren og medlemmerne  

 af bestyrelsen i Gunnar Thonbos Industrihuse A/S til stadighed har taget  

 aktiv del i de administrative opgaver og beslutninger, og at firmaet Thogi  

 Trading varetog kontakten til lejerne.
Det kan således ikke med  

 tilstrækkelig sikkerhed siges, at min klient har optrådt som  

  administrator  i den betydning, denne betegnelse må tillægges i  

 § 10 i lov om statsautoriserede revisorer.
Min klients rolle har i relation  

 til de administrative forhold og beslutninger i alt væsentligt  

 rådgivningsmæssig karakter, og min klients dispositioner i  

 forbindelse hermed er i alt væsentligt udført efter konkrete  

 instrukser fra ledelsen i Gunnar Thonbos Industrihuse A/S.
 I relation til § 13 i lov om statsautoriserede  

 revisorer bemærker jeg, at en eventuel overtrædelse fra min  

 klients side i den foreliggende sag alene kan vedrøre generalklausulen  

 i § 13, stk. 1, nr. 6, som efter sin natur ikke er specifik, og hvor  

 eventuelle sanktioner derfor må være moderate  ".
 Klageren indbragte herefter sagen for  

 Disciplinærnævnet og har til støtte for klagen gjort  

 gældende, at indklagede efter det for responsumudvalget oplyste har  

 overtrådt lov om statsautoriserede revisorer §§ 10 og 13.
 Indklagede har oprindelig anført, at  

 den "omhandlede bistand er ophørt ultimo 1992, altså for  

 mere end 5 år siden", at bistanden blev ydet i en kort  

 periode til en kræftsyg klient og god ven, at bistanden på  

 ingen måde medførte tab for klienten, og at han aldrig  

 før eller siden har ydet tilsvarende bistand for andre klienter.
 Disciplinærnævnet har ved skrivelse af  

 19. marts 1998 anmodet indklagede om at oplyse, præcist hvornår  

 hans bistand til Gunnar Thonbo s Industrihuse A/S ophørte.  

 Disciplinærnævnet har endvidere anmodet indklagede om at  

 fremsende selskabets regnskaber for 1990/91, 1991/92 og 1992/93.
 Indklagede har herefter ved skrivelse af 1. april  

 1998 til Disciplinærnævnet fremsendt de ønskede regnskaber  

 og samtidig oplyst, at han beklageligvis har husket forkert, når han  

 oprindelig meddelte, at hans bistand til Gunnar Thonbo s Industrihuse A/S  

 ophørte ultimo 1992. Bistanden ophørte definitivt den 13.  

 januar 1994.
 Samtlige fremsendte regnskaber er af indklagede forsynet  

 med revisionspåtegninger.
 DISCIPLINÆRNÆVNET SKAL UDTALE:
Det fremgår af sagen, at indklagede i en  

 årrække   siden selskabets stiftelse i 1986 og indtil januar 1994  

   har været revisor for A/S Gunnar Thonbo s Industrihuse, der drev  

 virksomhed med investering og udlejning af fast ejendom i Danmark.
Indklagede  

 varetog i denne periode samtidigt den daglige administration af en  

 række af selskabets erhvervsejendomme, og modtog ikke blot  

 indbetalinger, men forestod i kraft af eneprokura til selskabets bank  

 også udbetalingerne.
Da indehaveren af virksomheden, Gunnar Thonbo, i  

 1986 blev alvorligt syg, overtog indklagede i øvrigt i højere  

 og højere grad de administrative funktioner, som hidtil havde  

 været varetaget af Gunnar Thonbo som direktør i selskabet.
Efter  

 Gunnar Thonbo s død i 1989 antog indklagedes arbejde   ifølge  

 ham selv   ud over den egentlige ejendomsadministration "et stadigt og  

 hastigt stigende omfang". Indklagede overtog bl.a. også styringen  

 af omfattende renoverings- og ombygningsarbejder på selskabets  

 ejendomme og stod for genudlejning af ledige lejemål.
I løbet af  

 1993 førte uoverensstemmelser med de nye ejere af selskabet til en  

 beslutning om, at indklagedes administration af selskabets ejendomme skulle  

 bringes til ophør.
Det aftaltes i denne forbindelse med indklagede, at  

 han skulle fortsætte administrationen, indtil selskabet selv havde  

 fået antaget en ny administrator.
Der afholdtes i denne anledning en  

 "afleveringsforretning" i januar 1994. Desuagtet fortsatte  

 selskabet i en periode i 1994 med at rekvirere indklagedes bistand til en  

 række konkrete opgaver i forbindelse med administrationen.
Indklagede  

 har for sit arbejde, herunder ejendomsadministrationen, ubestridt modtaget  

 betydelige vederlag.
I 1991/1992 og 1992/93 har indklagede således  

 hvert år beregnet sig et samlet honorar på over 1 million kr.  

 Heraf vedrører den overvejende del ifølge de for nævnet  

 foreliggende oplysninger arbejde i forbindelse med administrationen af  

 selskabets ejendomme.
 Det må herefter lægges til grund, at  

 indklagede i perioden fra 1986 til ultimo 1994    i endog ganske betydeligt  

 omfang   har bistået virksomheden Gunnar Thonbo s Industrihuse A/S med  

 administrationen af selskabets udlejningsejendomme, uagtet indklagede i samme  

 periode har fungeret som selskabets revisor og herunder   som ovenfor  

 nævnt   har revideret selskabets regnskaber og forsynet dem med  

 revisionspåtegning.
Indklagede har derved overtrådt § 10, stk. 2, i lov  

 om statsautoriserede revisorer, hvorefter stillingen som statsautoriseret  

 revisor bl.a. er uforenelig med stillingen som administrator.
Indklagede har  

 ligeledes overtrådt § 13, stk. 1, nr. 6, i samme lov, hvorefter en  

 statsautoriseret revisor i sin virksomhed bl.a. ikke må afgive en  

 erklæring, når der foreligger omstændigheder, som er egnet  

 til at vække tvivl om revisors uafhængighed.
Ved fastsættelsen af den i denne anledning  

 forskyldte disciplinærstraf finder nævnet særlig at  

 måtte hense til, at der er tale om en langvarig, grov  

 tilsidesættelse af helt grundlæggende krav til enhver  

 statsautoriseret revisors virksomhed.
Det findes uden betydning, hvorvidt  

 indklagede angiveligt efter henvendelse til Foreningen af Statsautoriserede  

 Revisorer skulle have fået opfattelsen af, at den foretagne  

 administration ikke stred mod de anførte lovbestemmelser.
Indklagede  

 bærer som statsautoriseret revisor selv ansvaret  for, at hans  

 virksomhed som revisor udøves i overensstemmelse med de pligter, som  

 stillingen medfører.
 Disciplinærnævnet finder herefter, at den i  

 medfør af § 18 a, stk. 1, i lov om statsautoriserede revisorer  

 forskyldte disciplinærstraf, der til dels fastsættes i  

 medfør af princippet i straffelovens § 3, stk. 1, passende kan  

 udmåles til en bøde på 50.000 kr.
 Thi Bestemmes:
 Statsautoriseret revisor Hans Nielsen  

 pålægges en bøde på 50.000 kr.
 Afgørelsen offentliggøres, jf. § 18 a, stk.  

 6, i lov om statsautoriserede revisorer.
