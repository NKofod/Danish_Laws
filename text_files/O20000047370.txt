Resumé  



  

 Vestsjællands Amt gav dispensation fra strandbeskyttelseslinien til en  

 udstykning.
Dispensationen blev givet i henhold til amtets almindelige  

 praksis.  

 Ombudsmanden kritiserede denne praksis for ikke at være i overensstemmelse  

 med  

 naturbeskyttelsesloven og fastslog at dispensationen ikke havde hjemmel i  

 lovgivningen.
Amtet mente desuden at det var unødvendigt at give dispensation  

 til en beplantning og en støttemur der var etableret inden for  

 strandbeskyttelseslinien fordi de måtte være omfattet af en bagatelgrænse.  

 Ombudsmanden pegede på at der ikke var en bagatelgrænse i  

 reglerne om dispensation i  

 naturbeskyttelsesloven på dette punkt.
Derimod gav det ikke ombudsmanden  

 anledning til bemærkninger at amtet anså beplantningen og støttemuren for  

 omfattet af bagatelgrænsen i forbindelse med sin tilsynsfunktion efter lovens  

 §  

 73, stk. 6. (J.nr. 1998-3421-141).
Dispensation fra strandbeskyttelseslinie til udstykning af  

 ejendom Det fremgik af sagen at  

 landinspektør A i en landinspektørerklæring af 5. september 1996 anmodede  

 Kort-  

 og Matrikelstyrelsen om godkendelse af udstykning af ejendommen matr. nr.
X,  

 ( ), i to parceller.
Den 3. oktober 1996 godkendte styrelsen udstykningen.
B klagede den 2. december  

 1997 til Naturklagenævnet over at udstykningen var blevet godkendt.
Den 12.  

 januar 1998 afviste nævnet at behandle sagen fordi B ikke var klageberettiget  

 i  

 henhold til naturbeskyttelseslovens § 86.
Landinspektør A ansøgte den  

 29. december 1997 Vestsjællands Amt om godkendelse af udstykningen.
I brevet  

 var bl.a. anført følgende:
Strandbeskyttelseslinien er  

 ved resolution tinglyst den 13/2-1941 på matr. nr. (X) fastsat til 20 m fra  

 overkanten af kystskrænten mod Sejerø Bugt, og da der fastsættes skel afværts  

 den indskrænkede beskyttelseslinie, kan jeg godt efterfølgende se, at den  

 skulle have været forelagt fredningsnævnet til godkendelse. I et brev af 10. februar  

 1998 gav amtet dispensation fra strandbeskyttelseslinien.
Amtet anførte bl.a.  

 følgende:
De har den 29. december  

 1997 fremsendt ansøgning om tilladelse til ovennævnte.
Amtsrådets tilladelse  

 i  

 medfør af naturbeskyttelseslovens § 65, stk. 3, jf. § 15 er nødvendig, fordi  

 udstykningen berører arealer søværts strandbeskyttelseslinien, der på stedet  

 er  

 fastsat til 20 m fra overkanten af kystskrænten mod Sejerø Bugt.
 Amtsrådet kan imødekomme  

 Deres ansøgning og giver herved tilladelse i medfør af  

 naturbeskyttelseslovens  

 § 65, stk. 3 til at fastlægge skel søværts strandbeskyttelseslinien, således  

 som det er vist på udstykningsplanen.
Amtet har herefter i sin  

 behandling af sagen lagt vægt på, at parcellerne vil kunne bebygges uden  

 dispensation fra strandbeskyttelseslinien, at ejendommen ligger i et ældre  

 sommerhusområde, og at der med en tilladelse ikke tilsidesættes hensyn, som  

 naturbeskyttelsesloven skal varetage. I et brev af 16. marts 1998  

 klagede B til mig over amtets afgørelse.
Da Vestsjællands Amt ikke havde haft  

 lejlighed til at tage stilling til Bs klagepunkter, videresendte jeg  

 den 23.  

 marts 1998 dennes brev med bilag til amtet med henblik på at amtet tog  

 stilling  

 til Bs indsigelser.
I et brev af 12. maj 1998  

 kommenterede amtet Bs henvendelse.
Amtet skrev bl.a. følgende:
 I denne anledning skal  

 amtet bemærke, at man ved afgørelsen har fulgt sædvanlig praksis i denne type  

 sager.  

 Ansøgninger om tilladelse til udstykning i udbyggede sommerhusområder, der  

 berører arealer omfattet af naturbeskyttelseslovens strandbeskyttelseslinie,  

 kan forvente amtets tilladelse, når det vil være muligt at bebygge  

 parcellerne  

 uden dispensation fra strandbeskyttelseslinien.
Det skal bemærkes, at  

 tilladelsen alene vedrører skel. Ændringer af tilstanden søværts den  

 indskrænkede strandbeskyttelseslinie kræver amtsrådets tilladelse.
Dette  

 indebærer, at der ikke må placeres bygninger, skure, campingvogne, master  

 m.v.,  

 foretages ændringer i terrænet, beplantning og lignende samt hegning. B fremsatte i breve af 13.  

 maj og 6. juli 1998 nye indsigelser mod amtets afgørelse, og jeg videresendte  

 Bs breve til Vestsjællands Amt til besvarelse.
Amtet besvarede Bs  

 henvendelser i et brev af 20. august 1998. I brevet anførte amtet bl.a.  

 følgende:
 Vestsjællands Amt har lagt  

 til grund for sin afgørelse af 10. februar 1998, at der er tale om udstykning  

 af en matrikel, der ligger i et udbygget sommerhusområde, samt at der er  

 mulighed for at bebygge grundene landværts strandbeskyttelseslinien, hvilket  

 der også blev gjort rede for i brev til Folketingets Ombudsmand af 12. maj  

 1998, som De modtog kopi af.
Det er amtsrådets politik i  

 sådanne sager at tillade udstykning, idet amtsrådet finder, at formålet med  

 strandbeskyttelseslinien er at hindre bebyggelse søværts  

 strandbeskyttelseslinien samt ændringer af tilstanden i øvrigt søværts  

 strandbeskyttelseslinien.
Amtsrådets praksis er således at meddele tilladelse  

 til udstykning, der ikke markeres landskabeligt søværts  

 strandbeskyttelseslinien, såfremt der er mulighed for at bygge landværts  

 strandbeskyttelseslinien.
Det er amtsrådets vurdering,  

 at denne praksis er helt i tråd med § 15 om strandbeskyttelseslinien i Lov om  

 Naturbeskyttelse af 3. januar 1992, idet der ikke ændres i tilstanden søværts  

 strandbeskyttelseslinien, og at det er den konkrete tilstand og ikke et  

 usynligt skel, der er væsentligt. I brev af 24. august 1998  

 klagede B på ny til mig over amtets afgørelse.
B skrev bl.a. følgende:
Som allerede tidligere  

 anført overfor Folketingets Ombudsmand, må der efter motivbemærkningerne til  

 forslaget til naturbeskyttelseslovens § 15, som fremsat i Folketinget i 1991  

 og  

 senere konsekvensændringslove ikke fastlægges nye sommerhusskel søværts  

 strandbeskyttelseslinien, og der skal iøvrigt føres en meget restriktiv  

 politik, når det gælder fastlæggelse af andre skel, søværts  

 strandbeskyttelseslinien.
Efter bemærkninger er det således kun nye skel til  

 landbrugsejendomme, der i forbindelse med arealoverførsel eller udstykning  

 kan  

 tillades etableret søværts strandbeskyttelseslinien.
Jeg går ud fra, at  

 Folketingets Ombudsmand, til Ombudsmandens videre sagsbehandling, anmoder  

 Kort-  

 og Matrikelstyrelsen om en redegørelse, dels om den manglende  

 udstykningskontrol, dels om den manglende vejerklæring. Ved brev af 8. september  

 1998 oversendte jeg Bs brev til Vestsjællands Amt således at amtet fik  

 lejlighed til at kommentere Bs indsigelser.
I brevet af 8. september  

 1998 til  

 B skrev jeg desuden følgende:
I Deres brev skriver De at  

 De går ud fra at jeg beder Kort- og Matrikelstyrelsen om en redegørelse.
Jeg  

 opfatter dette således at De ønsker at klage over Kort- og Matrikelstyrelsens  

 godkendelse af udstykningssagen.
Det fremgår af Deres brev af 13. maj 1998 at  

 Kort- og Matrikelstyrelsens godkendelse skete den 3. oktober 1996.
En klage til ombudsmanden  

 skal være indgivet inden et år efter, at forholdet er begået (§  

 13, stk. 3, i  

 lov nr. 473 af 12. juni 1996 om Folketingets Ombudsmand). Deres klage over  

 Kort- og Matrikelstyrelsens afgørelse er således forældet i forhold til  

 ombudsmandsloven.
Jeg er derfor afskåret fra at foretage mig noget i  

 sagen. Den 1. oktober 1998  

 besvarede Vestsjællands Amt Bs henvendelse.
Amtet anførte bl.a.  

 følgende:
Amtet har besigtiget de 2  

 udstykkede sommerhusgrunde den 22. september 1998. Grundene ligger ovenfor en  

 høj bevokset skrænt ned til stranden, hvorfra der ikke er indsigt.
Området er  

 i  

 vid udstrækning bevokset med buske og høje træer og har nærmest skovagtig  

 karakter.
I skellet mellem grundene er der plantet en række buske, men i det  

 væsentligste er beplantningen foretaget landværts den nedsatte  

 strandbeskyttelseslinie.
På matr. nr. (X) er der på en kort strækning ved en  

 mindre niveauforskel udført en lav støttemur.
I denne anledning skal det  

 meddeles, at amtet herefter har vurderet etablering af beplantning og  

 støttemur  

 for at være af underordnet betydning (bagatelgrænse) i forhold til de hensyn,  

 som naturbeskyttelsesloven skal varetage.
Etableringen kræver således ikke  

 tilladelse i henhold til naturbeskyttelseslovens bygge- og  

 beskyttelseslinier. En fornyet henvendelse fra B  

 blev besvaret af amtet i brev af 2. november 1998. I brevet var bl.a. anført  

 følgende:
 Beplantningen mellem de 2  

 grunde er i det væsentligste foretaget landværts den nedsatte  

 strandbeskyttelseslinie, hvorefter denne og den beskedne støttemur af  

 natursten  

 anses for at være af underordnet betydning i forhold til de hensyn, som  

 naturbeskyttelsesloven skal varetage.
Amtet må i den daglige  

 administration af bl.a. naturbeskyttelseslovens bestemmelser nødvendigvis  

 have  

 en bagatelgrænse for hvilke forhold, der kan og skal  

 forfølges. Efter en fornyet henvendelse  

 fra B skrev amtet således til denne i brev af 25. november 1998:
 De har ved brev af 10.  

 november 1998 bilagt fotografier af bl.a. bebyggelserne på matr. nr. (X) og  

 (Y)  

 fremsendt kopi af Deres brev af 10. november 1998 til Folketingets Ombudsmand  

 med anmodning om amtets udtalelse.
 Af fotografierne fremgår, at  

 der findes et plankeværk af vandretliggende rafter i det sydvestlige skel af  

 matr. nr. (X), og at der er etableret en trappe ned ad skrænten på matr. nr.  

 (Y) søværts naturbeskyttelseslovens strandbeskyttelseslinie.
Disse forhold har ikke noget  

 med selve udstykningen af ejendommen at gøre, og amtet vil som  

 tilsynsmyndighed  

 med bestemmelserne i naturbeskyttelsesloven senere undersøge forholdene  

 omkring  

 disse anlæg. Efter at sagen om udstykning  

 var færdigbehandlet af Vestsjællands Amt, rettede B på ny henvendelse til mig  

 om sagen.
Den 9. juli 1999 anmodede jeg amtet om en udtalelse angående  

 Bs  

 klage over dels dispensationen af 10. februar 1998 til udstykning af  

 ejendommen  

 og dels det i amtets brev af 1. oktober 1998 anførte om at en etableret  

 beplantning og støttemur på ejendommen inden for strandbeskyttelseslinien  

 ikke  

 krævede tilladelse efter naturbeskyttelseslovens § 65, stk. 3.
Den 17. august 1999 afgav  

 Vestsjællands Amt en udtalelse.
Amtet anførte bl.a. følgende:
Amtet har ved  

 naturbeskyttelseslovens ikrafttræden den 1. juli 1992 fået overført  

 fredningsnævnenes hidtidige kompetence vedrørende bl.a. bygge- og  

 beskyttelseslinier.
Før 1. juli 1992 ydede amtet sekretariatsbistand til  

 fredningsnævnene i bygge- og beskyttelsesliniesagerne.
Disse opgavers indhold  

 omfattede en teknisk udredning af sagen med indstilling samt eventuel  

 deltagelse i nævnets besigtigelse.
Ved overførslen af nævnenes kompetence til  

 amtsrådene forudsattes, at praksis ved administrationen opretholdes.
Det har således været  

 fredningsnævnets praksis at meddele dispensation til udstykning inden for  

 strandbeskyttelseslinien i udbyggede sommerhusområder under forudsætning af,  

 at  

 skel ikke markeres søværts linien, og at de udstykkede parceller kunne  

 bebygges  

 uden dispensation.
Ligeledes har nævnet i sager, hvor der alene er tale om  

 beskedne foranstaltninger, fundet at naturfredningsloven ikke har været  

 anvendelig på forholdet.
Ud fra disse forhold har  

 amtet fundet, at der ikke har været tilstrækkelig grund til at afslå en  

 dispensation til udstykningen, der vil være uden konsekvenser for den  

 fremtidige administration af strandbeskyttelseslinien, og at der ved  

 etablering  

 af beplantning og støttemur var tale om forhold af underordnet betydning  

 (bagatelgrænse). B kommenterede amtets  

 udtalelse i et brev af 25. august 1999. I brevet henviste B bl.a. til et  

 afsnit  

 i Skov- og Naturstyrelsens vejledning om naturbeskyttelsesloven, 1993, som er  

 gengivet nedenfor.
 Den 7. februar 2000 anmodede  

 jeg Vestsjællands Amt om at indhente en udtalelse om sagen fra landinspektør  

 A.  

 I et brev af 17. marts 2000 anførte landinspektør A følgende:
 Matr. nr. (X) er beliggende  

 i et gammelt udbygget sommerhusområde, hvor strandfredningskommissionen i  

 1941  

 har fastlagt en strandbygge-(beskyttelses-)linie nærmere stranden end 100 m,  

 nemlig 20 m fra overkanten af den på stedet værende skrænt.
 Jeg finder ikke, at  

 udstykningen har ændret kystlandskabet.
Går man på stranden, vil man  

 som følge af de høje klinter ikke kunne se bebyggelsen, og færdes man på  

 vandet, vil det være et ekstra sommerhus blandt så mange, og dermed uden  

 betydning for formålet med beskyttelseslinien. B kommenterede udtalelsen i  

 et brev af 30. marts 2000.
Ombudsmandens udtalelse Retsgrundlaget 1.  

  

 Sagen er afgjort efter bestemmelserne i § 15, stk. 1, og § 65, stk. 3, i  

 naturbeskyttelsesloven (dengang lovbek. nr. 835 af 11. januar 1997 om  

 naturbeskyttelse med senere ændring) sammenholdt med Vestsjællands Amts  

 interne regler om behandling af sager af denne art og den på ejendommen  

 tinglyste deklaration om strandbeskyttelseslinien.
 De nævnte bestemmelser i naturfredningsloven lyder således:
§ 15.  

  

 Der må ikke foretages ændring i tilstanden af strandbredder og af andre  

 kyststrækninger, der ligger i en afstand af 300 m fra begyndelsen af den  

 sammenhængende landvegetation.
Der må ikke etableres hegn, placeres  

 campingvogne og lignende.
Der må heller ikke foretages udstykning,  

 matrikulering eller arealoverførsel, hvorved der fastlægges skel.
 § 65.
stk. 3.  

  

 Amtsrådet kan i særlige tilfælde gøre undtagelse fra  

 bestemmelserne i § 3, stk. 1-3, § 4, stk. 1, § 15, stk. 1 og stk. 2, og § 18,  

 stk. 1, samt fra bestemmelser fastsat i medfør af § 15, stk. 3.  

 Miljøministeren  

 kan bestemme, at amtsrådet skal indhente en udtalelse fra ministeren, før  

 amtsrådet træffer afgørelse vedrørende § 18, stk. 1. Vestsjællands Amtsråds vej-  

 og miljøudvalg vedtog i december 1997 Grundlag for administration af  

 naturbeskyttelsesloven  bygge- og beskyttelseslinier (§§ 15-19) samt  

 sten- og  

 jorddiger (§ 4).
Det fremgår af indledningen hertil at i  

 administrationsgrundlaget  

 udmøntes de retningslinier som amtsrådets vej- og miljøudvalg ønsker at  

 udviklingen i det åbne land skal ske efter.
Desuden fremgår det at udvalget  

 har  

 bemyndiget driftsenheden Natur & Miljø til at træffe afgørelser (give  

 tilladelser og meddele afslag) inden for de sagsområder og -typer som er  

 nævnt  

 i administrationsgrundlaget.
I administrationsgrundlaget er nævnt følgende om  

 udstykning inden for strandbeskyttelseslinien:
Der gives normalt  

 tilladelse til ·  

  

 	  

 udstykning og fastlæggelse af skel, der  

 ikke synligt kommer til udtryk i terrænet.
·  

  

 	  

 udstykning og fastlæggelse af skel, der  

 følger som konsekvens af tilladelse til bebyggelse. 2.  

  

 Den tidligste  

 bestemmelse om en almindelig strandbeskyttelseslinie blev optaget i § 25 i  

 naturfredningsloven af 1937. Ved denne bestemmelse blev der indført en  

 bebyggelsesforbudszone på normalt 100 m langs med kysterne.
En række konkrete  

 undtagelser fra denne bestemmelse blev dog indført ved bestemmelser truffet  

 af  

 Statsministeriet på baggrund af den gennemgang af landets kyststrækninger som  

 Strandfredningskommissionen foretog i årene efter 1937. I en tinglyst  

 deklaration fra 1941 er strandbeskyttelseslinien for ejendommen i denne sag  

 fastsat til 20 m fra skræntoverkanten.
3.  

  

 I 1969 blev  

 naturfredningsloven af 1937 ophævet og erstattet af lov nr. 314 af 18. juni  

 1969 om naturfredning.
Strandbeskyttelseslinien blev videreført i lovens §  

 46,  

 men kompetencen til at give dispensation fra denne bestemmelse blev overført  

 til fredningsnævnene fra Kulturministeriet (som havde overtaget sagsområdet  

 fra  

 Statsministeriet ved ministeriets oprettelse i 1961).
 Lovens § 46, stk. 1 og 6,  

 lød således:
 § 46.  

  

 På strandbredder og andre kyststrækninger, hvor der ikke  

 findes sammenhængende grønsvær eller anden sammenhængende landvegetation, og  

 på  

 arealer, der ligger inden for en afstand af 100 m fra, hvor denne vegetation  

 begynder, må der ikke:
1)  

 	  

 placeres bygninger,  

 skure, campingvogne og lignende, opstilles master, foretages ændringer i  

 terrænet eller henlægges affald og lignende, 2)  

 	  

 foretages beplantning  

 eller hegning, bortset fra hegning på land- og skovbrugsejendomme.
Stk. 6.  

  

 Hvor ganske  

 særlige forhold foreligger, kan fredningsnævnet, såfremt alle medlemmer  

 stemmer  

 herfor, gøre undtagelse fra forbudet i stk. 1. I bemærkningerne til det  

 lovforslag som dannede grundlag for loven (Folketingstidende 1968-69, till.  

 A,  

 sp. 1867 og 1869), blev bl.a. anført følgende om § 46, stk. 1 og 6:
 Til gengæld tilsigter pkt.  

 1 under stk. 1 en skærpelse i forhold til den nuværende bestemmelse.  

 Udgangspunktet  

 for den administrative praksis har været, at ethvert anlæg er omfattet af  

 bestemmelsen, jfr. betænkningen s. 226-27. Herudover foreslås nu medtaget  

 campingvogne og master samt ændringer i terrænet og henlæggelse af affald.
Punkt 2 under stk. 1 udgør  

 ligeledes en udvidelse af de nugældende regler, idet den medfører kontrol med  

 beplantning og hegning inden for strandbyggelinien.
En sådan kontrol haves i  

 dag allerede i medfør af § 2 med fortidsmindernes omgivelser og ved kysterne  

 i  

 medfør af § 25, stk. 1, 2. punktum, på arealer, der ligger på kystsiden af  

 visse offentlige veje, som inden for 100 m fra kysten fører langs  

 strandbredden.
For at sikre en i øvrigt  

 uforandret og for hele landet ens praksis, er det foreslået, at der skal  

 foreligge ganske særlige forhold, og at fredningsnævnets medlemmer alle skal  

 være enige, for at dispensation kan meddeles.
Det følger heraf, at  

 dispensation  

 kun vil kunne gives, såfremt helt ekstraordinære forhold, som ikke kan ventes  

 at komme frem i en række andre sager, gør sig gældende. I en betænkning afgivet af  

 et af Folketinget nedsat udvalg om lovforslaget var bl.a. anført følgende  

 (Folketingstidende 1968-69, till.
B, spalte 2661):
Med hensyn til det i  

 forslagets § 46, stk. 1, nr. 2, omtalte forbud mod beplantning eller hegning  

 inden for strandbyggelinjen, bortset fra hegning på land- og  

 skovbrugsejendomme, fremgår det af ministerens redegørelse, at bestemmelsen  

 må  

 ses som et led i bestræbelserne for at opnå en kontrol med udviklingen inden  

 for denne zone.
Den ønskede kontrol tager sigte på sådanne foranstaltninger,  

 som ændrer den bestående tilstand, og altså ikke på en genplantning af træer  

 endsige af  

 marehalm. De i forarbejderne til loven  

 indeholdte præciseringer af de nævnte regler i loven er gengivet i  

 Kulturministeriets  

 cirkulære nr. 245 af 22. november 1969 om naturfredningsloven.
4.  

  

 Ved lov nr. 284 af 7.  

 juni 1972 om ændring af lov om naturfredning blev der indsat en bestemmelse i  

 loven som § 46, stk. 1, nr. 3. Efter denne bestemmelse måtte der inden for  

 strandbeskyttelseslinien ikke foretages udstykning hvorved der fastlagdes  

 skel.  

 I forarbejderne til bestemmelsen (Folketingstidende 1971-72, till.
A, sp.  

 2912)  

 blev bl.a. anført følgende:
Ændringen tilsigter at give  

 fredningsnævnet indsigt med udstykninger i strandfredningszonen og medfører i  

 øvrigt, at fredningsnævnet allerede på udstykningsstadiet kan behandle  

 spørgsmål om, hvorvidt en bebyggelse eller anden foranstaltning, som nævnt i  

 bestemmelsen, bør tillades.
Såfremt dette ikke kan tillades, vil en  

 udstykning  

 være overflødig. I Kulturministeriets  

 cirkulære nr. 208 af 1. oktober 1972 om lov nr. 284 af 7. juni 1972 om  

 ændring  

 af lov om naturfredning er der bl.a. anført følgende om bestemmelsen:
Bestemmelsen tilsigter at  

 give fredningsnævnet indseende med udstykninger i strandbeskyttelseszonen.  

 Dens  

 placering som forbudsbestemmelse på linie med de øvrige forbudsbestemmelser  

 medfører umiddelbart, at den for en udstykning i strandbeskyttelseszonen  

 nødvendige dispensation i overensstemmelse med § 46, stk. 6, kun må gives,  

 når  

 der foreligger ganske særlige forhold, og alle medlemmer af nævnet stemmer  

 herfor, jfr. også 1969-cirkulæret s. 15, hvorefter dispensation  

  

 kun  

  

 kan gives, når der foreligger ganske  

 særlige forhold, som ikke kan ventes at komme frem i en række andre sager.
Af  

 bestemmelsen følger ikke blot, at fredningsnævnet som hidtil allerede på  

 udstykningsstadiet kan behandle spørgsmål om, hvorvidt en bebyggelse eller  

 anden foranstaltning som nævnt i bestemmelsen bør tillades  såfremt  

 dette ikke  

 kan tillades, vil en udstykning som følge af § 2 i udstykningsloven  

 (landbrugsministeriets lovbek. nr. 256 af 8. juni 1971) ikke blive tilladt af  

 landbrugsministeriet  men også at fredningsnævnet må tage i  

 betragtning,  

 hvorvidt  

  

 udstykningen i sig selv  

  

 eventuelt vil kunne medføre forhold, der er i strid med de hensyn, der skal  

 varetages af strandbeskyttelseslinien og gennem lovens andre bestemmelser,  

 jfr.  

 i øvrigt den lignende regel i § 48 stk. 1.
Som eksempel på  

 udstykninger, hvor den nye regel vil få selvstændig betydning, kan nævnes  

 sådanne, hvor formålet er angivet som naturgrund eller lignende, selvom  

 sådanne  

 formål ikke vil medføre foranstaltninger som de i § 46, stk. 1 og 2  

 opregnede;  

 endvidere udstykninger, hvor formålets realisering  

  

 eventuelt  

  

 vil være i strid med bestemmelserne i § 46, stk. 1, nr. 1  

 og 2. Efter ministeriets opfattelse er det ikke hensigten med bestemmelsen at  

 hindre  

  

 ønskelige landbrugsmæssige  

 strukturomlægninger.  

  

  5.  

  

 Naturfredningsloven  

 blev ophævet i 1992 og erstattet af lov nr. 9 af 3. januar 1992 om  

 naturbeskyttelse.
Lovens § 15, stk. 1, lød således:
§ 15.  

  

 Der må ikke foretages ændring i tilstanden af strandbredder  

 og af andre kyststrækninger, der ligger inden for en afstand af 100 m fra  

 begyndelsen af den sammenhængende landvegetation.
Der må ikke etableres hegn,  

 placeres campingvogne og lignende.
Der må heller ikke foretages udstykning,  

 matrikulering eller arealoverførsel, hvorved der fastlægges skel. I bemærkningerne til det  

 lovforslag som dannede grundlag for loven, var bl.a. anført følgende  

 (Folketingstidende 1991-92, tillæg A, sp. 1450):
  

  

 Strandbeskyttelseslinien, kirkebyggelinien  

  

 samt  

  

 fortidsmindebeskyttelseslinien  

  

 skønnes  

 fortsat at have en væsentlig selvstændig betydning.
Hensynene bag disse  

 beskyttelseslinier er især at varetage nationale interesser.
Disse  

 beskyttelseslinier opretholdes derfor som selvstændige bestemmelser i  

 lovforslaget med stort set samme indhold som i den nugældende  

 naturfredningslov.
 Det foreslås, at  

 administrationen af  

  

 strandbeskyttelseslinien  

  

 overføres til amtsrådene.
For så vidt angår  

  

 strandbeskyttelseslinien  

  

 og  

  

 kirkebyggelinien  

  

 har den praksis, der hidtil har været fulgt, været meget restriktiv.
Den  

 betydning, der tillægges den restriktive administration af bestemmelsen om  

 strandbeskyttelseslinien, er blandt andet tilkendegivet ved forskrifter om,  

 at  

 dispensation kræver tilslutning fra alle fredningsnævnets medlemmer.
Ved en  

 overførsel af nævnenes kompetence til amtsrådene forudsættes, at denne  

 restriktive praksis opretholdes, således som den er afspejlet især i  

 Overfredningsnævnets praksis i klagesager, jf. meddelelsesbladet  

 Overfredningsnævnet orienterer.
6.  

  

 Ved lov nr. 439 af 1. juni 1994 om ændring af lov om planlægning  

 og lov om naturbeskyttelse blev bestemmelsen i naturbeskyttelseslovens § 15,  

 stk. 1, ændret således at strandbeskyttelseslinien generelt blev fastsat til  

 300 m fra begyndelsen af den sammenhængende landvegetation.
Samtidig blev  

 følgende bestemmelser indsat i § 15 som stk. 2 og 3:
   

  

 Stk. 2.  

  

 For områder, som er fastlagt som sommerhusområder, er den i  

 stk. 1 nævnte strandbeskyttelseslinje 100 m, jf. dog stk. 3.
Stk. 3.  

  

 På særligt udpegede områder, der er berørt af bebyggelse og  

 lignende, bestemmer miljøministeren at strandbeskyttelseslinjen forløber  

 nærmere kysten end fastsat i stk. 1 og stk. 2, eller at  

 strandbeskyttelseslinjen ikke gælder. For at fastlægge liniens  

 præcise forløb blev der ved loven nedsat en Strandbeskyttelseskommission som  

 efter en gennemgang af landets kyster skal afgive indstilling til miljø- og  

 energiministeren om fastlæggelsen af den nye strandbeskyttelseslinie.
Ved lov  

 nr. 282 af 12. maj 1999 om ændring af lov om naturbeskyttelse og af lov om  

 ændring af lov om planlægning og lov om naturbeskyttelse blev bestemmelsen om  

 ikrafttrædelsen af de ændrede strandbeskyttelseslinier ændret så ministeren  

 kan  

 sætte beskyttelseslinierne i kraft for hvert amt for sig i takt med  

 Strandbeskyttelseskommissionens arbejde.
 7.  

  

 Loven indeholdt ved vedtagelsen i 1992 bl.a. følgende  

 bestemmelser om dispensation i § 65, stk. 2 og 3:
   

  

 Stk. 2.  

  

 Amtsrådet kan gøre undtagelse fra bestemmelsen i § 19 og i  

 landzone fra § 16, stk. 1, og § 17, stk. 1.
Stk. 3.  

  

 Amtsrådet kan i særlige tilfælde gøre undtagelse fra  

 bestemmelserne i § 3, stk. 1-3, § 4, stk. 1, § 15, stk. 1, og § 18, stk. 1.  

 Miljøministeren kan bestemme, at amtsrådet skal indhente en udtalelse fra  

 ministeren, før amtsrådet træffer afgørelse vedrørende § 18, stk. 1. I bemærkningerne til det  

 lovforslag som dannede grundlag for loven (Folketingstidende 1991-92, till.  

 A,  

 sp. 1490f), var der bl.a. anført følgende om bestemmelsen i § 65:
Bestemmelsen indeholder  

 hjemmel for myndighederne til at gøre undtagelse (dispensere) fra en række af  

 lovens bestemmelser.
Det er i bemærkningerne til de pågældende bestemmelser  

 nærmere beskrevet, hvorledes dispensationsadgangen tænkes administreret.
Der  

 henvises herved også til den graduerede formulering, nemlig gøre  

 undtagelse i  

  

 stk. 2  

  

 og i særlige tilfælde gøre  

 undtagelse i  

  

 stk. 1  

  

 og  

  

 3  

  

 , der navnlig markerer, at hidtidig  

 praksis skal opretholdes.
Efter denne er f.eks. strandbeskyttelseslinien  

 (§ 15) og fortidsmindebeskyttelseslinien (§  

 18) udtryk for et forbud, der sjældent gøres egentlige undtagelser fra.
Generelt bemærkes, at der  

 ikke tilsigtes en ændring i den hidtidige dispensationspraksis, men at  

 specielle  

 samfundsmæssige, herunder især nationale interesser, fx i alternative  

 energiformer såsom vindmøller, i den konkrete sag vil kunne medføre en  

 forskydning af den vægt, der tillægges de naturbeskyttelsesmæssige hensyn,  

 som  

 bestemmelserne tilsigter at varetage. Ved den ovennævnte lov nr.  

 439 af 1. juni 1994 blev bestemmelsen i § 65, stk. 3, ændret.
Bestemmelsens  

 ordlyd efter ændringen er gengivet ovenfor.
 I forarbejderne til det  

 lovforslag som dannede grundlag for loven (Folketingstidende 1993-94, till.  

 A,  

 sp. 6530), var bl.a. anført følgende:
 Den hidtidige meget  

 restriktive administration af beskyttelseslinien, jf. naturbeskyttelseslovens  

 §  

 65, stk. 3, forudsættes opretholdt.
Forbudet mod udstykning,  

 matrikulering og arealoverførsel, hvorved der fastlægges skel, er opretholdt,  

 idet det dog forudsættes, at dette fx ikke skal være til hinder for  

 hensigtsmæssige omlægninger af ejendomsstrukturen i jordbrugserhvervene eller  

 for gennemførelse af kystnære naturforvaltningsprojekter, jf.  

 naturbeskyttelseslovens kapitel 8. 8.  

  

 I Miljøministeriets bekendtgørelse nr. 547 af 22. juni 1992 om  

 bygge- og beskyttelseslinier er fastsat følgende i § 1, stk. 1:
 § 1.  

  

 Bestemmelserne i naturbeskyttelseslovens § 15, stk. 1, gælder  

 ikke for:
diger, høfder, bølgebrydere  

 og andre foranstaltninger, der udføres som led i en kystbeskyttelse af flere  

 ejendomme langs kysten, og hvortil der på forhånd er meddelt tilladelse i  

 henhold til lov om kystbeskyttelse, udstykning, matrikulering  

 eller arealoverførsel, hvorved der fastlægges skel med henblik på  

 foranstaltninger efter nr. 1, og sådanne mindre bade- og  

 bådebroer, der er omfattet af § 2 i Trafikministeriets bekendtgørelse nr. 489  

 af 28. september 1981. 9.  

  

 I Skov- og Naturstyrelsens vejledning fra 1993 om  

 naturbeskyttelsesloven er bl.a. anført følgende om strandbeskyttelseslinien:
Et generelt forbud mod  

 ændringer Indholdet af bestemmelsen er  

 et generelt forbud mod at foretage ændringer i tilstanden af kyststrækninger.  

 Dette indebærer fortsat, at der ikke må placeres bebyggelse (bygninger,  

 skure,  

 campingvogne, master m.v.), foretages ændringer i terrænet, beplantninger  

 o.lign. samt hegning.
Endvidere må der ikke foretages udstykning,  

 matrikulering  

 eller arealoverførsel, hvorved der fastsættes skel.
Midlertidige  

 terrænændringer som f.eks. nedgravning af ledninger og lignende kræver ikke  

 dispensation, såfremt terrænet efter nedgravningen straks retableres til det  

 oprindelige udseende.
Omfang Strandbeskyttelseslinien er  

 udtryk for et ønske om en generel friholdelse af strandene og de umiddelbart  

 bagved liggende kystområder for byggeri, anlæg og andre indgreb, og  

 dispensation fra bestemmelsen kan derfor ikke begrundes med, at der konkret  

 vurderet ikke er tale om landskabelige gener.
I overensstemmelse hermed er  

 dispensationsadgangen begrænset til særlige tilfælde.
Af  

 lovforslagets  

 bemærkninger fremgår, at den hidtidige meget restriktive praksis skal  

 videreføres.
Restriktiv  

 dispensationspraksis Det indebærer bl.a., at  

 byggeri af helårshuse, ferie- og fritidsbebyggelse, kursuscentre og hoteller  

 m.v., helt eller delvis inden for strandbeskyttelseslinien, ikke kan  

 forventes  

 tilladt.
Det samme gælder normalt for anlæg af golfbaner, haver o.lign.
Inden  

 for eksisterende sommerhusområder og parcelhusområder vil der dog  på  

 baggrund  

 af en nøje konkret vurdering  være mulighed for at få dispensation til  

 mindre,  

 nødvendige tilbygninger o. lign., såfremt sådanne ikke kan opføres landværts  

 beskyttelseslinien.
Der gælder en tilsvarende  

 restriktiv praksis med hensyn til terrænændringer, tilplantning og opstilling  

 af hegn, bortset fra jordbrugsmæssigt nødvendige hegn. 10.  

  

 Siden ændringen af naturfredningsloven i 1972 er der blevet  

 offentliggjort enkelte afgørelser om dispensation til udstykning mv. inden  

 for  

 strandbeskyttelseslinien.
I en afgørelse af 15.  

 februar 1980 (omtalt i Overfredningsnævnet Orienterer, nr. 107)  

 har  

 Overfredningsnævnet således givet en dispensation fra naturfredningslovens §  

 46. Sagen angik et tilfælde hvor matrikelskellet mellem to ejendomme gik  

 tværs  

 gennem et hus ved stranden.
De to ejendomme havde samme ejer, og ejeren fik  

 dispensation til at foretage en omdeling så huset kom til at ligge  

 udelukkende  

 på den ene ejendom.
Overfredningsnævnet traf den  

 26. juni 1987 afgørelse (omtalt i Overfredningsnævnet orienterer,  

 nr. 383) om  

 at en skelforandring søværts strandbeskyttelseslinien ikke krævede tilladelse  

 efter naturfredningsloven.
Nævnet henviste til at det fremgik af  

 bemærkningerne  

 til den ovenfor nævnte lov fra 1972 at der med bestemmelsen i § 46, stk. 1,  

 nr.  

 3, ønskedes tilvejebragt harmoni med bestemmelsen i § 6 i den dagældende by-  

 og  

 landzonelov, og denne bestemmelse omfattede kun udstykninger og omdelinger,  

 men  

 ikke skelforandringer.
Naturklagenævnet har i en  

 afgørelse af 30. juni 1994 (der er omtalt i Naturklagenævnet  

 Orienterer, nr.  

 44) afslået at give en dispensation til udstykning.
Sagen drejede sig om en  

 ejendom hvor der ønskedes foretaget en udstykning af en parcel delvis inden  

 for  

 strandbeskyttelseslinien.
Lokalplanen for området åbnede mulighed for at der  

 blev  

 udstykket et antal grunde på hver op til 2.500 m² hvoraf ca. to tredjedele lå  

 søværts strandbeskyttelseslinien, men planen gav ikke mulighed for at opføre  

 bygninger søværts strandbeskyttelseslinien.
Naturklagenævnet anførte bl.a.  

 følgende:
 Strandbeskyttelseslinien  

 har siden dens indførelse i 1937 været administreret særdeles restriktivt.  

 Det  

 har væsentlig betydning for den nationale interesse i de nære kystområder, at  

 der kun dispenseres, når der foreligger en ganske særlig begrundelse herfor,  

 og  

 når en dispensation vil være uden konsekvenser for den fremtidige  

 administration af strandbeskyttelseslinien.
 Det er helt uden betydning,  

 at en lokalplan åbner mulighed for matrikulære ændringer, hvorved der  

 fastlægges skel søværts strandbeskyttelseslinien.
De særlige fysiske forhold,  

 som ejeren af ejendommen har henvist til, udgør heller ikke en tilstrækkelig  

 begrundelse for en dispensation. Udstykning af ejendommen 1.  

  

 Ifølge  

 naturbeskyttelseslovens § 65, stk. 3, kan amtsrådet i særlige tilfælde gøre  

 undtagelse fra lovens regel om strandbeskyttelseslinien.
Efter bestemmelsens  

 ordlyd må det antages at amtsrådet skal være tilbageholdende med at give  

 dispensation og skal foretage en konkret vurdering af hver enkelt  

 dispensationsansøgning.
At reglen skal administreres meget restriktivt,  

 fremgår  

 ligeledes af bestemmelsens forarbejder hvor der henvises til den graduerede  

 formulering, nemlig gøre undtagelse i stk. 2 og i særlige  

 tilfælde gøre  

 undtagelse i stk. 3 der efter det anførte navnlig markerer at hidtidig  

 praksis  

 skal opretholdes.
At der skal følges en meget  

 restriktiv linie fremgår endvidere af forarbejderne til  

 naturbeskyttelsesloven  

 hvor det er anført at den praksis angående strandbeskyttelseslinien der havde  

 været fulgt efter naturfredningsloven, havde været meget restriktiv, og at  

 denne restriktive praksis forudsattes opretholdt.
Efter naturfredningsloven  

 kunne dispensation kun gives når der forelå ganske særlige omstændigheder, og  

 når alle fredningsnævnets medlemmer stemte for at der blev givet  

 dispensation.  

 Det anføres således også i forarbejderne at strandbeskyttelseslinien er  

 udtryk  

 for et forbud der sjældent gøres egentlige undtagelser fra.
 Det første spørgsmål der må  

 tages stilling til ved bedømmelsen af denne sag, er om denne meget  

 restriktive  

 linie også gælder i sager om udstykning.
Det fremgår af forarbejderne  

 til lovændringen i 1972 at formålet med at henføre udstykninger under  

 reglerne  

 om strandbeskyttelseslinien var at give fredningsnævnet indsigt i  

 udstykninger  

 i strandfredningszonen.
Desuden fremgår det at lovændringen ville medføre at  

 fredningsnævnet allerede på udstykningsstadiet kunne behandle spørgsmålet om  

 hvorvidt en bebyggelse eller anden foranstaltning som nævnt i bestemmelsen,  

 burde tillades.
Hvis dette ikke burde tillades, ville en udstykning være  

 overflødig, blev det anført.
Det anførte om formålet med  

 at henføre udstykninger under reglen om strandbeskyttelseslinien giver efter  

 min opfattelse ikke grundlag for en antagelse om at denne regel generelt skal  

 administreres mindre restriktivt i forbindelse med udstykninger end i  

 forbindelse med andre foranstaltninger omfattet af reglen om  

 strandbeskyttelseslinien.
Bestemmelsens ordlyd, der ikke sondrer mellem  

 udstykninger og andre foranstaltninger, taler klart imod en sådan forståelse  

 af  

 loven.
I cirkulære nr. 208 af 1. oktober 1972 var det ligeledes anført at  

 placeringen af forbudet mod udstykninger på linie med de øvrige  

 forbudsbestemmelser umiddelbart medførte at den for en udstykning i  

 strandbeskyttelseszonen nødvendige dispensation kun måtte gives når der  

 forelå  

 ganske særlige forhold og alle fredningsnævnets medlemmer stemte herfor.
Der må desuden lægges vægt  

 på at det i forarbejderne til naturfredningsloven var anført at dispensation  

 kun vil kunne gives såfremt helt ekstraordinære forhold, som ikke kan ventes  

 at  

 komme frem i en række andre sager, gør sig gældende.
Det er anført i  

 cirkulære  

 nr. 208 af 1. oktober 1972 at denne betingelse også skulle være gældende i  

 forbindelse med udstykninger.
I den forbindelse må der  

 desuden lægges vægt på at forarbejderne til naturbeskyttelsesloven intet  

 indeholder til støtte for en opfattelse hvorefter adgangen til at give  

 dispensation til udstykning inden for strandbeskyttelseslinien er videre end  

 for andre foranstaltninger som er omfattet af reglen om  

 strandbeskyttelseslinien.
Tværtimod er det i forarbejderne til lovændringen i  

 1994 på ny understreget at forbudet mod udstykning, matrikulering og  

 arealoverførsel er opretholdt, og at den hidtidige meget restriktive  

 administration af beskyttelseslinien forudsættes opretholdt.
Naturklagenævnets afgørelse  

 af 30. juni 1994 ligger på linie hermed.
Det fastslås i afgørelsen  der  

 angik  

 en sag om dispensation til udstykning  at administrationen af reglen om  

 strandbeskyttelseslinien skal være særdeles restriktiv, og at dispensation  

 kun  

 gives når der er en ganske særlig begrundelse herfor, og når en dispensation  

 vil være uden konsekvenser for den fremtidige administration af reglen.
Overfredningsnævnets  

 afgørelse af 26. juni 1987 har mindre interesse i denne forbindelse da den  

 generelt fastslog at skelforandringer ikke var omfattet af  

 naturfredningslovens  

 regel om strandbeskyttelseslinien i modsætning til udstykninger og  

 omfordelinger hvorved der fastsattes skel.
Nævnets afgørelse af 15. februar  

 1980 angik et særegent tilfælde hvor betingelserne for dispensation ansås for  

 opfyldt.
 Det fremgår således af  

 lovgivningen at der ikke er adgang til at administrere reglen om dispensation  

 fra strandbeskyttelseslinien lempeligere når det drejer sig om udstykninger.  

 Også i disse sager skal der således administreres meget restriktivt, og  

 dispensation må kun gives i særlige tilfælde og efter en konkret bedømmelse.
Vestsjællands Amt har i  

 udtalelsen af 20. august 1998 oplyst at før amtet i 1992 fik overført  

 fredningsnævnets hidtidige kompetence vedrørende bl.a. bygge- og  

 beskyttelseslinier, var det nævnets praksis at meddele dispensation til  

 udstykning inden for strandbeskyttelseslinien i udbyggede sommerhusområder  

 under forudsætning af at skel ikke markeredes søværts linien, og at de  

 udstykkede parceller kunne bebygges uden dispensation.
Ligeledes har nævnet i  

 sager hvor der alene er tale om beskedne foranstaltninger, fundet at  

 naturfredningsloven ikke har været anvendelig på forholdet.
 Denne beskrivelse af  

 fredningsnævnets praksis før 1992 afviger væsentligt fra de oplysninger om  

 praksis på området som indeholdes i forarbejderne til naturbeskyttelsesloven.  

 Det kan derfor ikke lægges til grund at det ved vedtagelsen af loven har  

 været  

 forudsat at den af amtet beskrevne praksis skulle videreføres.
 2.  

  

 Det næste der må tages stilling til, er om Vestsjællands Amts  

 interne regler for administration af strandbeskyttelseslinien er i  

 overensstemmelse med lovgivningen.
Amtet oplyste i brevet af  

 12. maj 1998 til Dem at amtet ved afgørelsen i denne sag havde fulgt  

 sædvanlig  

 praksis.
Kravet i lovgivningen om en meget restriktiv administration sådan at  

 dispensation kun gives hvis der efter en konkret vurdering kan påvises at der  

 foreligger et særligt tilfælde der berettiger til dispensation, genfindes  

 ikke  

 i de oplysninger som amtet har givet om sin praksis.
Tværtimod bliver der  

 efter  

 det oplyste om denne praksis som hovedregel givet tilladelse til udstykning  

 når  

 der dels er tale om et udbygget sommerhusområde og der dels er mulighed for  

 at bebygge  

 ejendommen uden dispensation fra strandbeskyttelseslinien.
Denne praksis  

 stemmer således ikke overens med lovgivningen.
 I amtets brev af 20. august  

 1998 gentages de to nævnte betingelser, og det tilføjes at formålet med  

 strandbeskyttelseslinien efter amtsrådets opfattelse er at forhindre  

 bebyggelse  

 søværts strandbyggelinien samt ændringer af tilstanden i øvrigt søværts  

 strandbeskyttelseslinien, og at amtsrådets praksis derfor er at meddele  

 tilladelse til udstykning der ikke markeres landskabeligt søværts  

 strandbeskyttelseslinien såfremt der er mulighed for at bygge landværts  

 strandbeskyttelseslinien.
Jeg er enig med amtet i at  

 formålet med strandbeskyttelseslinien er at forhindre bebyggelse inden for  

 strandbeskyttelseslinien samt ændringer af tilstanden i øvrigt inden for  

 strandbeskyttelseslinien.
Men derudover må der inden for  

 strandbeskyttelseslinien ikke foretages udstykning, matrikulering eller  

 arealoverførsel hvorved der fastlægges skel.
Reglen i naturbeskyttelseslovens  

 §  

 15, stk. 1, sigter således bredere end angivet af amtet.
En praksis hvorefter  

 der gives tilladelse til udstykning der ikke markeres landskabeligt inden for  

 strandbeskyttelseslinien når blot der er mulighed for at bygge uden for  

 beskyttelseslinien, er efter min opfattelse i strid med loven.
I de retningslinier som blev  

 vedtaget af amtets vej- og miljøudvalg i december 1997, er betingelserne for  

 at  

 give dispensation til udstykning søværts strandbeskyttelseslinien anderledes  

 formuleret.
Betingelserne om at der dels skal være tale om et udbygget  

 sommerhusområde og dels skal være mulighed for at bebygge ejendommen uden  

 dispensation fra strandbeskyttelseslinien, er således ikke medtaget.
Derimod  

 anføres det at der normalt gives tilladelse til udstykning og fastlæggelse af  

 skel der ikke kommer synligt til udtryk i terrænet, og til udstykning og  

 fastlæggelse af skel der følger som konsekvens af tilladelse til bebyggelse.
Disse regler er efter min  

 opfattelse ikke i overensstemmelse med loven.
Hverken naturbeskyttelseslovens  

 §  

 15, stk. 1, eller § 65, stk. 3, eller forarbejderne til disse bestemmelser  

 giver mulighed for at fastsætte regler med dette indhold.
Som nævnt stilles  

 der  

 tværtimod krav om en meget restriktiv praksis hvor der kun gives dispensation  

 i  

 særlige tilfælde efter en konkret vurdering.
3.  

  

 Der er som nævnt ikke overensstemmelse mellem de oplysninger om  

 amtets praksis som amtets breve af 12. maj og 20. august 1998 indeholder, og  

 det af amtets vej- og miljøudvalg vedtagne grundlag for administration af  

 naturbeskyttelsesloven.
Så vidt jeg kan bedømme, er det de regler som fremgår  

 af amtets praksis der har dannet grundlag for afgørelsen af 10. februar 1998.  

 Der er således i begrundelsen for afgørelsen ikke henvist til at der er tale  

 om  

 en udstykning og fastlæggelse af skel der ikke kommer synligt til udtryk i  

 terrænet.
Derimod er der lagt vægt på for det første at parcellerne vil kunne  

 bebygges uden dispensation fra strandbeskyttelseslinien, for det andet at  

 ejendommen ligger i et ældre sommerhusområde, og for det tredje at der med en  

 tilladelse ikke tilsidesættes hensyn som naturbeskyttelsesloven skal  

 varetage.
Som det fremgår ovenfor, kan  

 de regler som fremgår af amtets praksis, ikke anses for at være i  

 overensstemmelse med lovgivningen.
Den trufne afgørelse har således ikke  

 hjemmel  

 i lovgivningen.
Jeg har overvejet om den  

 omstændighed at Kort- og Matrikelstyrelsen allerede havde godkendt  

 udstykningen  

 på det tidspunkt hvor Vestsjællands Amt blev ansøgt om dispensation fra  

 strandbeskyttelseslinien, kan tillægges betydning ved bedømmelsen af amtets  

 afgørelse.
Efter min opfattelse kan der ikke lægges vægt på dette forhold.  

 Amtet er under alle omstændigheder forpligtet til at træffe afgørelse i  

 overensstemmelse med lovgivningens krav, også under omstændigheder som disse.
 Jeg anser det for  

 kritisabelt at Vestsjællands Amt har truffet en afgørelse i sagen efter en  

 praksis der ikke har hjemmel i lovgivningen.
 Jeg har gjort amtet bekendt  

 med min opfattelse.
Ved behandlingen af sagen  

 har jeg overvejet at henstille til Vestsjællands Amt at genoptage sagen med  

 henblik på at træffe en ny afgørelse om dispensation fra  

 strandbeskyttelseslinien.
Jeg mener dog ikke at der er tilstrækkeligt  

 grundlag  

 for at afgive en sådan henstilling.
Jeg har i den forbindelse lagt vægt på at  

 adressaten for afgørelsen må antages at have været i god tro angående de  

 ovennævnte mangler ved afgørelsen.
Desuden har jeg lagt vægt på at Kort- og  

 Matrikelstyrelsens afgørelse om at godkende udstykningen ikke er omfattet af  

 min undersøgelse, og at styrelsen i givet fald heller ikke vil være omfattet  

 af  

 en henstilling om genoptagelse af sagen.
Derimod har jeg henstillet  

 til Vestsjællands Amt at foretage de ændringer af amtets interne regler  

 angående dispensation fra strandbeskyttelseslinien som er nødvendige for at  

 bringe reglerne i overensstemmelse med lovgivningen.
Jeg har anmodet amtet om  

 at underrette mig om hvilke ændringer amtet foretager af de interne regler.
Beplantning og støttemur Vestsjællands Amt har i brev  

 af 1. oktober 1998 givet udtryk for at den beplantning og støttemur som er  

 etableret på den pågældende ejendom inden for strandbyggelinien, må anses for  

 at være af underordnet betydning (bagatelgrænse) i forhold til de hensyn som  

 naturbeskyttelsesloven skal varetage.
Etableringen kræver således efter  

 amtets  

 opfattelse ikke tilladelse i henhold til naturbeskyttelseslovens bygge- og  

 beskyttelseslinier.
 Etablering af en beplantning  

 og støttemur er utvivlsomt omfattet af bestemmelsen i naturbeskyttelseslovens  

 §  

 15, stk. 1. Spørgsmålet er om det er lovligt at indføre en regel om en  

 bagatelgrænse sådan at forhold som er omfattet af lovens regel, men som efter  

 forvaltningens vurdering er af underordnet betydning i forhold til lovens  

 formål, kan gennemføres uden dispensation.
Hverken i loven eller dens  

 forarbejder er en sådan bagatelgrænse omtalt.
Tværtimod skal der i disse  

 sager  

 som nævnt følges en meget restriktiv praksis sådan at dispensation kun gives  

 hvis der efter en konkret vurdering kan påvises at der foreligger et særligt  

 tilfælde der berettiger til dispensation.
Dette harmonerer ikke med en regel  

 om  

 at forhold som er omfattet af forbudet i loven, men som efter forvaltningens  

 vurdering er af underordnet betydning i forhold til lovens formål, end ikke  

 kræver dispensation.
Jeg mener derfor ikke at der er hjemmel til at gøre brug  

 af en sådan regel.
 Jeg anser det for  

 beklageligt at Vestsjællands Amt med baggrund i en regel om en bagatelgrænse  

 har givet udtryk for at etableringen af beplantning og støttemur inden for  

 strandbyggelinien ikke kræver tilladelse i henhold til  

 naturbeskyttelsesloven.
Jeg har gjort Vestsjællands  

 Amt bekendt med min opfattelse.
Jeg har desuden henstillet til amtet at  

 foretage de ændringer af amtets praksis på området som er nødvendige for at  

 bringe den i overensstemmelse med lovgivningen.
Spørgsmålet om en bagatelgrænse opstår både i forhold til reglen om  

 dispensation fra strandbeskyttelseslinien og i forhold til amtets  

 tilsynsfunktion Hvad tilsynsfunktionen  

 angår, er det fastsat i naturbeskyttelseslovens § 73, stk. 1, at amtsrådet  

 påser overholdelsen af bl.a. lovens regler og de regler der er udstedt efter  

 loven.
Efter § 73, stk. 6, skal tilsynsmyndigheden foranledige et ulovligt  

 forhold lovliggjort medmindre forholdet har underordnet betydning.
Loven  

 indeholder således en regel om en bagatelgrænse i forbindelse med amtets  

 tilsynsfunktion.
I brev af 2. november 1998  

 afviste Vestsjællands Amt at foretage sig yderligere i anledning af  

 etableringen af beplantning og støttemur på den pågældende ejendom, og amtet  

 henviste til at man i den daglige administration af bl.a.  

 naturbeskyttelseslovens bestemmelser nødvendigvis måtte have en bagatelgrænse  

 for hvilke forhold der kunne og skulle forfølges.
Derimod meddelte amtet i  

 brev  

 af 25. november 1998 at amtet som tilsynsmyndighed ville undersøge forholdene  

 vedrørende  

 et plankeværk etableret på ejendommen matr. nr. (X) og en trappe ned ad  

 skrænten som var etableret på ejendommen matr. nr. (Y) inden for  

 strandbeskyttelseslinien.
 Jeg har forstået det af  

 Vestsjællands Amt anførte sådan at amtet har vurderet at etableringen af  

 beplantningen og støttemuren, men ikke plankeværket og trappen,  

 er omfattet af reglen i  

 naturbeskyttelseslovens § 73, stk. 6. Amtet har i den forbindelse henvist til  

 at beplantningen i det væsentligste er foretaget uden for  

 strandbeskyttelseslinien,  

 og at støttemuren er beskeden og bygget af natursten.
Dette giver mig ikke  

 anledning til bemærkninger.
Jeg henviser til at amtets bedømmelse af om  

 reglen  

 i § 73, stk. 6, kan anvendes i sagen, er foretaget efter en besigtigelse af  

 forholdene på stedet og en efterfølgende afvejning af relevante hensyn og  

 omstændigheder.
Min behandling af sagen er udelukkende foretaget på et  

 skriftligt grundlag, og som ombudsmand har jeg ikke særlige forudsætninger  

 for  

 at afveje de relevante hensyn og omstændigheder på en anden og bedre måde end  

 Vestsjællands Amt der beskæftiger sig med det pågældende sagsområde i det  

 daglige.
Normalt kan jeg derfor ikke  

 gå ind i en nærmere efterprøvelse af en sådan afvejning.
Kun hvis der er tale  

 om ganske særlige omstændigheder, kan jeg kritisere amtets beslutning.
Det  

 kan  

 f.eks. være tilfældet hvis sagen er mangelfuldt oplyst, eller hvis amtets  

 beslutning i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af  

 sagen  

 har jeg ikke fundet sådanne særlige omstændigheder.
Jeg kan derfor ikke  

 foretage mig mere angående amtets beslutning. Vestsjællands Amt meddelte  

 mig ved brev af 5. juli 2000 at amtet havde igangsat en revision af  

 formuleringerne i administrationsgrundlaget.
 Jeg meddelte herefter  

 Vestsjællands Amt at jeg tog brevet til efterretning og afventede modtagelsen  

 af det reviderede administrationsgrundlag.
