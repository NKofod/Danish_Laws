Indhold Forord Afgiftspligtens omfang Afgiftigspligtige forsikringer Afgiftsfri forsikringer Afgiftens størrelse Registrering Registreringsanmeldelse Ændringer i og ophør af virksomheden Opgørelse af afgiftsbeløbet Regnskabsbestemmelser mv Almindelige regler Præmieopkrævning Opbevaring Afregning af afgift Afgiftsangivelse Indbetaling af afgift Restancer Kontrolregler Told- og skattevæsenets kontrolrettigheder Forsikringsselskabets pligter Efterbetalinger og skønsmæssige ansættelser Straffebestemmelser Klagevejledning Momsnævnet Bilag 1. Lov om afgift af ansvarsforsikringer for  

 motorkøretøjer mv 2. Fortegnelse over blanketter mv Hvor kan De få flere oplysninger ? Forord Vejledningen er primært til brug for forsikringsselskaber, der tegner  

 ansvarsforsikringer, der er afgiftspligtige efter lov om afgift af  

 ansvarsforsikringer for motorkøretøjer mv.
 Vejledningen indeholder de vigtigste regler for virksomheden.
 Har De brug for flere oplysninger, er De velkommen til at henvende Dem til  

 den lokale told- og skatteregion.
 En fortegnelse over told- og skatteregionerne findes bag i vejledningen.
Afgiftspligtens omfang Afgiftspligtige forsikringer Afgiftspligten omfatter følgende forsikringer:
A.
Ansvarsforsikringer for de efter færdselsloven registrerede motorkøretøjer sættevogne traktorer påhængsredskaber påhængsvogne og sidevogne B.
Ansvarsforsikringer for knallerter Afgiften omfatter hele ansvarsforsikringspræmien.
Det gælder også, selv om  

 forsikringsdækningen er større end krævet efter færdselsloven.
 Tillægspræmier til lovpligtige ansvarsforsikringer, fx vedrørende forhøjet  

 tingskadedækning og/eller kørsel i udlandet, anses som en del af  

 ansvarsforsikringen og er derfor omfattet af afgiftspligten.
Køretøjer, der er forsynet med danske grænsenummerplader, anses som  

 registreret efter færdselsloven.
Forsikringer for sådanne køretøjer er som  

 følge heraf omfattet af afgiftspligten.
 Afgiftspligten omfatter også ansvarsforsikringer, der er tegnet af  

 statslige, kommunale eller andre offentlige myndigheder, selv om disse  

 myndigheder ikke har pligt til at tegne ansvarsforsikring.
Afgiftsfri forsikringer Følgende forsikringer er ikke omfattet af afgiftspligten:
 Ansvarsforsikringer for traktorer, der efter færdselslovens bestemmelser  

 ikke skal registreres, men kun godkendes.
 Grænseforsikringer for køretøjer, der er registreret i udlandet.
Ansvarsforsikringer, som ikke knytter sig til et bestemt køretøj.
Det  

 drejer sig fx om ansvarsforsikringer for køretøjer på prøvenummerplader,  

 værkstedsforsikringer og hotelansvarsforsikringer.
Afgiftens størrelse A.
Af ansvarsforsikringer for køretøjer, der er registreret efter  

 færdselsloven udgør afgiften følgende procentdel af præmien, afgiften ikke  

 indbefattet: 1. Lastbiler med tilladt totalvægt over 6 tons og hertil hørende  

 påhængsvogne, der anvendes til godskørsel for fremmed regning  

 (vognmandskørsel) 25% af præmien. 2. Andre køretøjer 50% af præmien.
B.
Af ansvarsforsikringer for knallerter udgør afgiften 230 kr årligt.
 Der skal ikke beregnes afgift af den stempelafgift, der opkræves ved  

 tegning af de omhandlede ansvarsforsikringer.
Registrering Registreringsanmeldelse Ved anmeldelse om registrering bruges en blanket, som udleveres af told-  

 og skattevæsenet.
 Forsikringsselskaber, der registreres, får et registreringsbevis hos told-  

 og skattevæsenet.
Ændringer i og ophør af virksomheden Enhver ændring af oplysningerne i anmeldelsen om forsikringsselskabets  

 forhold skal straks meddeles skriftligt til told- og skattevæsenet.
 Det gælder fx følgende ændringer:
- forsikringsselskabet ophører med tegning af afgiftspligtige  

 ansvarsforsikringer - forsikringsselskabet sælges eller overdrages - ejerforholdene ændres - ledelsen ændres - navn eller adresse ændres.
Opgørelse af afgiftsbeløbet Forsikringsselskabet skal opgøre afgiftsbeløbet for hver måned.
For ansvarsforsikringer for registrerede motorkøretøjer mv skal  

 forsikringsselskabet særskilt for de 2 afgiftsgrupper opgøre den  

 afgiftspligtige præmieindtægt, dvs de afgiftspligtige præmier, herunder a  

 conto præmier, der forfalder til betaling i den pågældende måned.
Det gælder  

 også, selv om der er fastsat en senere dato for sidste rettidige betaling.
For knallertforsikringer skal forsikringsselskabet hver måned opgøre det  

 samlede afgiftsbeløb.
Hele den årlige afgift forfalder på forsikringens  

 hovedforfaldsdato.
Afgiften kan således ikke tillades opkrævet ad flere gange  

 i takt med fx halvårlig præmieydelse.
Ved tegning af knallertforsikringer vil hovedforfaldsdagen ofte blive  

 fastsat til en senere dato end ikrafttrædelsesdagen, fx den 1 i måneden efter  

 forsikringens ikrafttræden.
I disse tilfælde skal forsikringsselskabet ud  

 over årsafgiften opkræve et afgiftsbeløb, der beregnes efter det antal dage,  

 forsikringen har været i kraft indtil hovedforfaldsdagen.
Afgiften for  

 nytegnede forsikringer kan herefter beregnes således:
Regnskabsbestemmelser mv Almindelige regler Forsikringsselskabet skal føre et regnskab, der kan danne grundlag for  

 opgørelse af det månedligt opkrævede afgiftsbeløb og for kontrollen med  

 afgiftens rigtige opkrævning og afregning.
 Regnskabet føres i selskabets almindelige forretningsregnskab og på en  

 sådan måde, at afgiftsskylden til told- og skattevæsenet til enhver tid kan  

 opgøres på grundlag af regnskabet.
 Endvidere skal det fremgå af regnskabet hvilke præmiebeløb, der i den  

 enkelte afgiftsperiode er godtgjort forsikringstagerne eller afskrevet som  

 uerholdelige.
Præmieopkrævning Der kan ved udskrivning af præmieopkrævninger incl afgift foretages  

 afrunding af den enkelte opkrævning til beløb i hele kroner.
Opbevaring Regnskabet med tilhørende bilag skal opbevares i mindst 5 år efter  

 regnskabsårets udløb.
Afregning af afgift Afgiftsangivelse Forsikringsselskabet skal opgøre den afgiftspligtige præmieindtægt for  

 hver afgiftsperiode efter reglerne i afsnittet »Opgørelse af  

 afgiftsbeløbet«.
Afgiftsperioden er måneden.
Efter udløbet af hver måned og senest den 15. i den følgende måned skal  

 forsikringsselskabet angive den afgiftspligtige præmieindtægt vedrørende  

 motorkøretøjer mv og afgiften heraf, fordelt på de to afgiftssatser.
For  

 knallertforsikringer skal selskabet angive præmieindtægten samt  

 afgiftsbeløbet.
Angivelsen skal afgives på en blanket, som told- og skattevæsenet sender  

 til forsikringsselskabet.
Hvis forsikringsselskabet ikke modtager blanketten,  

 skal det henvende sig til told- og skatteregionen.
 Angivelsen skal underskrives af forsikringsselskabets ansvarlige ledelse.
 Selvom der ikke i afgiftsperioden er forfaldet afgiftspligtige præmier til  

 betaling, skal angivelsen alligevel indsendes.
Indbetaling af afgift Afgiften for en afgiftsperiode skal indbetales inden udgangen af den  

 måned, der følger efter perioden.
Til brug ved indbetalingen sender told- og skattevæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til told- og skattevæsenet, skal forsikringsselskabet vedlægge eller  

 medbringe girokortet.
Modtager forsikringsselskabet ikke girokortet, skal det  

 henvende sig til told- og skatteregionen.
 Hvis afgiften ikke betales i rette tid, skal forsikringsselskabet betale  

 1,3% i månedlig rente for hver påbegyndt måned fra sidste rettidige  

 betalingsdag, dog mindst 50 kr.
 Told- og skattevæsenet opkræver et gebyr på 50 kr for hver  

 erindringsskrivelse (rykker) vedrørende betaling af afgift.
Restancer Beløb, som told- og skatteregionen ikke har modtaget inden  

 betalingsfristens udløb, vil med renter blive inddrevet ved udlæg.
 Hvis afgiften betales, efter at skylden er sendt til udlæg, skal  

 forsikringsselskabet også betale omkostninger (retsafgift og andre  

 incassoomkostninger).
Kontrolregler Told- og skattevæsenets kontrolrettigheder Told- og skattevæsenet har ret til at foretage eftersyn i lokaler, der  

 benyttes af de registreringspligtige forsikringsselskaber.
Told- og  

 skattevæsenet har adgang til at efterse selskabets forretningsbøger og øvrige  

 regnskabsmateriale samt korrespondance mv.
 Eftersyn i selskabet sker normalt i selskabets sædvanlige forretningstid,  

 men told- og skattevæsenet kan også kræve at få adgang til selskabet uden for  

 denne tid.
Forsikringsselskabets pligter De personer, der er ansat i forsikringsselskabet skal yde told- og  

 skattevæsenet fornøden vejledning og hjælp ved eftersynene, fx ved gennemgang  

 af forretningsbøger, regnskabsmateriale og korrespondance mv.
Efterbetalinger og skønsmæssige ansættelser Hvis det konstateres, at et selskab har afgivet urigtig afgivelse, og  

 derved betalt for lidt i afgift, skal selskabet betale det skyldige beløb  

 senest 14 dage efter, at told- og skattevæsenet har fremsat kravet.
Hvis det skyldige afgiftsbeløb ikke kan gøres op på grundlag af selskabets  

 regnskaber mv, kan told- og skattevæsenet skønsmæssigt ansætte  

 afgiftstilsvaret.
Det samme gælder, hvis et selskab ikke fører de påbudte  

 regnskaber eller ikke fører dem på behørig måde.
Selskabet kan anke ansættelsen til momsnævnet.
Anmodning om indbringelse  

 for nævnet skal være fremsat over for told- og skattevæsenet senest 4 uger  

 efter, at selskabet er gjort bekendt med ansættelsen.
 Hvis afgiften ikke betales i rette tid, skal selskabet betale 1,3 % i  

 månedlig rente for hver påbegyndt måned fra den 1 i den måned, i hvilken  

 beløbet skal betales af selskabet, dog mindst 50 kr.
Straffebestemmelser Forsætlige eller groft uagtsomme overtrædelser af lov om afgift af  

 ansvarsforsikringer for motorkøretøjer mv kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel i indtil 2 år.
 For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant  

 bødeansvar.
Klagevejledning Told- og skatteregionens afgørelser kan ankes til Skatteministeriet, Told-  

 og Skattestyrelsen.
 Adressen er:
Skatteministeriet Told- og Skattestyrelsen Amaliegade 44 1256 København K Styrelsen træffer endelig administrativ afgørelse, medmindre det drejer  

 sig om en sag, der kan ankes til momsnævnet.
 Afgørelser, som styrelsen træffer i 1 instans, kan ankes til  

 Skatteministeren.
 Adressen er:
Skatteministeren Slotsholmsgade 12 1216 København K Klager bedes af praktiske grunde sendt til told- og skatteregionen.
Momsnævnet Der findes et særligt nævn, momsnævnet, som træffer endelig administrativ  

 afgørelse i visse spørgsmål.
 Nævnet har 6 medlemmer: 2 repræsenterer Skatteministeriet, Departementet,  

 og 4 repræsenterer erhverslivet.
 Nævnet har afgørelsen af:
- Spørgsmål om afgiftspligtens omfang - spørgsmål om, hvilket beløb afgiften skal beregnes af, og - klager over de skønsmæssige ansættelser, som told- og skattevæsenet  

 laver.
 Klager til momsnævnet bedes af praktiske grunde sendt til told- og  

 skatteregionen.
 Hvis De ønsker at klage over en skønsmæssig ansættelse, skal told- og  

 skatteregionen have klagen senest 4 uger efter, at De har fået skriftlig  

 besked om ansættelsen.
 Hvis De ønsker at møde personligt for nævnet, inden nævnet træffer  

 afgørelse, skal det fremgå af klagen.
 Nævnets adresse er:
Momsnævnet Slotsholmsgade 12 1216 København K Bilag Lov om afgift af ansvarsforsikringer for motorkøretøjer mv (lovbekendtgørelse nr 608 af 14. oktober 1988, som ændret ved lov nr  

 700 af 22. november 1988 og lov nr 825 af 19. december 1989) § 1.  Efter bestemmelserne i denne lov svares en  

 afgift til statskassen af snsvarsforsikringer for de ifølge færdselsloven  

 registrerede motorkøretøjer, træktorer påhængsvogne, sættevogne, sidevogne og  

 påhængsredskaber.
Endvidere svares afgift af ansvarsforsikringer for cykler  

 med hjælpemotor (knallerter).
 § 2.  Afgiften svares af de forsikringsselskaber, der  

 tegner de i § 1 nævnte ansvarsforsikringer, i det følgende betegnet som  

 selskaberne.
 Stk. 2.  Selskaberneskal anmelde sig til registrering  

 hos tolvæsenet, der udsteder et bevis for registreringen.
§ 3.  Afgiften udgør 50 pct. af præmien for de i § 1,  

 1. pkt., nævnte ansvarsforsikringer, afgiften ikke indbefattet.
For  

 forsikringer vedrørende last- og varemotorkøretøjer med tilladt totalvægt  

 over 6.000 kg og hertil hørende påhængsvogne, der anvendes til godskørsel for  

 fremmed regning (vognmandskørsel), ugør afgiften dog 25 pct. af præmien.  

 Afgiften af ansvarsforsikringer for knallerter udgør 230 kr. årlig.
 § 4.  Selskaberne skal føre et regnskab over  

 præmieindtægterne for de afgiftspligtige forsikringer, der kan danne grundlag  

 for opgørelse af det i hver måned opkrævede afgiftsbeløb og for kontrollen  

 med afgiftens rigtige erlæggelse.
§ 5.  Selskaberne skal efter udgangen af hver måned og  

 senest den 15. i den følgende måned til toldvæsenet angive størrelsen af den  

 afgiftspligtige præmieindtægt og afgiften heraf for den forløbne måned  

 fordelt på de i § 3 nævnte afgiftssatser.
Angivelsen skal være underskrevet  

 af selskabets ansvarlige ledelse.
Stk. 2 .  Et selskabs afgiftspligtige præmieindtægt i en  

 måned omfatter de præmier, herunder a conto-præmier, der forfalder til  

 betaling i den pågældende måned.
Præmier, der godtgøres forsikringstagerne  

 eller afskrives som uerholdelige, fradrages i den afgiftspligtige  

 præmieindtægt i den måned, hvor tilbagebetalingen eller afskrivningen finder  

 sted.
 § 6.  Afgiften af den afgiftspligtige præmieindtægt i  

 en måned skal indbetales til toldvæsenet inden udgangen af den følgende  

 måned.
Stk. 2 .  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra sidste  

 rettidige indbetalingsdag, dog mindst 50 kr. (* 4) § 6a.
Skatteministeren fastsætter de nærmere regler for regnskabsførelse,  

 opgørelse, angivelse og indbetaling af afgiften af ansvarsforsikringer for  

 knallerter.
 § 7.  Toldvæsenet er berettiget til at foretage  

 eftersyn i lokaler, der benyttes af selskaberne, og til at efterse  

 selskabernes forretningsbøger, øvrige regnskabsmateriale samt korrespondance  

 m.v.
 Stk.2 .  De i selskaberne beskæftigede personer skal yde  

 toldvæsenet fornøden vejledning og hjælp ved foretagelsen af de i stk. 1  

 omhandlede eftersyn.
 § 8.  Offentlige myndigheder skal på begæring meddele  

 toldvæsenet enhver oplysning til brug ved toldvæsenets registrering af  

 selskaberne og kontrollen med afgiftens betaling.
 § 9.  Såfremt det konstateres, at et selskab har  

 afgivet urigtig angivelse efter § 5, således at selskabet har betalt for lidt  

 i afgift, afkræves selskabet det skyldige beløb til betaling senest 14 dage  

 efter påkrav.
Stk. 2 .  Kan størrelsen af det afgiftsbeløb, som  

 påhviler selskabet, ikke opgøres på grundlag af selskabets regnskaber, kan  

 toldvæsenet foretage en skønsmæssig ansættelse af afgiftsbeløbet.
Afgørelsen  

 skal indeholde oplysning om den i stk. 3 nævnte klageadgang.
Stk. 3 .  En afgørelse efter stk. 2 kan af selskabet  

 indbringes for det i merværdiafgiftslovens § 37 omhandlede nævn.
Begæring om  

 indbringelse for nævnet skal være fremsat overfor toldvæsenet senest 4 uger  

 efter, at selskabet er gjort bekendt med ansættelsen.
Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af selskabet, dog mindst 50 kr. (* 1)  

 (* 4) § 9 a.  Skatteministeren kan fastsætte bestemmelser og  

 gebyr for erindringsskrivelser vedrørende betaling af afgift m.v. (* 3) § 10.  Med bøde straffes den, der forsætligt eller  

 groft uagtsomt:
a.
Afgiver urigtige eller vildledende oplysninger eller fortier  

 oplysninger til brug for afgiftskontrollen.
b.
Overtræder § 2, stk. 2, § 4, § 5, stk. 1, § 7, stk. 2, eller § 15, stk.  

 2.  Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.  Stk. 3. Den, der begår en af  

 de nævnte overtrædelser med forsæt til at unddrage statskassen afgift,  

 straffes med bøde, hæfte eller fængsel indtil 2 år.  Stk. 4. Er en  

 overtrædelse begået af et aktieselskab, anpartsselskab, andelsselskab eller  

 lignende, kan bødeansvar pålægges selskabet som sådant.
 § 11.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Når sager om de i § 10 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager. (* 3) § 12.  Det efter merværdiafgiftslovens § 37 nedsatte  

 nævn har den endelige administrative afgørelse af:
a.
Spørgsmål om afgiftspligtens omfang.
b.
Spørgsmål om, hvilket beløb afgiften skal beregnes af.
c.
Klager over de af toldvæsenet i henhold til § 9 foretagne skønsmæssige  

 ansættelser.
 § 13.  Skatteministeren kan fastsætte de fornødne  

 regler til gennemførelse af loven.
 § 13 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 12.
Stk. 3.  Minnisteren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse. (* 2) § 13b.
Reglerne om eftergivelse og henstand i merværdiafgiftslovens § 39 d  

 finder tilsvarende anvendelse på beløb, som personer er pligtige at betale  

 som erstatning for selskabers manglende betaling af afgift efter denne lov.  

 (* 4) § 14.  Loven træder i kraft den 1. juli 1975, jf. dog  

 § 15, stk. 2.
§ 15.  (Overgangsbestemmelser, udeladt) § 16.  Præmien for ansvarsforsikringer kan af  

 selskaberne forhøjes med afgiften.
 Stk. 2.  Forsikringstageren kan ikke opsige en  

 forsikringsaftale på grund af forhøjelse af præmien, som alene sker i medfør  

 af stk. 1.
 § 17.  Loven gælder ikke for Færøerne og Grønland.
Bilag 2 Fortegnelse over blanketter mv Blanket nr Blanketnavn H 30 Registreringsanmeldelse H 35 Registreringsbevis H 40 Afgiftsangivelse De kan få flere oplysninger hos Deres lokale told- og  

 skatteregion.
Told- og Skatteregion Adresse Tlf. nr.
