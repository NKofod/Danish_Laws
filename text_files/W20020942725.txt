Kendelse fra Pressenævnet i sag nr.  

 46/2002 Dansk Tipstjeneste A/S har klaget til Pressenævnet  

 over to artikler bragt i Berlingske Tidende den 12. og 26. april 2002, idet  

 man mener, at god presseskik er tilsidesat.
 I en række artikler den 24. og 25. marts 2002  

 anførte bladet blandt andet følgende udsagn:
"I 2001 brugte Dansk Tipstjeneste således  

 mindst 88 millioner kroner alene på markedsføring, hvilket  

 placerer tjenesten på en femteplads over de danske virksomheder, der  

 bruger flest penge på reklamer.
End ikke Teledanmark brugte så  

 mange penge." " trods et markedsføringsbudget, der siger  

 spar to til f.eks. det, som det tidligere monopol Teledanmark råder  

 over." "Det giver statsmonopolet en placering som nummer fem  

 på listen over de virksomheder, der bruger flest penge på  

 reklamer i Danmark." Den 12. april 2002 bragte bladet under rubrikken  

 "Præciseringer" følgende:
"Berlingske Tidende bragte for nylig en artikelserie  

 om Dansk Tipstjeneste.
I den forbindelse viste tal fra Gallup Adfacts, at  

 Tipstjenesten er nummer fem på listen over enkeltannoncører  

 foran blandt andet TDC Tele Danmark.
Gallup Adfacts oplyser, at dette er  

 korrekt, men præciserer, at der også er en liste med  

 koncernannoncører.
Hér er Dansk Tipstjeneste nummer 12   efter  

 Tele Danmark Koncernen." I en artikel den 23. april 2002 med overskriften  

 "Tipstjenesten vil aflive myter" hed det blandt andet:
"For eksempel er udgifterne til markedsføring  

 nærmest eksploderet.
I 1997 brugte Tipstjenesten ifølge en  

 opgørelse fra Gallup Adfacts 51,8 millioner kroner på at  

 sælge drømmen om den store gevinst.
I fjor var tallet 88,7   en  

 stigning på over 70 procent.
Det rækker til en femteplads  

 på listen over såkaldte brands, som virksomheder herhjemme  

 bruger flest penge på at reklamere for.
Ifølge Dansk Tipstjeneste er denne liste dog  

 misvisende og henviser i stedet til en liste, der skildrer reklameforbruget  

 fordelt på koncerner.
Hér ligger Tipstjenesten nummer  

 tolv." " ..
 Alt i alt er det på fem år blevet 212  

 millioner kroner dyrere at drive Tipstjenesten.
.." I en artikel den 26. april 2002 med overskriften  

 "Rettelse vedrørende artiklen: Tipstjeneste vil aflive  

 myter" hed det:
"Berlingske Tidende oplyste den 23. april, at det  

 kostede 212 mio. kr. mere at drive Dansk Tipstjeneste i 2001 end fem år  

 tidligere.
Ved en fejl var lønudgifter indregnet to gange og modsat  

 var en betaling til Hestesportens Finanseringsfond udeladt.
Korrigeret herfor  

 er omkostningerne steget med 171 mio. kr. plus fondsbetalingen på 95  

 mio. kr.   i alt med 266 mio. kr.
Berlingske Tidende beklager fejlen." Klageren har oplyst, at bladet den 24. marts 2002 indledte  

 en artikelrække om Tipstjenesten.
Artiklerne har været meget  

 kritiske, og det er blevet postuleret bredt, at Dansk Tipstjeneste er  

 meget omkostningstung, at de administrative udgifter de sidste 5  

 år er steget uforholdsmæsigt meget i forhold til omsætning  

 og indtjening, og at navnlig de øgede  

 markedsføringsudgifter bærer en væsentlig del af skylden  

 herfor.
 Klageren har anført, at man er blandt de  

 første til at erkende, at pressen er i sin gode ret til kritisk at  

 rette søgelyset mod eksempelvis en virksomhed som Tipstjenesten, men  

 man finder anledning til at kritisere, at det i to sammenhænge har  

 været umuligt at få bladet til   på sober journalistisk vis  

   at berigtige fejl i de faktiske oplysninger, som artiklerne hviler  

 på.
Klageren har med hensyn til spørgsmålet om  

 omkostningsniveauet oplyst, at bladet den 23. april 2002 gentog en tidligere  

 fremsat påstand om, at det på fem år skulle være  

 blevet 212 mio. kr. dyrere at drive Tipstjenesten.
Artiklen foranledigede  

 Tipstjenestens administrerende direktør til at skrive en mail til  

 bladets redaktør, hvori han oplyste, at tallet var forkert, og at det  

 rigtige tal var 171 mio. kr.
Redaktøren erkendte fejlen, der skyldtes,  

 at man havde indregnet den samme lønudgift to gange, og bladet bragte  

 efterfølgende en berigtigelse.
Klageren har anført, at berigtigelsen er  

 tendentiøs og alene søger at bringe læserne det  

 fejlagtige indtryk, at Tipstjenesten er endnu mere omkostningstung end  

 oprindeligt angivet.
De 95 mio. kr., der optræder i regnskabet for  

 2001, er en midlertidig betalingsforpligtelse til  

 Hestevæddeløbssportens Finansieringsfond, som man har  

 indvilliget i at støtte dansk hestesport med i en periode, uanset  

 hvordan spil på hestevæddeløb udvikler sig.
Beløbet  

 er ikke en administrationsudgift, men principielt en udlodning på linje  

 med udlodningen til overskudsmodtagere og kan derfor ikke tillægges  

 Tipstjenestens administrative omkostninger.
Klageren har videre anført, at det allerede i  

 tjenestens pressemeddelelse om 2001-regnskabet, som blev reflekteret i en  

 efterfølgende artikel i bladet den 23. februar 2002, står  

 anført, at "Danskerne spillede for 6,6 milliarder kroner hos  

 Dansk Tipstjeneste   det blev til 1,3 milliarder kroner til modtagerne af  

 Tips- og Lottomidler samt små 100 mio. kr. til dansk hestesport".  

 I denne pressemeddelelse sidestilles de 95 mio. kr. til Hestesportens  

 Finansieringsfond med andre ord direkte med Tipstjenestens øvrige  

 udlodning.
Pressemeddelelsen var suppleret af en oversigt over  

 udlodningsfordelingen de seneste tre år.
Af denne oversigt fremgik det  

 eksplicit, at der i 2001 blev udloddet 2,39 milliarder kr.   et beløb,  

 der indbefatter de 95 mio. kr. til Hestesportens Finansieringsfond.
Klageren har videre anført, at bladet selv i flere  

 artikler har angivet udlodningsbeløbet til 2,4 milliarder kroner og  

 derved selv inkluderet de 95 mio. kr. i udlodningsbeløbet.
Dertil  

 kommer, at bladets journalist i forbindelse med et afholdt interview med  

 Tipstjenestens ledelse udtrykkeligt blev gjort opmærksom på, at  

 de 95 mio. kr. var at sidestille med en udlodning.
Journalisten gjorde dog  

 intet notat i den anledning.
Klageren har endvidere henvist til, at det i  

 Tipstjenestens regnskabsberetning for år 2001 på side 33  

 står anført, at de samlede omkostninger i 2001 udgjorde 552 mio.  

 kr. mod 519 mio. kr. i 2000, samt at der herudover blev udbetalt 95 mio. kr.  

 til Hestevæddeløbssportens Finansieringsfond.
Med formuleringen  

 "de samlede omkostninger", der logisk indbefatter alt, hvad der kan  

 betegnes som "omkostninger", præciseres det, at de 95 mio.  

 kr. til Hestesportens Finansieringsfond ikke er en omkostning.
Tilsvarende  

 fremgår det af en oversigt over Tipstjenestens udlodningsfordeling for  

 de seneste 5 år, der er optrykt i årsrapporten for 2001, at de 95  

 mio. kr. er en udlodning.
 Som svar på bladets anførsel om, at  

 Tipstjenesten ikke gjorde indsigelser, da man den 25. april 2002 fik forelagt  

 den rettelse, bladet bragte dagen efter, har bladet bemærket, at der  

 var tale om en meddelelse fra bladets side og ikke en invitation til at  

 fremkomme med kommentarer.
Afslutningsvis har Tipstjenesten oplyst, at man allerede i  

 årsrapporten for 2000 skrev, at man i forbindelse med overtagelsen af  

 spillet på heste- og hundevæddeløb havde påtaget sig  

 en forpligtelse til   i en periode frem til 30. juni 2002   at sikre  

 Hestevæddeløbssportens Finansieringsfond et  

 minimumsbeløb.
Der er tale om et såkaldt  

 "garantibeløb" på 2 x 95 mio. kr. til udbetaling i  

 perioden fra 1. juli 2000 til 30. juni 2002. Fra 2003 vil der således  

 ikke optræde et "garantibeløb" i Tipstjenestens  

 regnskab.
Det er efter Tipstjenestens opfattelse det rene nonsens, når  

 bladet hævder, at beløbet må betragtes som en  

 driftsomkostning, fordi beløbet udbetales med henblik på, at der  

 kan gennemføres væddemål.
Ud fra en sådan  

 betragtning ville udlodningen til eksempelvis Team Danmark og Danmarks  

 Idrætsforbund ligeledes opfattes som "en  

 driftsomkostning".
Med hensyn til bladets omtale af Tipstjenestens udgifter  

 til markedsføring har klager oplyst, at Tipstjenesten i brev af 2.  

 april 2002 meddelte bladets chefredaktør, at Tipstjenesten ikke var  

 opført i top ti på listen over virksomheder, der bruger flest  

 penge på markedsføring i Danmark, og at nr. 1 på listen  

 for øvrigt var TDC.
Bladet vendte tilbage i mail af 5. april 2002 og  

 fastholdt, at den bragte oplysning var korrekt.
Bladet henviste i den  

 forbindelse til, at man havde indhentet en liste fra Gallup Adfacts, der  

 bekræftede oplysningen.
Efter en fornyet henvendelse fra klager den 9.  

 april 2002 bragte bladet en præcisering den 12. april 2002.
Klageren har anført, at bladet ved den bragte  

 berigtigelse gør sig skyldig i manipulation med faktuelle oplysninger.  

 Listen over enkeltannoncører er slet ikke relevant at bruge i den  

 konkrete sammenhæng. "Tipstjenesten" ikke er et brand.
Det er  

 derimod "Lotto" eller "Oddset". Samtlige Tipstjenestens  

 annoncer er for såkaldte brands   der findes ikke eksempler på  

 image-annoncering alene for virksomheden Dansk Tipstjeneste.
Når  

 Tipstjenesten kun optræder én gang på Gallupoversigten  

 "Top 500 annoncører   2001", skyldes det således alene  

 den omstændighed, at indrykninger for Tipstjenestens mange forskellige  

 brands sker koordineret fra centralt hold og med én og samme  

 regningsmodtager, nemlig Dansk Tipstjeneste.
 Som svar på bladets bemærkning om, at  

 sondringen mellem opgørelse pr. brand og opgørelse pr. koncern  

 ikke fremgår af Gallup-listen og ej heller blev oplyst over for avisen,  

 har klager anført, at det vel er en journalists opgave at sikre sig,  

 at det benyttede materiale er relevant og korrekt, ikke mindst når  

 bladet har så stærke pointer, at man bruger historien som den  

 ubestridte tophistorie i søndagsudgaven.
Klageren har i samme forbindelse anført, at  

 journalistens ærinde tydeligt fremgår af hans korrespondance med  

 Gallup Adfacts.
Derudover finder klager det påfaldende, at journalisten  

 i forbindelse med det gennemførte interview med adm. direktør  

  Per  Schütze   undlod at præsentere sin tese om, at Tipstjenesten  

 skulle være den femtestørste annoncør i Danmark, uagtet  

 spørgsmålet om markedsføringsudgifterne blev  

 berørt under interviewet.
 Klageren er af den opfattelse, at bladet bevidst har  

 ønsket at fremstille tjenestens annonceforbrug på 88 mio. kr.  

 som større end TDC, der forbruger 234 mio. kr.
 Klageren har sammenfattende anført, at bladet har  

 overskredet grænserne for, hvad der kan kaldes god presseskik og  

 anmoder nævnet om at udtale sin kritik.
Bladet har anført, at udbetalingen til  

 Hestevæddeløbssportens Finanseringsfond har karakter af en  

 driftsomkostning for Tipstjenesten og har henvist til følgende citat  

 fra Tipstjenestens årsberetning for 2001: "De samlede udgifter er  

 for koncernen opgjort til 552 mio. kr. mod 519 mio. kr. i 2000. Herudover er  

 der i 2001 betalt 95 mio. kr. til Hestevæddeløbssportens  

 Finansieringsfond mod 48 mio. kr. i 2000 ." Bladet har endvidere til støtte for sit synspunkt  

 henvist til bemærkningerne til § 5 i lov nr. 454 af 31. maj 2000 om  

 væddemål i forbindelse med hunde- og hestevæddeløb.  

 Af bemærkningerne fremgår bl.a. at: "Tipstjenesten opretter  

 Hestevæddeløbssportens Finansieringsfond, der har til  

 formål at fordele den årlige maksimale betaling til de 10  

 væddeløbsbaner, til avlsarbejdet, uddannelser m.v." Det er således bladets opfattelse, at fondens  

 formål er at yde tilskud til dækning af udgifterne ved afholdelse  

 af hestevædddeløb for, at Tipstjenestens selskab kan afholde  

 disse væddeløb.
Fondens udgifter består ikke i uddeling af  

 overskud til velgørende formål, men i dækning af  

 udgifterne ved at arrangere hestevæddeløbene, der er en  

 forudsætning for væddemålene.
Der er derfor   ifølge  

 bladet   tale om en driftsomkostning, der afholdes for at  

 væddemålene kan finde sted.
Det er på denne baggrund, at  

 bladet formulerede den bragte berigtigelse som sket.
Bladet gav i e-mail af  

 25. april 2002 Tipstjenesten besked om indholdet af den rettelse, der ville  

 blive bragt dagen efter.
Af Tipstjenestens svar kan ifølge bladet  

 udledes, at man var utilfreds med udformningen af rettelsen og bladets  

 fortsatte interesse for og omtale af sagen.
Svaret indeholdt imidlertid ikke  

 bemærkninger, der var egnede til at indgå i rettelsen, og  

 spørgsmålet om karakteren af betalingen til  

 Hestevæddeløbssportens Finansieringsfond ikke blev  

 berørt.
Tipstjenesten benyttede således ikke muligheden for at  

 redegøre for, at denne udbetaling ikke kunne sammenlignes med en  

 administrationsudgift.
Bladet kan ikke tiltræde Tipstjenestens beskrivelse  

 af udgiften som en udlodning.
Det afgørende må efter bladets  

 opfattelse være, hvordan betalingen på objektivt grundlag  

 bør karakteriseres.
Samtlige de kilder, som Tipstjenesten har henvist  

 til, må antages at være udtryk for   eller i hvert fald  

 påvirket af   Dansk Tipstjenestes subjektive vurdering af betalingen.  

 Hvis man ikke desto mindre inddrager ovennævnte kilder, fremgår  

 det ikke klart   hverken af pressemeddelelsen eller årsberetningerne  

 at Tipstjenesten anskuede betalingen som en udlodning.
Bladet har i den  

 forbindelse henvist til, at det i Tipstjenestens pressemeddelelse af 22.  

 februar 2002 er anført, at "Danskerne spillede i 2001 for 6,6  

 milliarder kroner hos Dansk Tipstjeneste   det blev til 1,3 milliarder kroner  

 til modtagerne af Tips- og Lottomidler samt små 100 millioner kroner  

 til dansk hestesport.
Den danske stat får 964 millioner kroner i  

 afgifter". Efter bladets opfattelse ville det have været  

 unødvendigt at nævne betalingen til  

 Hestevæddeløbsportens Finansieringsfond særskilt, hvis den  

 var at betragte som en udlodning.
Bladet har endvidere gjort gældende, at betalingen  

 til fonden er særligt omtalt i afsnittet "omkostninger" i  

 Tipstjenestens årsberetning for 2001, mens betalingen ikke er  

 særligt omtalt i afsnittet om udlodninger i samme publikation.  

 Placeringen i årsrapporten af beskrivelsen af betalingen til fonden  

 peger derfor i retning af, at også Tipstjenesten anser betalingen for  

 en omkostning.
Bladet er desuden ikke enig i Tipstjenestens fortolkning af  

 indledningen til afsnittet "Omkostninger" for årsrapporten  

 2001, hvori det er anført, at de samlede omkostninger for 2001  

 udgør 552 mio. kr., og at der derudover er betalt 95 mio. kr. til  

 Hestevæddeløbssportens Finansieringsfond.
Bladet finder   i  

 modsætning til Tipstjenesten   at ordet "herudover" angiver,  

 at der er afholdt yderligere omkostninger, som ikke er medregnet under  

 opgørelsen "de samlede omkostninger". Tipstjenesten må  

 selv bære ansvaret for, at der kan opstå tvivl om  

 karakteriseringen af udbetalingerne til fonden som følge af den  

 uklarhed, hvormed Tipstjenesten i eget materiale har beskrevet  

 udbetalingerne.
Bladet har videre anført, at angivelsen i de to  

 artikler af 24. og 26. marts 2002 af de samlede udlodninger i 2001 til 2,4  

 mia. kr. ikke afspejler inkonsekvens i bladets beskrivelse af  

 regnskabsmaterialet.
Beløbsangivelsen er blot udtryk for, at bladet  

 først i april blev opmærksom på betalingen til fonden.
Bladet er uenig i Tipstjenestens anførsel om, at  

 såfremt udbetalingen til fonden betegnes som en driftsomkostning,  

 så kan tillige udlodningerne til Team Danmark og Danmarks  

 Idrætsforbund (DIF) betegnes sådan.
En sådan sammenligning  

 er ikke retvisende, idet udlodningerne til Team Danmark og DIF langt fra kun  

 udbetales til sportsgrene, som det er muligt at spille på gennem Dansk  

 Tipstjeneste.
Det altovervejende formål med udlodningerne til DIF og  

 Team Danmark er at støtte sporten for sportens skyld, mens hensynet  

 til Dansk Tipstjenestes forskellige spil er aldeles sekundært.
For så vidt angår den del af klagen, der  

 vedrører omtalen af Tipstjenestens markedsføringsudgifter har  

 bladet oplyst, at man forud for artiklerne den 24. og 25. marts 2002 rettede  

 henvendelse til Gallup Adfacts, idet man ønskede en liste over landets  

 største annoncører.
Bladet modtog herefter Top 5-listen, hvor  

 Tipstjenesten figurerer på 5. pladsen.
Inden artiklerne blev trykt,  

 forhørte man sig hos Gallup Adfacts, om det var korrekt  

 forstået, at Tipstjenesten anvendte flere midler på annoncering  

 end Tele Danmark.
Dette bekræftede Gallup Adfacts.
Den 2. april 2002 blev bladet af Tipstjenesten gjort  

 opmærksom på, at Tipstjenesten på en oversigt opgjort efter  

 den samlede koncerns annoncering var placeret under TDC.
Bladet modtog den 9.  

 april 2002 en kopi af oversigten.
Dette foranledigede bladet til i en  

 berigtigelse den 12. april 2002 og en artikel bragt den 23. april 2002 at  

 præcisere, at Tipstjenesten på listen over  

 koncernannoncører ligger på 12. pladsen og efter TDC.
Bladet har yderligere anført, at man alene har  

 gengivet oplysningerne fra top 5-listen.
Sondringen mellem opgørelse  

 pr. brand og pr. koncern fremgik ikke af listen og blev ikke oplyst over for  

 avisen.
Da Tipstjenesten henledte bladets opmærksomhed på  

 indholdet af den anden oversigt, redegjorde bladet for indholdet af denne og  

 gentog endvidere Tipstjenestens synspunkt i en senere artikel.
Bladet har  

 samtidig afvist, at Tipstjenestens placering på de forskellige  

 oversigter var afgørende for artiklen den 24. marts 2002. Det centrale  

 var selve størrelsen af markedsføringsudgifterne på 88  

 mio. kr., og oplysningerne om placeringen som den femtestørste  

 annoncør   foran Tele Danmark   blev alene medtaget til illustration  

 af udgifternes størrelse.
Bladet har i øvrigt anført, at det ikke uden  

 videre er muligt af fastslå, hvilken af de to oversigter, der er den  

 mest rigtige.
Da bladet ønskede en liste over de fem største  

 annoncører, modtog man den først omtalte liste, der  

 således af Gallup Adfacts må formodes at blive anset for den mest  

 retvisende.
Bladet er ikke enig med Tipstjenesten i, at der   i  

 relation til spørgsmålet om, hvad der udgør et brand  

 skal sondres mellem Tipstjenestens enkelte spil.
Det forekommer bladet  

 usandsynligt, at en reklame, som er baseret på vække  

 drømmen om øjeblikkelig rigdom hos modtageren, og som  

 umiddelbart omhandler ét spil, ikke skulle have afsmittende  

 reklamevirkning på Tipstjenestens øvrige spil.
Dette skal ses i  

 sammenhæng med den lighed, der er mellem de enkelte spil, eksempelvis  

 Lotto, OnsdagsLotto, Tips 12, Tips 13 etc. samt den måde, hvorpå  

 spillene afvikles.
 Bladet har sammenfattende anført, at man ikke har  

 handlet i strid med god presseskik ved at bringe oplysningen om Dansk  

 Tipstjenestes placering på listen over de største  

 annoncører i Danmark, idet oplysningen ikke kan anses for urigtig, og  

 idet Dansk Tipstjenestes opfattelse har fundet udtryk i bladet.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
Det følger af de vejledende regler for god  

 presseskik, at det er massemediernes opgave at bringe korrekt og hurtig  

 information.
Endvidere fremgår det, at berigtigelse af urigtige  

 meddelelser skal finde sted på redaktionens eget initiativ, hvis og  

 så snart kendskab til fejl af betydning i de bragte meddelelser  

 indgår.
I berigtigelsen den 26. april 2002 rettede bladet  

 oplysningen om, at det er blevet 212 mio. kr. dyrere at drive Dansk  

 Tipstjeneste end fem år tidligere, idet bladet oplyste, at  

 lønudgifter ved en fejl var indregnet to gange, og at omkostningerne  

 korrigeret for dette var steget med 171 mio. kr.
En betaling til  

 Hestevæddeløbssportens Finansieringsfond, som Tipstjenesten selv  

 anså for en udlodning og ikke en sædvanlig omkostning, og som  

 bladet ikke tidligere havde medregnet i omkostningerne, blev i berigtigelsen  

 medregnet i en korrigeret opgørelse af omkostningsstigningen, der  

 herefter blev opgjort til 266 mio. kr.
Det er Pressenævnets opfattelse, at bladets  

 beskrivelse af betalingen til Hestevæddeløbssportens  

 Finansieringsfond er så unøjagtig, at læseren forledes til  

 at tro, at denne betaling er en omkostning i sædvanlig forstand.
Bladet  

 har hermed handlet i strid med god presseskik, og nævnet udtaler sin  

 kritik.
Det er nævnets opfattelse, at bladet i berigtigelsen  

 den 12. april 2002 vedrørende Tipstjenestens  

 markedsføringsudgifter med fordel kunne have tydeliggjort forskellen  

 mellem de to lister over annoncører, herunder med hensyn til  

 Tipstjenestens markedsføringsudgifter set i forhold til TDC Tele  

 Danmark og TDC-koncernen.
Nævnet finder dog ikke anledning til at  

 udtale kritik vedrørende dette forhold.
 I medfør af medieansvarslovens § 49  

 pålægges det herefter den ansvarshavende redaktør af  

 Berlingske Tidende at offentliggøre følgende:
 "Kendelse fra Pressenævnet:
 Den 26. april 2002 bragte Berlingske Tidende en  

 berigtigelse med hensyn til udviklingen i Dansk Tipstjenestes omkostninger de  

 sidste fem år.
 Dansk Tipstjeneste har klaget til Pressenævnet, idet  

 man finder, at bladet har handlet i strid med god presseskik i forbindelse  

 med berigtigelsen.
 Pressenævnet udtaler:
Det følger af de vejledende regler for god  

 presseskik, at det er massemediernes opgave at bringe korrekt og hurtig  

 information.
Endvidere fremgår det, at berigtigelse af urigtige  

 meddelelser skal finde sted på redaktionens eget initiativ, hvis og  

 så snart kendskab til fejl af betydning i de bragte meddelelser  

 indgår.
I berigtigelsen den 26. april 2002 rettede bladet  

 oplysningen om, at det er blevet 212 mio. kr. dyrere at drive Dansk  

 Tipstjeneste end fem år tidligere, idet bladet oplyste, at  

 lønudgifter ved en fejl var indregnet to gange, og at oplysningerne  

 korrigeret for dette var steget med 171 mio. kr.
En betaling til  

 Hestevæddeløbssportens Finansieringsfond, som Tipstjenesten selv  

 anså for en udlodning og ikke en sædvanlig omkostning, og som  

 bladet ikke tidligere havde medregnet i omkostningerne, blev i berigtigelsen  

 medregnet i en korrigeret opgørelse af omkostningsstigningen, der  

 herefter blev opgjort til 266 mio. kr.
Det er Pressenævnets opfattelse, at bladets  

 beskrivelse af betalingen til Hestevæddeløbssportens  

 Finansieringsfond er så unøjagtig, at læseren forledes til  

 at tro, at denne betaling er en omkostning i sædvanlig forstand.
Bladet  

 har hermed handlet i strid med god presseskik, og nævnet udtaler sin  

 kritik.
 København, den 4. september 2002.
Niels Grubbe, Finn Rowold, Kaare R.
Skou og Ole  

 Askvig." Afsagt den 4. september 2002.
