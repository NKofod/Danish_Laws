 En  

 advokat, som havde udlæg i feriegodtgørelsen, havde ikke ret til aktindsigt i  

 feriesagen.
 Ankenævnet har behandlet Deres klage på møde den 24.  

 august 2005.
Nævnet traf denne A F G Ø R E L  

 S E Ankenævnet er enig med Arbejdsdirektoratet i, at De ikke  

 har ret til at få aktindsigt i Arbejdsdirektoratets afgørelse om Xxs  

 feriegodtgørelse, i Xxs advokats klagebrev og i direktoratets  

 oversendelsesbrev  

 til ankenævnet.
 Begrundelsen er, at De ikke er part i Xxs sag om feriegodtgørelse.
 Begrundelsen er endvidere, at akterne indeholder oplysninger om Xxs  

 private forhold.
 Ved vurderingen af, om De er part i sagen har Ankenævnet lagt vægt  

 på, at sagen om feriegodtgørelse er en sag mellem Xx og hans tidligere  

 arbejdsgiver.
 Efter forvaltningsloven kan den, som er part i en sag, forlange at  

 blive gjort bekendt med sagens dokumenter.
De kan ikke indtræde i Xxs ret til ferie eller feriegodtgørelse,  

 idet en lønmodtager ifølge ferieloven ikke kan give afkald på sin ret til  

 ferie  

 eller feriegodtgørelse.
At De har en interesse i, om Xx kan få  

 feriegodtgørelse, medfører ikke, at De er part i sagen.
De har derfor ikke  

 ret  

 til aktindsigt i medfør af forvaltningsloven.
 Ankenævnet har endvidere lagt vægt på, at akterne indeholder  

 oplysninger om Xxs private, økonomiske forhold.
Efter offentlighedsloven, kan enhver forlange aktindsigt i  

 dokumenter oprettet af en forvaltningsmyndighed.
Ifølge lovens § 12,  

 stk.1, nr.1, gælder retten til aktindsigt ikke oplysninger om enkeltpersoners  

 forhold.
Omfattes kun en del af et dokument af bestemmelsen i stk. 1,  

 skal  

 den pågældende gøres bekendt med dokumentets øvrige indhold.
Vi vurderer, at  

 begrænsningen gælder for de tre dokumenter som helhed.
De har derfor heller  

 ikke ret til aktindsigt i medfør af offentlighedsloven.
 Ankenævnet henviser til § 4 i ferieloven, jf. lov nr. 395 af  

 31. maj 2000, til § 9 i forvaltningsloven, jf. lov nr. 571 af 19.  

 december  

 1985 og til § 4 og § 12, stk. 1 og 2 i offentlighedsloven, jf.  

 lov nr. 572 af 19. december 1985 om offentlighed i forvaltningen.
 Ankenævnet tiltræder således Arbejdsdirektoratets afgørelse af 30.  

 juni 2005.
På  

 ankenævnets vegne Sign.
 De kan læse om afgørelsens faktiske og retlige grundlag  

 på de følgende sider.
1.  

 Sagsforløb Arbejdsdirektoratet fremstillede sagen på denne måde:
Direktoratet har den 17. juni 2005 modtaget Deres anmodning om  

 aktindsigt i denne sag vedrørende Xx.
De har bedt om aktindsigt i det omfang,  

 De kan få det.
De har henvist til, at De er udlægshaver.
 Direktoratet forsøgte den 21. juni 2005 og den 23. juni 2005 at  

 kontakte Dem i anledning af Deres henvendelse.
Den 27. juni 2005 oplyste De telefonisk på direktoratets  

 forespørgsel, at De ikke havde kunnet træffes som følge af et udlandsophold.  

 De  

 oplyste, at De mente, at De som rettighedshaver i forhold til udlægget i  

 fogedretten har ret til fuld aktindsigt, men at De i første omgang ønsker  

 aktindsigt i direktoratets seneste afgørelse i sagen, i klagebrevet og i  

 direktoratets  

 oversendelsesbrev til Arbejdsmarkedets Ankenævn. Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 30. juni 2005 denne afgørelse:
De kan ikke få aktindsigt i de nævnte breve. Direktoratet begrundede afgørelsen således:
 Efter direktoratets opfattelse er De ikke part i afgørelsessagen  

 mellem Xx og dennes tidligere arbejdsgiver.
 Direktoratet har herved lagt vægt på, at det forhold, at De qua  

 udlægget kan have en interesse i Xxs mulige feriepenge, gør Dem ikke til part  

 i  

 den konkrete sag.
 Spørgsmålet om aktindsigt skal derfor afgøres efter reglerne i  

 offentlighedsloven, jf. lov nr. 572 af 19. december 1985, med senere  

 ændringer.
 Det fremgår af § 4, stk. 1 i offentlighedsloven, at  

 enhver med de undtagelser, der er nævnt i §§ 7-14, kan forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed  

 som led i administrativ sagsbehandling i forbindelse med dens virksomhed.
Ved afgørelsen af, at De ikke kan få aktindsigt, har direktoratet  

 lagt vægt på, at retten til aktindsigt ikke omfatter oplysninger om  

 enkeltpersoners private, herunder økonomiske, forhold.
Da sagen i sin helhed  

 må  

 anses for at vedrøre Xxs private forhold, kan der ikke gives aktindsigt heri.  

 Direktoratet henviser til § 12, stk. 1, nr. 1 i  

 offentlighedsloven. 3. Klagen  

 til ankenævnet De har i klagen af 4. juli 2005 anført følgende:
Det er endog åbenbart, da kravet tilhører min klient, at min  

 klient er part og har krav på aktindsigt. Med klagen var sendt kopi af Arbejdsdirektoratets afgørelse af 30.  

 juni 2005.
4.  

 Arbejdsdirektoratets bemærkninger til klagen Arbejdsdirektoratet har den 29. juli 2005 udtalt, at  

 direktoratet ikke finder, at der med klagen er kommet nye oplysninger, der  

 kan  

 ændre direktoratets afgørelse.
Direktoratet henholder sig til begrundelsen i  

 afgørelsen.
5. Nyt  

 efter klagen Intet modtaget.
6. Regler Ferielov, jf.  

 lov nr. 396 af 31. maj 2000 § 4.  

  

 En lønmodtager kan ikke give  

 afkald på sin ret til ferie, løn under ferie, ferietillæg og feriegodtgørelse  

 efter loven, og loven kan i øvrigt ikke fraviges til ugunst for  

 lønmodtageren,  

 medmindre andet fremgår af de øvrige bestemmelser i loven.
 Stk. 2.  

  

 Loven er ikke til hinder for  

 videregående rettigheder for en lønmodtager i henhold til andre love og  

 bestemmelser, kollektiv overenskomst, individuel aftale, sædvane m.v.
 Stk. 3.  

  

 I det omfang lovens bestemmelser  

 indgår i en kollektiv overenskomst, indebærer dette, at fortolkning og brud  

 på  

 disse bestemmelser skal afgøres i det fagretlige system, jf. også § 44,  

 stk. 1.
Forvaltningslov, jf. lov nr. 571 af 19.  

 december 1985 § 9.  

  

 Den, der er part i en sag, hvori der er eller vil blive truffet afgørelse af  

 en  

 forvaltningsmyndighed, kan forlange at blive gjort bekendt med sagens  

 dokumenter.
Begæringen skal angive den sag, hvis dokumenter den pågældende  

 ønsker at blive gjort bekendt med.
 Stk. 2.  

  

 Bestemmelser om tavshedspligt for personer, der virker i offentlig tjeneste  

 eller hverv, begrænser ikke pligten til at give aktindsigt efter dette  

 kapitel.
 Stk. 3.  

  

 Bestemmelserne i dette kapitel gælder ikke sager om strafferetlig forfølgning  

 af lovovertrædelser, jfr. dog § 18.
Offentlighedsloven, jf. lov nr. 572 af 19.  

 december 1985 om offentlighed i forvaltningen § 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med  

 dens virksomhed.
En forvaltningsmyndighed kan give aktindsigt i videre  

 omfang,  

 medmindre andet følger af regler om tavshedspligt m.v.
Stk. 2.  

  

 Den, hvis  

 personlige forhold er omtalt i et dokument, kan med de undtagelser, der er  

 nævnt i §§ 7-11 og § 14, forlange at blive gjort bekendt med  

 oplysningerne herom.
Det gælder dog ikke i det omfang de hensyn, der er nævnt  

 i  

 § 13, eller hensynet til den pågældende selv eller andre med afgørende  

 vægt taler imod.
 Stk. 3.  

  

 Begæring  

 efter stk. 1 og 2 skal angive de dokumenter eller den sag, som den  

 pågældende ønsker at blive gjort bekendt med.
§ 12.  

  

 Retten til aktindsigt omfatter ikke oplysninger om enkeltpersoners private, herunder økonomiske, forhold, tekniske indretninger eller fremgangsmåder eller om drifts- eller  

 forretningsforhold eller lignende, for så vidt det er af væsentlig økonomisk  

 betydning  

 for den person eller virksomhed, oplysningen angår, at begæringen ikke  

 imødekommes.
 Stk. 2.  

  

 Omfattes  

 kun en del af et dokument af bestemmelsen i stk. 1, skal den pågældende  

 gøres bekendt med dokumentets øvrige indhold.
