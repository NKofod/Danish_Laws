Cirkulære om  

 organisationsaftale for tandteknikere ved tandlægeskolerne og for optikere  

 ved  

 Statens Øjenklinik Generelle bemærkninger Finansministeriet og Dansk Funktionærforbund har den 22.  

 oktober 1996 indgået medfølgende organisationsaftale for tandteknikere ved  

 tandlægeskolerne og for optikere ved Statens Øjenklinik.
 Organisationsaftalen udgør sammen med  

 StK-fællesoverenskomsten af 19. maj 1995 det samlede overenskomstgrundlag.
 Organisationsaftalen er en sammenskrivning af de hidtidige  

 organisationsaftaler for tandteknikere og for optikere ved Statens  

 Øjenklinik.
Bemærkninger til organisationsaftalens enkelte  

 bestemmelser Til § 16. Konvertering af ikke-afviklet  

 overarbejde til omsorgsdage Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført overarbejde.
 Ordningen er frivillig, således at det er den ansatte, der  

 vælger, om den ikke-afviklede frihed ved afspadseringsfristens udløb skal  

 honoreres efter de almindelige regler om overarbejdsbetaling eller  

 konverteres  

 til omsorgsdage.
Der kan fastsættes et maximum for antallet af afspadseringstimer,  

 der kan omdannes til omsorgsdage.
Maximum fastsættes af  

 ansættelsesmyndigheden,  

 dog således at de ansatte som minimum skal have mulighed for at opspare 10  

 omsorgsdage.
 Dette cirkulære har virkning fra 1. april 1995. Samtidig  

 ophæves organisationsaftale af 27. august 1993 for tandteknikere (cirk. af  

 14.  

 oktober 1993, APD.nr. 82/93) og organisationsaftale af 8. september 1993 for  

 optikere ved Statens Øjenklinik (cirk. af 14. oktober 1993, APD.nr. 81/93).
Finansministeriet, den 28. januar  

 1997 P.M.V.E.B.Henrik Bo Nielsen ORGANISATIONSAFTALE FOR TANDTEKNIKERE VED  

 TANDLÆGESKOLERNE OG FOR OPTIKERE VED STATENS ØJENKLINIK Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
§ 1. Organisationsaftalens dækningsområde Organisationsaftalen omfatter tandteknikere beskæftiget  

 ved tandlægeskolerne samt optikere ansat ved Statens Øjenklinik.
Bestemmelser for tandtekniker § 2.
 Til beskæftigelse inden for tandteknikerfaget kan  

 ansættelse af tandteknikere kun finde sted, såfremt der foreligger et  

 svendebrev, der svarer til Handelsministeriets bekendtgørelse af 5. august  

 1958, omhandlende tandteknikeres uddannelse eller et uddannelsesbevis i  

 henhold  

 til loven om Efg eller erhvervsuddannelsesloven.
 Stk. 2.  

  

 Crom-coboltteknikere, som efter det fyldte 18. år har været beskæftiget  

 mindst  

 2 år ved crom-coboltarbejde, og som har aflagt svendeprøve hovedsagelig inden  

 for guld- og sølvsmedefaget, er omfattet af nærværende overenskomst.  

 Crom-coboltteknikere uden svendeprøve omfattes af overenskomsten efter 6 års  

 beskæftigelse ved crom-coboltarbejde.
§ 3.  


  

 Løn Tandteknikere aflønnes efter skalatrinene 17, 18, 19, 20,  

 21, 22, 23 og 24 i stedtillægsområde V.
Alle skalatrin er 2-årige.
 Tandteknikerne oprykkes pr. 1. april 1995 til nærmeste  

 højere skalatrin med bevarelse af hidtidig lønanciennitet.
 Stk. 2.  

  

 Ved ansættelse  

 på deltid ydes løn i forhold til den nedsatte tjenestetid.
 § 4.
 På grund af den særlige arbejdstilrettelæggelse på  

 tandlægeskolerne er der i de anførte lønninger og det årlige timetal  

 inkluderet  

 betaling for søgnehelligdage og sommerferie.
§ 5.  


  

 Elever Elever aflønnes efter de af tandteknikerfagets  

 fællesudvalg fastsatte elevlønninger.
§ 6.  


  

 Mestersvendstillæg Efter 2 års ansættelse kan der, såfremt forudsætningerne i  

 stk. 3. er opfyldt, ydes tandteknikere et mestersvendstillæg på 334,85 kr.  

 pr.  

 måned.
 Stk. 2.  

  

 Undtagelsesvis  

 kan sådant tillæg ydes på et tidligere tidspunkt end efter 2 års ansættelse.
Stk. 3.  

  

 Ydelse af  

 mestersvendstillæg forudsætter, at tandteknikere kan udføre selvstændigt arbejde på en afdeling kan  

 afholde demonstrationer for tandlægestuderende har arbejde af ledende art for en gruppe teknikere kan  

 oplære lærlinge eller har endt uddannelse som specialist efter udstået  

 læretid.
§ 7.  

 Normal arbejdstid Den normale ugentlige arbejdstid er 37 timer.
§ 8.  


  

 Deltid Arbejdstiden kan nedsættes til 15 timer pr. uge.
 Stk. 2.  

  

 Ved ansættelse  

 på deltid mindre end 15 arbejdstimer pr. uge træffes forudgående aftale  

 mellem  

 overenskomstens parter.
 Stk. 3.  

  

 Før der sker  

 nyansættelse på deltid, skal det undersøges, om de pågældende  

 arbejdsfunktioner  

 lige så hensigtsmæssigt kan udføres af allerede ansatte på deltid, der har de  

 krævede kvalifikationer, og som ønsker at overgå til en højere  

 beskæftigelsesgrad.
§ 9.  


  

 Arbejdstidstilrettelæggelse Den daglige arbejdstid kan lægges mellem kl. 7.00 og kl.  

 17.30 efter aftale mellem den ansatte og ansættelsesstedet.
 Stk. 2.  

  

 Ændring af den  

 aftalte arbejdstid skal fra begge parters side ske med mindst en måneds  

 varsel.
§ 10.  


  

 Overarbejde Såfremt overarbejde ikke er varslet dagen før, bør der i  

 videst muligt omfang tages hensyn til individuelle ønsker om fritagelse for  

 overarbejde.
§ 11.  


  

 Tandlægeskolerne Timer udover 37 pr. uge betragtes som overarbejde, og der  

 ydes frihed inden for skolens ferier, svarende til antallet af  

 overarbejdstimer  

 med tillæg af 50 pct. af den gennemsnitlige timeløn udregnet som 1/1924 af  

 årslønnen.
For timetal, der overstiger den årlige norm på 1924 timer, betales  

 den gennemsnitlige timeløn med tillæg af 50 pct., for så vidt afspadsering  

 efter den ovenstående regel ikke er mulig.
 Stk. 2.  

  

 Overarbejde på  

 fridage og søgnehelligdage betales med et tillæg på 100 pct.
 Stk. 3.  

  

 Tandteknikmedhjælpere, ansat ved tandlægeskolerne, aflønnes og ansættes mv.  

 fortsat efter tilsvarende regler, som er fastsat i organisationsaftalen  

 mellem  

 Finansministeriet og Kvindeligt Arbejderforbund i Danmark vedrørende løn- og  

 arbejdsvilkår for rengøringsassistenter m.fl. i statens tjeneste.
§ 12. Elever, overarbejde Elever, der er fyldt 18 år, kan sættes til at udføre  

 overarbejde efter samme retningslinier og i samme udstrækning, som er  

 gældende  

 for fagets voksne arbejdere.
 Stk. 2.  

  

 Arbejdstiden for  

 elever under 18 år må normalt ikke overstige den sædvanlige arbejdstid for  

 voksne, der er beskæftiget i samme fag.
 Stk. 3.  

  

 Elever under 18  

 år må ikke beskæftiges mere end i alt 10 timer pr. dag.
Bestemmelser for optikere ved Statens  

 Øjenklinik § 13. Løn Optikere ved Statens Øjenklinik aflønnes efter  

 skalatrinene 43 og 44. Skalatrin 43 er 2-årigt.
 Stk. 2.  

  

 Der ydes efter  

 et års ansættelse på skalatrin 43 et årligt tillæg på 1.700 kr. (1. oktober  

 1984-niveau). Tillægget procentreguleres efter lønjusteringsaftalens regler.
 § 14.  


  

 Arbejdstid  

 mv.
 Lønnen, jf. § 13, forudsætter fuldtidsbeskæftigelse  

 svarende til 37 timer ugentlig.
 Stk. 2.  

  

 Før der sker  

 nyansættelse på deltid, skal det undersøges, om de pågældende  

 arbejdsfunktioner  

 lige så hensigtsmæssigt kan udføres af allerede ansatte på deltid, der har de  

 krævede kvalifikationer, og som ønsker at overgå til en højere  

 beskæftigelsesgrad.
§ 15.  

 Overarbejde Overarbejde bør så vidt muligt undgås.
 Stk. 2.  

  

 For beordret og  

 kontrollabelt overarbejde ydes der timebetaling på 1/1924 af den pågældendes  

 løn med tillæg af 50 procent.
 Stk. 3.  

  

 Overarbejde skal  

 dog så vidt muligt godtgøres med fritid af samme varighed som det præsterede  

 overarbejde med tillæg af 50 procent.
§ 16.  


  

 Konvertering  

 af ikke-afviklet overarbejde til omsorgsdage Hvis overarbejde ikke har kunnet godtgøres med  

 erstatningsfrihed, jf. § 15, kan den ansatte i stedet for overarbejdsbetaling  

 vælge at få den ikke-afviklede frihed godskrevet som omsorgsdage/-timer.
Stk. 2.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale af 26. juni 1995  

 om barsel, adoption og omsorgsdage.
Omsorgsdagene/-timerne afvikles efter  

 anmodning i overensstemmelse med reglerne i kapitel 4 i nævnte aftale.
 Stk. 3.  

  

 Afspadseringsfrihed, der efter bestemmelsen i stk. 1 er konverteret til  

 omsorgsdage/-timer,  

 kan ikke senere tilbageføres og godtgøres med overarbejdsbetaling.
Stk. 4.  

  

 Den enkelte  

 ansættelsesmyndighed kan fastsætte et maximum pr. medarbejder for antallet af  

 overarbejdstimer, der kan konverteres til omsorgsdage/-timer.
Maximum kan dog  

 ikke fastsættes lavere end et timetal svarende til i alt 10 omsorgsdage.
§ 17. Ikrafttræden og opsigelse Organisationsaftalen har virkning fra 1. april 1995 og kan  

 af parterne opsiges skriftligt med 3 måneders varsel til en 31. marts  

 ‑ dog  

 tidligst 31. marts 1997.
København, den 22. oktober 1996 Dansk Funktionærforbund Tommy Hansen Finansministeriet P.M.V.
 E.B.
