Tillægsbetænkning afgivet af Uddannelsesudvalget den 29. maj  

 2007 Tillægsbetænkning over Forslag til lov om ungdomsuddannelse for unge  

 med særlige behov [af  

 undervisningsministeren (Bertel Haarder)] 1. Ændringsforslag Enhedslistens medlem af udvalget har stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 28. marts 2007 og var til 1.  

 behandling den 20. april 2007. Lovforslaget blev efter 1. behandling henvist  

 til behandling i Uddannelsesudvalget.
Udvalget afgav betænkning den 10. maj  

 2007. Lovforslaget var til 2. behandling den 15. maj 2007, hvorefter det blev  

 henvist til fornyet behandling i Uddannelsesudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 2 møder.
Høring Undervisningsministeren har efter anmodning fra udvalget sendt de  

 af ministeren til 2. behandling stillede ændringsforslag i skriftlig høring.  

 Ministeren sendte den 21. maj 2007 de indkomne høringssvar til udvalget.  

 Ministeren fremsendte den 22. maj 2007 supplerende høringssvar og et  

 høringsnotat  

 til udvalget.
Skriftlige henvendelser Udvalget har under den fornyede behandling af lovforslaget  

 modtaget skriftlige henvendelser fra Karise Efterskole og Landsforeningen  

 Ligeværd.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har Landsforeningen Ligeværd mundtligt over for  

 udvalget redegjort for sin holdning til lovforslaget.
Samråd Udvalget har under den fornyede behandling af lovforslaget  

 stillet 1 spørgsmål til undervisningsministeren til mundtlig besvarelse.  

 Ministeren har besvaret spørgsmålet i et samråd med udvalget den 22. maj  

 2007.  

 Ministeren har efterfølgende sendt udvalget det talepapir, der lå til grund  

 for  

 ministerens besvarelse af spørgsmålet.
Ministeren har i forlængelse af  

 samrådet  

 oversendt et skema over forsørgelsesgrundlaget og dets betydning for  

 finansiering af ungdomsuddannelse til unge med særlige behov.
Dette skema er  

 optrykt  

 som bilag 2 til tillægsbetænkningen.
Spørgsmål Udvalget har under den fornyede behandling af lovforslaget  

 stillet 3 spørgsmål til undervisningsministeren til skriftlig besvarelse, som  

 denne har besvaret.
3. Tilkendegivelse fra undervisningsministeren Undervisningsministeren har over for udvalget tilkendegivet  

 følgende:
Evaluering Det fremgår af bemærkningerne til lovforslagets § 16, at loven  

 foreslås løbende evalueret.
Evalueringen vil blive afsluttet endeligt efter 4  

 års forløb, således at der foreligger et resultat af evalueringen til brug  

 for  

 udarbejdelsen af et lovforslag i folketingsåret 2011-2012.
Jeg vil skriftligt redegøre for den løbende evaluering i august  

 måned 2008, herunder om eventuelle utilsigtede virkninger af  

 ændringsforslaget  

 vedrørende præcisering af reglerne om finansiering m.v. af  

 uddannelseselementer,  

 der leveres af frie kostskoler, produktionsskoler, institutioner for  

 erhvervsrettet uddannelse, daghøjskoler, værksteder og andre institutioner.  

 Redegørelsen vil også indeholde en opgørelse over, i hvilket omfang de unge  

 uddannes på de forannævnte institutioner.
Redegørelsen vil tillige omfatte en  

 opgørelse over antallet af sager, der er blevet indbragt for Klagenævnet for  

 vidtgående specialundervisning.  

 Endvidere vil der blive redegjort for de unges forsørgelsesgrundlag samt  

 økonomien i uddannelsen.
Efterskolerne Ved en fejl er der i bemærkningerne til ny § 5, stk. 5,  

 (ændringsforslag nr. 4) medtaget efterskolerne vedrørende deltagelse i  

 ordinære  

 forløb.
Efterskolerne kan ifølge forslaget til ny § 5, stk. 1, nr. 1, ikke  

 udbyde ordinære forløb, da efterskolerne ikke har til opgave at udbyde  

 ungdomsuddannelse.
 Det præciseres, at efterskolerne, der udbyder undervisning på  

 8., 9. og 10. klassetrin som ordinære forløb, ikke kan udbyde disse forløb på  

 ungdomsuddannelsen.
 Dette fremgår i øvrigt af forslaget til ny § 5, stk. 1, nr. 1,  

 sammenholdt med forslaget til ny § 5, stk. 5, jf. ordene i ny § 5, stk. 5, 1.  

 pkt., »Udgifter til elementer af ordinær undervisning, der leveres af de i  

 stk.  

 1, nr. 2-4, nævnte institutioner,  «.
4. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 i den affattelse, hvori det  

 foreligger efter 2. behandling.
 Dansk Folkepartis medlemmer af udvalget udtrykker stor glæde  

 over dette lovforslag, som er en opfølgning på B 51 om tilbud om  

 ungdomsuddannelse til udviklingshæmmede unge og andre unge med særlige behov,  

 som Dansk Folkeparti fremsatte i Folketingsåret 2005-06, og som blev  

 enstemmigt  

 vedtaget ved 2. behandling den 4. maj 2006.
 Socialistisk Folkepartis medlem af udvalget ønsker  for at  

 sikre, at kommunerne lever op til ansvaret for og forpligtelsen til at  

 tilbyde  

 unge med særlige behov en 3-årig ungdomsuddannelse  at  

 undervisningsministeren  

 i januar 2008 fremlægger en redegørelse, hvoraf det fremgår, hvordan  

 kommunerne  

 har varetaget opgaven siden lovens ikrafttræden den 1. august 2007.
Det bør fremgå af redegørelsen, hvor mange unge inden for  

 målgruppen der er påbegyndt en ungdomsuddannelse, samt i hvilket omfang  

 kommunerne  

 lever op til ansvaret med at vejlede de unge om tilbuddet.
SF finder det  

 særdeles vigtigt, at kommunerne får de ressourcer og den vejledning, der skal  

 til, for at flest mulige kan få udbytte af retten til den 3-årige  

 ungdomsuddannelse, der følger af lovforslaget.
Et  

  

 mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de stillede ændringsforslag.
Selv om ændringsforslagene ikke vedtages,  

 vil  

 Enhedslisten stemme for lovforslaget.
Enhedslistens medlem af udvalget har stillet ændringsforslagene  

 for at undgå, at kommunerne skal finansiere de uddannelsesforløb, som der  

 normalt ville være statslige tilskud til.
Det bør ikke være et spørgsmål om  

 kommunal økonomi, hvorvidt en ung med særlige behov kan få adgang til et  

 uddannelsesforløb.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL):
Til § 4 1)  

  

 I  

  

 stk. 2  

  

 indsættes efter 2. pkt. som  

  

 3. pkt.:
»I uddannelsesplanen kan også indgå elementer, der leveres af  

 daghøjskoler, efterskoler, husholdningsskoler, håndarbejdsskoler,  

 produktionsskoler, erhvervsskoler, værksteder og andre institutioner.« [Konsekvens af ændringsforslag nr. 2] Til § 5 2)  

  

 Paragraffen udgår.
[Fjernelse af præcisering af reglerne om finansiering m.v.] Bemærkninger Til nr. 1 Den foreslåede ændring er en konsekvens af ændringsforslag nr.  

 2.
Til nr. 2 Den foreslåede ændring fjerner den præcisering, som blev indsat  

 i lovforslaget ved et af undervisningsministeren stillet ændringsforslag,  

 idet  

 ændringen efter en skriftlig høring har vist sig at have utilsigtede  

 konsekvenser.
Troels Christensen (V)   

 Anne‑Mette Winther Christiansen   

 (V)   

 Britta Schall Holberg (V)   

 Tina Nedergaard (V)   

  

 fmd.  

  

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Jens Jørgen Nygaard (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 196 omdelt  

 efter afgivelse af betænkning Bilagsnr.
Titel 15 Betænkning afgivet 10/5-07 16 1. udkast til tillægsbetænkning 17 Henvendelse af 16/5-07 fra Landsforeningen Ligeværd 18 Pressemeddelelse af 16/5-07 − »Åbent samråd om L  

 196 (ungdomsuddannelse til unge med særlige behov)« 19 Henvendelse af 11/5-07 fra Karise Efterskole 20 Høringssvar til ændringsforslag, fra  

 undervisningsministeren 21 Supplerende høringssvar, fra undervisningsministeren 22 Supplerende høringsnotat, fra undervisningsministeren 23 Materiale udleveret af Landsforeningen Ligeværd i  

 forbindelse med foretræde for udvalget 22/5-07 24 Talepapir i forbindelse med åbent samråd, fra  

 undervisningsministeren 25 Betænkningsbidrag, fra undervisningsministeren 26 2. udkast til tillægsbetænkning 27 Skema over forsørgelsesgrundlag, fra  

 undervisningsministeren Oversigt over spørgsmål og svar vedrørende L 196 omdelt  

 efter afgivelse af betænkning Spm.nr.
Titel 11 Spm. om kommentar til henvendelse af 16/5-07 fra  

 Landsforeningen Ligeværd, til undervisningsministeren, og ministerens svar  

 herpå 12 Spm. om fortolkning af sætning, til  

 undervisningsministeren, og ministerens svar herpå 13 Spm. om oversendelse af undervisningsministerens svar til  

 Karise Efterskole, til undervisningsministeren, og ministerens svar herpå Oversigt over samrådsspørgsmål vedrørende L 196 omdelt efter  

 afgivelse af betænkning Samråds-spm.nr.
Titel A Samrådsspm. om konsekvenserne af de stillede  

 ændringsforslag, til undervisningsministeren Bilag 2 Et skema fra undervisningsministeren over  

 forsørgelsesgrundlaget og dets betydning m.v.
 Bilaget er optrykt efter ønske fra RV.
Skema over forsørgelsesgrundlaget og dets betydning  

 for finansiering af ungdomsuddannelse for unge med særlige behov, der  

 gennemføres på i øvrigt statsligt finansierede uddannelsesinstitutioner:  

 efterskoler, husholdningsskoler, håndarbejdsskoler, folkehøjskoler,  

 produktionsskoler  

 og institutioner for erhvervsrettet uddannelse Finansiering af de forskellige elementer i  

 ungdomsuddannelse for unge med særlige behov Forsørgelses-  

  

 grundlag Uddannelses-  

  

 planens elementer af  

  

 særligt tilrettelagte forløb,  

  

 herunder afklaringsforløb, og  

 supplerende undervisningstilbud samt tilrettelæggelsen af ungdomsuddannelsen Uddannelsesplanens  

 elementer af  

  

 ordinær undervisning  

  

 på  

 frie kostskoler (dog ikke efterskoler), produktionsskoler og institutioner  

 for erhvervsrettet uddannelse De  

 normale tilskud som fastsat på finansloven for den pågældende aktivitet Eventuel  

 elevbetaling og lign.
 Udgiften  

 til specialundervisning og anden specialpædagogisk støtte m.v.
Førtidspen-  

  

 sionister m.v. (personer, der  

  

 ikke er  

  

 omfattet af betalingsloven) Kommunen Staten:  

  

 Som ordinære elever For  

 produktions-  

  

 skoledeltagere betales  

  

 kommunalt bidrag  

  

 fastsat på finansloven til staten Kommunen Staten:  

  

 Der vil efter de almindelige  

 regler kunne ydes statstilskud hertil som for ordinære elever, dog om  

 produktionsskole-  

  

 området nedenfor Kommunen:  

  

 På produktionsskole-  

  

 området vil kommunerne kunne afholde udgiften hertil, jf. bemærkningerne til  

 ændringsforslagets nr. 4 ad § 01, stk. 3-4 Revalidender,  

 forrevalidender og ikkeforsikrede ledige (personer, der  

  

 er  


  

 omfattet af betalingsloven) Personerne  

 omfattes også af bestemmelserne om statslige refusioner i lov om en aktiv  

 beskæftigelsesindsats Kommunen Kommunen,  

  

 jf. betalingsloven Kommunen Kommunen,  


  

 jf. betalingsloven Betalingsloven = Lov om betaling for visse  

 uddannelsesaktiviteter i forbindelse med lov om en aktiv  

 beskæftigelsesindsats  

 m.m.
