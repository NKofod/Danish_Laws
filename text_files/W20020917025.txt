Kendelse fra Pressenævnet i sag nr.  

 11/2002 En mand [K] har klaget til Pressenævnet over, at  

 Tjeck Magazine  har afvist at bringe et genmæle i forbindelse med en  

 artikel bragt i Tjeck Magazines november-nummer 2001.
 I artiklen med overskriften "Dansk Folkepartis  

 hemmelige venner" hed det blandt andet:
----- "I Dansk Ungdom fandt man også ekstremister som  

 og [K], der blandt andet deltog i nazistiske demonstrationer." ----- I tilknytning til denne tekst var der blandt andet bragt  

 et billede af klager med følgende tekst:
"[K] (t.h.) til nazistisk træf i  

 Hillerød, 1994. (Foto: Fotodok.)" Ved brev af 20. november 2001 anmodede klager bladet om at  

 bringe følgende genmæle:
"Genmæle I novembernummer af Tjeck Magazine kan man i artiklen  

 "Dansk Folkepartis hemmelige venner" om min person læse  

 følgende påstand:
"[K] (t.h.) til nazistisk træf i  

 Hillerød i 1994. Det til teksten hørende billede er fra  

 Hillerød 1995, hvor Den Danske Forenings grundlovsmøde blev  

 kuppet af en ulovlig, nazistisk demonstration, en i pressen meget omtalt  

 hændelse.
Undertegnede befandt sig derfor ikke af egen drift i den  

 afbillede situation, men blev som en af Den Danske Forenings  

 grundlovsmødedeltagere ufrivilligt omgivet af nazistiske aktivister.  

 Jeg kan i øvrigt tilføje, at billedet af min gode ven  Lillian  

  Bostock fra Den Danske Forening til "nazistisk træf i  

 Hillerød 1994", er fra samme væmmelige begivenhed i 1995,  

 og  Lillian  Bostock befandt sig ej heller frivilligt omgivet af  

 nazister.
 I samme artikel kan man videre om min person læse,  

 at "I Dansk Ungdom fandt man også ekstremister som [A] og [K], der  

 blandt andet deltog i nazistiske demonstrationer". Undertegnede har  

 aldrig deltaget i nazistiske demonstrationer   eller nogen anden form for  

 nazistisk aktivitet.
[K], folketingskandidat for Fremskridtspartiet." Ved brev af 7. januar 2002 afviste bladet at bringe  

 genmælet.
Klageren har anført, at der i artiklen er  

 anført ukorrekte oplysninger om ham.
Klager har aldrig deltaget i et  

 nazistisk træf i Hillerød eller i nazistiske demonstrationer.  

 Det til teksten hørende billede er fra Hillerød 1995   ikke  

 1994 som anført   hvor Den Danske Forenings (DDF) grundlovsmøde  

 blev kuppet af en ulovlig, nazistisk demonstration   en i pressen meget  

 omtalt hændelse.
Klager befandt sig derfor ikke af egen drift i den  

 afbillede situation, men blev som en af DDF s grundlovsmødedeltagere  

 ufrivilligt omgivet af nazistiske aktivister.
Klageren har oplyst, at grunden til, at han befandt sig  

 på pladsen, var for at deltage i DDF´s grundlovsmøde samt for at  

 optage dette på video.
Da nazisterne mødte op, blev klager af  

 formanden for DDF bedt om at videooptage nazisterne for senere at undgå  

 disses indtog i DDF.
Derfor blev han på pladsen og fulgte nazisterne ud  

 af byen for at få så gode billeder som muligt.
Dette er  

 forklaringen på billederne, som i øvrigt viser, at klager har  

 sit videokamera i hånden, og at han befinder sig i demonstrationens  

 bagtrop, hvor der ligeledes ses en ældre dame, som næppe  

 "deltager i demonstrationen".
 Klageren har til bladets anførsel om, at det ikke  

 forekommer afgørende, om klageren selv betragtede sig som deltager i  

 demonstrationen den 5. juni 1995 i Hillerød, anført, at hvis  

 det, at man følger med en demonstration med et videokamera i  

 hånden for at kunne dokumentere denne demonstration, er nok til at  

 efterlade det indtryk, at man selv deltager i den, så skulle både  

 TV-Stop, fotograferne fra Demos Nyhedsbrev og journalisterne fra B.T. og  

 Ekstra Bladet ligeledes have været til "nazistisk træf i  

 Hillerød i 1994" og deltaget i nazistiske demonstrationer.
Klager har samtidig til bladets anførsel om, at  

 klager ikke har gjort gældende, at hans tilstedeværelse blandt  

 demonstrationens deltagere skete f.eks. som led i et forsøg på  

 at opløse eller bortvise forsamlingen, anført, at dette ikke  

 var klagers opgave, men politiets.
Fotograferne fra Demos og TV-Stop eller  

 journalisterne fra B.T. og Ekstra Bladet forsøgte heller ikke at  

 opløse demonstrationen   de fulgte den for at dokumentere dens  

 forløb og deltagere ligesom klager.
 Klageren har yderligere anført, at det er klager  

 uvedkommende, hvem af nazisterne der deltog i demonstrationen, ligesom det er  

 totalt ligegyldigt, at bladet kan dokumentere, hvem klager har været i  

 selskab med siden den 5. juni 1995. At klager har været i stue med en  

 person, der muligvis er nazist, gør ikke klager til nazist, ligesom  

 det ikke ændrer på, at klager ikke deltog i nazisternes  

 træf i Hillerød i 1995.
Klageren har videre i forhold til det af bladet  

 anførte om hans udtalelser til bladet "Danskeren" og hans  

 manglende indsigelser mod, at Demos Nyhedsbrev har bragt det samme billede  

 fra grundlovsmødet i 1995 med samme ledsagende tekst som bladet,  

 anført, at hans udtalelser til bladet "Danskeren" er denne  

 sag uvedkommende, og at han ikke har set billederne eller den ledsagende  

 tekst i Demos Nyhedsbrev.
Derimod har klager gjort indsigelse mod Ekstra  

 Bladet for et lignende udsagn.
Bladet har anført, at der er fuld dækning for  

 de i artiklen anvendte formuleringer.
At årstallet for  

 grundlovsmødet er anført som 1994 og ikke 1995, som er det  

 rigtige, skyldes en korrekturfejl.
Oplysningen om klagers deltagelse i  

 demonstrationer er dokumenteret ved de optagne fotografier, som klageren ikke  

 ses at bestride korrektheden af.
Da korrektheden ikke er tilbagevist af  

 klageren, kan genmæle ikke komme på tale.
Det bemærkes, at  

 allerede det fremlagte foto af klager, der følges med nazisterne,  

 bevirker, at klageren ikke kan godtgøre, at hans oplysningers  

 rigtighed er utvivlsom, idet dette foto   og fotoet i artiklen   netop viser  

 en adfærd, som kan omfattes af journalistens ordvalg  

 "deltog".
Bladet har oplyst, at det ikke er korrekt, at klager  

 aldrig har deltaget i et nazistisk træf.
Med hensyn til  

 handlingsforløbet omkring det omtalte grundlovsmøde i  

 Hillerød i 1995 har bladet oplyst, at efter Den Danske Forenings (DDF)  

 formand havde valgt at aflyse det bebudede grundlovsmøde, valgte to  

 medlemmer af DDF, hvoraf den ene var klager, at stå på  

 mødepladsen sammen med nazisterne.
Det er i den situation, at de  

 billeder, som bladet har bragt af de to, er taget.
Da nazisterne havde  

 afsluttet deres træf på mødepladsen, marcherede de gennem  

 Hillerøds gader til et holdende særtog, som skulle køre  

 dem til Hundige.
Klager valgte at gå med nazisterne.
Herudover har  

 klager udtalt sig til Den Danske Forenings blad "Danskeren",  

 december 1995, om grundlovsmødet i Hillerød, hvor han er  

 citeret for at sige, at det var et klogt træk at aflyse mødet,  

 fordi pressen var til stede, hvorimod han ikke udtrykker afstandtagen til  

 nazisternes tilstedeværelse, som han ellers i sit krav om genmæle  

 hævder var en væmmelig begivenhed.
Det faktum, at nazisterne  

  Brian  og  Kenneth  Kristiansen indgik i vagtmandskabet ved DDF´s  

 møder i sommeren 1996 belyser ligeledes, at der ikke er noget  

 opsigtsvækkende i, at klager var til det nazistiske grundlovstræf  

 i Hillerød.
Bladet har desuden anført, at det billede, som  

 bladet har offentliggjort af klager fra grundlovsmødet den 5. juni  

 1995, tidligere har været offentliggjort i Demos Nyhedsbrev.
Her havde  

 den ledsagende tekst et indhold, der svarer til det, som bladet skriver.  

 Alligevel er der ingen indsigelser kommet fra klager mod billedet og den  

 ledsagede tekst.
Bladet er enig med klager i, at det ikke gør ham  

 til nazist, at han har været i stue med en person, der muligvis er  

 nazist, og bladet har da heller ikke på noget tidspunkt hævdet,  

 at klager var eller er nazist.
Det kan imidlertid med fotos dokumenteres, at  

 klager ved flere lejligheder siden den 5. juni 1995 har været i selskab  

 med nazister.
Klager indgår i artiklen som et eksempel på de  

 uformelle relationer, der gennem årerne har været mellem  

 medlemmer af DDF og folk med et nazistisk tilhørsforhold.
Denne  

 relation er påvist ved den over for nævnet fremlagte  

 billeddokumentation af klagers omgang med nazister i årene 1995-2001.  

 Denne omgang sker med udgangspunkt i klagers stærkt fremmedfjendtlige  

 holdninger.
Det er således på det foreliggende grundlag  

 bladets opfattelse, at der fuldt ud er dækning for de anvendte  

 formuleringer.
Det forekommer i denne sammenhæng ikke afgørende,  

 om klageren selv betragtede sig som deltager i den nazistiske demonstration i  

 Hillerød den 5. juni 1995, idet han ved at følges med og  

 gå blandt demonstrationens deltagere har efterladt det indtryk, at han  

 faktisk deltog i demonstrationen.
Det forhold, at klager fulgtes med  

 nazisterne til særtoget, medfører, at han ikke berettiget kan  

 hævde, at han ufrivilligt var omgivet af nazisterne.
Det ses tillige af  

 billederne, at klager befandt sig i midten af gruppen af nazister, hvilket de  

 ikke ville tillade, hvis man er fjende af nazismen.
Fotograferne, der tog  

 billederne af klager, har oplyst, at de ikke på noget tidspunkt  

 så klager filme nazisterne.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
 Det følger af medieansvarslovens § 36, stk. 1, at  

 anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
 Pressenævnet bemærker indledningsvis, at  

 udsagnene om, at klager har deltaget i et nazistisk træf i  

 Hillerød og i nazistiske demonstrationer i overensstemmelse med  

 sædvanlig sprogbrug   og særligt henset til artiklens  

 øvrige indhold   må skulle forstås således, at  

 klager ved sin tilstedeværelse har ønsket at vise sin  

 støtte til de holdninger, som det omtalte nazistiske træf og de  

 nazistiske demonstrationer var udtryk for.
Nævnet finder på baggrund af sagens  

 oplysninger, at det ikke fremstår som utvivlsom rigtigt, at klager  

 deltog i det nazistiske træf i Hillerød eller i øvrigt  

 har deltaget i nazistiske demonstrationer.
Klager er derfor berettiget til  

 efter påkrav at få optaget følgende genmæle i  

 bladet, jf. medieansvarslovens § 39:
 "Genmæle:
I Tjeck Magazines november-nummer 2001 fremgik det, at  

 undertegnede [K] i 1994   hvilket rettelig skal være 1995   deltog i et  

 nazistisk træf i Hillerød.
Dette er ikke korrekt, idet jeg som  

 en af Den Danske Forenings grundlovsmødedeltagere ufrivilligt blev  

 omgivet af nazistiske aktivister, efter at denne gruppe personer havde kuppet  

 Den Danske Forenings grundlovsmøde, som herefter blev aflyst.
Det fremgik endvidere af artiklen, at jeg har deltaget i  

 nazistiske demonstrationer.
Dette er heller ikke korrekt.
[K], folketingskandidat for Fremskridtspartiet." Afsagt den 1. maj 2002.
