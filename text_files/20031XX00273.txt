Skriftlig fremsættelse (18. februar 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om en  

 brancheadministreret registreringsordning for alternative behandlere (Lovforslag nr.
L 164).
Lovforslaget fremsættes på baggrund af Folketingets  

 vedtagelse af forslag til folketingsbeslutning om en registreringsordning for  

 alternative behandlere (B47),  

 jf.
Folketingstidende  

 2002/2003, tillæg C, side 334, samt regeringens støtte til hovedintentionerne  

 bag forslaget.
Jeg  

  

 understregede under behandlingen af  

 beslutningsforslaget i Folketinget, at regeringen ikke fandt det nødvendigt  

 med  

 en lovreguleret registreringsordning, men jeg fandt det samtidigt positivt,  

 at  

 indførelse af en registreringsordning blandt andet ville medføre, at den  

 danske  

 befolkning vil få bedre indsigt og et bedre grundlag for at tage stilling til  

 de konkrete alternative behandlingstilbud.
Lovforslagets formål er at indføre en frivillig,  

 brancheadministreret registreringsordning for alternative behandlere med  

 henblik på at øge sikkerheden for brugere af alternativ behandling.
Dette  

 sker  

 ved, at foreninger for alternative behandlere efter forslaget vil kunne  

 ansøge  

 indenrigs- og sundhedsministeren eller den, ministeren bemyndiger hertil, om  

 godkendelse til på nærmere fastsatte vilkår at kunne registrere de medlemmer,  

 der opfylder visse basale uddannelsesmæssige krav, og som ønsker at være  

 omfattet af registreringsordningen.
De pågældende medlemmer vil herefter have  

 eneret til at anvende titlen registreret alternativ behandler (RAB).
 Dette betyder, at brugere af alternativ behandling lettere  

 vil kunne identificere de alternative behandlere, der opfylder en række  

 faglige  

 og uddannelsesmæssige krav fastsat af den pågældende brancheforening.
Registreringsordningen for  

 alternative behandlere er frivillig.
Dette indebærer, at alternative  

 behandlere, der ikke opfylder kravene eller ikke ønsker at være omfattet af  

 ordningen, fortsat vil kunne udøve alternativ behandling efter gældende  

 regler.  

 Forslaget medfører alene, at alternative behandlere, som er medlemmer af  

 godkendte foreninger, med foreningernes tilladelse kan benytte titlen  

 registreret alternativ behandler (RAB).
 Lovforslaget foreslås at træde i kraft 1. juni 2004.
 Idet jeg i øvrigt henviser til lovforslagets bemærkninger,  

 tillader jeg mig at anbefale forslaget til Tingets velvillige behandling.
