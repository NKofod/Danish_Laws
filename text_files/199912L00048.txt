Fremsat den 14. oktober 1999 af Ole M.
Nielsen (KRF),  

 Børge Klit Johansen (KRF), Jann Sjursen (KRF) og Tove Videbæk  

 (KRF) Forslag til Lov om ændring af lov om sikkerhed til  

 søs (Indførelse af promillegrænser til  

 søs) § 1 I lov nr. 900 af 16. december 1998 om sikkerhed til søs foretages  

 følgende ændringer:
 1. I § 29 indsættes efter stk. 3 som nyt stykke:
» Stk. 4-6 bliver herefter stk. 5-7.
 2. I § 29, stk. 6, der bliver stk. 7, indsættes  

 efter »stk. 3« ordene  

»og 4«.
§ 2 Loven træder i kraft den 1. juli 2000.
Bemærkninger til lovforslaget Almindelige bemærkninger Den forholdsvis nye promillegrænse på  

 færdselslovens område har vist sig at mindske antallet af  

 dødsfald i trafikken.
Samtidig gælder der ikke nogen  

 promillegrænse for færdsel på søen, selv om man  

 må lægge til grund, at antallet af ulykker vil reduceres noget og  

 muligheden for at redde sig selv og eventuelle passagerer i en  

 ulykkessituation, hvor de eksempelvis er faldet over bord, vil øges,  

 hvis der bliver indført et krav om en maksimal alkoholkoncentration  

 på 0,50 promille hos føreren.
Ved indsejlingen til større havne, ved  

 populære sejlsteder og i smalle sunde vil man i mange tilfælde  

 stå over for et tilnærmelsesvist lige så kompliceret  

 trafikbillede på søen som på vejene.
Der har således  

 været en del ulykker, hvor hurtigtgående lystfartøjer har  

 været indblandet.
I nogle af disse tilfælde har førerne af  

 bådene været alkoholpåvirkede.
En fast øvre promillegrænse vil  

 indebære retstekniske fordele.
En sådan bestemmelse vil i  

 situationer, hvor alkoholkoncentrationen overstiger 0,50 promille, blive  

 lettere at håndhæve end de nugældende regler.
Politiet vil  

 enkelt kunne konstatere, om lovens grænse er overskredet, og  

 bevisførelsen for domstolene bliver derfor også enkel.
Mange kan have vanskeligheder med at konstatere, om de  

 selv er for berusede til at føre et søfartøj.
Ved  

 indførelse af en fast promillegrænse vil det blive lettere at  

 formidle kravet om skibsførerens ædruelighed, og vurderingen af  

 alkoholpåvirkningen bliver som kendt fra vejtrafikken.
En fast  

 promillegrænse vil have en positiv holdningsskabende effekt.
Forslaget om promillesejlads begrænses til kun at  

 omfatte fritidsfartøjer, fordi der allerede gælder restriktive  

 retningslinjer for promillesejlads for størstedelen af  

 erhvervssejladsen.
Det typiske faremoment ved kombination af alkohol og  

 fritidsfartøjer har med fart, reaktionsevne og mand over  

 bord-situationer at gøre.
 Langt den overvejende del af de ulykker til søs,  

 der er forårsaget af spiritussejlads, vedrører  

 fritidsfartøjer, ligesom det kan være vanskeligt at  

 håndhæve regler om promillegrænser på åbent  

 hav.
Ved fritidsfartøjer forstås et  

 søfartøj, der ikke anvendes til erhvervsmæssige  

 formål, under fritidsfartøjer henhører  

 søfartøjer, der anvendes til fritidsfiskeri.
Alle  

 søfartøjer, der har en motor som fremdriftsmiddel, herunder  

 vandscootere, omfattes af promillereglen.
I tvivlstilfælde afgør  

 Søfartsstyrelsen, om et skib kan anses for et fritidsfartøj,  

 jf. lov om skibes besætning.
De mindste søfartøjer,  

 robåde og lignende, er ikke omfattet af bestemmelsen.
Lovforslaget antages ikke at have provenumæssige  

 konsekvenser.
Forslagets administrative konsekvenser begrænser  

 sig til udtagelse af blodprøver på formodede  

 overtrædere.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at § 29, stk. 3, suppleres med en fast  

 promillegrænse på 0,50 for førere af  

 fritidsfartøjer.
Efter det foreslåede skal en skibsfører  

 altid anses for ude af stand til at føre et fritidsfartøj,  

 når promillen overstiger 0,50. Reglen i § 29, stk. 3, hvorefter der  

 skal foretages et skøn, finder fortsat anvendelse i de situationer,  

 hvor alkoholkoncentrationen ligger på eller under 0,50 promille.
Til nr. 2 Ændringen er en konsekvens af den under nr. 1  

 foreslåede ændring.
Til § 2 Det foreslås, at loven træder i kraft den 1.  

 juli 2000.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om sikkerhed  

 til søs. (Indførelse af promillegrænser til  

 søs).
(Lovforslag nr.
L 48).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Gældende formulering Lovforslaget § 29. Den, der foranlediger grundstødning,  

 forlis eller anden søulykke ved grov fejl eller grov  

 forsømmelse i tjenesten, straffes med bøde eller hæfte,  

 medmindre højere straf er forskyldt efter anden lovgivning.
Det samme  

 gælder, hvis den pågældende gentagne gange ved fejl eller  

 forsømmelse foranlediger en sådan begivenhed.
§ 1 1. I § 29 indsættes efter stk. 3 som nyt stykke:
Stk. 2. Den skibsfører, der på grov  

 måde eller gentagne gange navigerer eller behandler skibet i strid med  

 godt sømandskab, straffes med bøde eller hæfte.
Den  

 skibsfører, der undlader at gøre sig bekendt med de påbud  

 og forskrifter, der gælder for skibsfarten i de farvande, skibet  

 besejler, og på de steder, som skibet anløber, straffes med  

 bøde eller hæfte.
 Stk. 3. Har den, der fører et skib eller i  

 øvrigt udfører arbejde om bord i et skib i en stilling af  

 væsentlig betydning for sikkerheden, nydt spiritus eller andre  

 rusmidler i et sådant omfang, at vedkommende er ude af stand til at  

 udføre sin tjeneste på fuldt betryggende måde, straffes  

 den pågældende med bøde, hæfte eller fængsel i  

 indtil 2 år, medmindre højere straf er forskyldt efter anden  

 lovgivning.
Stk. 4. Den, der fører eller forsøger at  

 føre et fritidsfartøj, skal altid anses som ude af stand til at  

 føre fartøjet på betryggende måde, jf. stk. 3,  

 når alkoholkoncentrationen i blodet under eller umiddelbart efter  

 sejladsen overstiger 0,50 promille.
Reglen om promillesejlads finder  

 også anvendelse på førere af udenlandske  

 fritidsfartøjer inden for de i § 1, stk. 2, nævnte  

 områder.
Stk. 4. Under skærpende omstændigheder kan  

 retten til at gøre tjeneste som skibsfører, styrmand eller  

 maskinmester ved dom frakendes for et bestemt tidsrum indtil 5 år eller  

 for bestandig.
Anklagemyndigheden sender i så fald vedkommendes  

 sønæringsbevis og udskrift af dommen til Erhvervsministeriet.  

 Erhvervsministeren kan, når 5 år er forløbet efter endelig  

 dom, tilbagegive den frakendte ret.
 Stk. 4-6 bliver herefter stk. 5-7.
Stk. 5. Frakendes en skibsfører, styrmand eller  

 maskinmester retten til at gøre tjeneste, bestemmes det ved dommen,  

 henholdsvis om skibsføreren kan gøre tjeneste som styrmand, og  

 om styrmanden eller maskinmesteren kan gøre tjeneste i stilling af  

 lavere grad.
Erhvervsministeren meddeler ham i så fald fornødent  

 sønæringsbevis.
Delvis frakendelse kan dog ikke finde sted ved  

 overtrædelser efter stk. 3.
Stk. 6. Skønner politiet ved overtrædelser  

 efter stk. 3, at betingelserne for at frakende en person retten til at  

 føre skib eller gøre tjeneste som styrmand eller maskinmester  

 foreligger, kan det midlertidigt fratage ham denne ret, dog at vedkommende  

 dommer, inden spørgsmålet endeligt afgøres ved dommen,  

 kan ophæve den af politiet trufne bestemmelse.
Afsiges der frifindende  

 dom i 1. instans og dommen påankes af anklagemyndigheden, kan denne,  

 hvor forholdene særligt taler for at opretholde fratagelsen af retten  

 til at føre skib eller gøre tjeneste som styrmand eller  

 maskinmester under anken, indbringe spørgsmålet for  

 appelinstansen, der træffer afgørelse herom ved kendelse.
 2. I § 29, stk. 6, der bliver stk. 7, indsættes  

 efter »stk. 3« ordene  

»og 4«.
