 I henhold til § 16 jf. § 1, i lov om gymnasieskoler og studenterkursus,  

 jf. lovbekendtgørelse nr. 715 af 18. november 1987 fastsættes:
Uddannelsens formål og struktur § 1.  Formålet med pædagogikum er, at lærerkandidater  

 får det teoretisk- og praktisk-pædagogiske grundlag for at arbejde som lærer  

 ved en gymnasieskole eller ved et kursus til højere forberedelseseksamen.
De  

 skal opnå færdighed i at planlægge, gennemføre og evaluere undervisning og i  

 at anvende pædagogisk teori som led i dette arbejde.
Stk. 2.  Uddannelsen består af teoretisk pædagogikum og  

 praktisk pædagogikum.
Teoretisk pædagogikum består af et fagligt-pædagogisk  

 kursus i det enkelte fag og af et kursus i teoretisk pædagogik.
Praktisk  

 pædagogikum består af et kursus i praktisk undervisning.
 Stk. 3.  Kandidater fra Roskilde og Aalborg  

 universitetscentre, der har gennemført den pædagogiske dimension efter  

 bestemmelserne om gymnasie- og HF-læreruddannelsen på henholdsvis Roskilde  

 Universitetscenter og Aalborg Universitetscenter, gennemgår foruden praktisk  

 pædagogikum fagligt-pædagogisk kursus i det enkelte fag, men ikke den øvrige  

 del af teoretisk pædagogikum efter denne bekendtgørelse.
 § 2.  Pædagogikum omfatter kandidatens fag inden for  

 gymnasiets og højere forberedelseseksamens fagrække og gennemføres normalt  

 inden for de to første ansættelsesår.
 Stk. 2.  Fastansatte lærere, der supplerer deres faglige  

 uddannelse med yderligere gymnasie- og HF-fag, skal for at opnå  

 undervisningskompetence gennemføre supplerende pædagogikum i pågældende fag,  

 normalt i løbet af det første år efter bestået eksamen.
 Stk. 3.  Praktisk pædagogikum foregår på en  

 gymnasieskole eller et kursus til højere forberedelseseksamen, hvor  

 kandidaten følger og deltager i undervisningsarbejdet.
 § 3.  Undervisnings- og Forskningsministeriet har  

 ansvaret for uddannelsen og fordeler lærerkandidater på skoler og kurser.
§ 4.  Ministeriet udsteder bevis for bestået  

 pædagogikum, når kandidaten har Stk. 2.  Beviset skal dokumentere hvert af numrene 1-3 i  

 stk. 1. Beviset for de kandidater fra Roskilde og Aalborg universitetscentre,  

 der har gennemgået uddannelsen efter § 1, stk. 3, skal, for så vidt angår  

 nummer 2, alene have en påtegning om, at kandidatuddannelsen er gennemført  

 efter bestemmelserne om gymnasie- og HF-læreruddannelsen på henholdsvis  

 Roskilde Universitetscenter og Aalborg Universitetscenter.
Den skriftlige  

 udtalelse efter § 12, stk. 3, indgår i beviset.
Optagelse § 5.  Adgang til pædagogikum har kandidater, der  

 opfylder betingelserne i gymnasieskolelovens § 16, stk. 1, og som er ansat  

 eller ansat på prøve med henblik på varig ansættelse ved en gymnasieskole,  

 studenterkursus eller et kursus til højere forberedelseseksamen.
Stk. 2.  Ansøgere med fagene biologi, fysik og kemi skal  

 have gennemført universiteternes kursus i undervisningsforsøg eller  

 tilsvarende.
Ansøgere med faget kunsthistorie skal have gennemført praktisk  

 kursus i formning på universiteterne.
Stk. 3.  En fastansat lærer, der har bestået  

 pædagogikum, jf. § 2, stk. 1, skal for at opnå undervisningskompetence i  

 yderligere fag tage supplerende pædagogikum.
Kurset omfatter praktisk  

 pædagogikum og fagligt-pædagogisk kursus, men ikke kursus i teoretisk  

 pædagogik.
Ministeriet fastsætter praktiktimetallet.
Stk. 4.  Ved afbrydelse af uddannelsen eller afslutning  

 uden bevis, jf. § 4, afgør ministeriet ud fra en konkret vurdering, om  

 kandidaten kan genoptages.
Meddelelse om afbrydelse af uddannelsen skal  

 indsendes til ministeriet straks.
Ingen kan optages på uddannelsen mere end  

 tre gange.
 § 6.  Ministeriet kan godkende, at anden pædagogisk  

 uddannelse helt eller delvis træder i stedet for pædagogikum.
Teoretisk pædagogikum § 7.  Formålet med teoretisk pædagogikum er, at  

 lærerkandidaterne får det nødvendige teoretiske grundlag for at arbejde som  

 lærere med undervisning til studentereksamen og højere forberedelseseksamen  

 samt for løbende at holde sig ajour med teori, som har betydning for dette  

 arbejde.
Fagligt-pædagogisk kursus § 8.  De fagligt-pædagogiske kurser afholdes normalt  

 som et 2-4 dages internatkursus i hvert fag.
Kurserne tilrettelægges og ledes  

 af ministeriets fagkonsulenter eller af stedfortrædere, som fagkonsulenterne  

 udpeger.
 Kursus i teoretisk pædagogik mv.
 § 9.  Kursus i teoretisk pædagogik afholdes normalt  

 som 2 kursusmoduler a 2-4 dages varighed samt ved deltagelse i regionalt  

 etablerede hold.
 Stk. 2.  Kurset omfatter følgende emneområder:
 Psykologiske, sociologiske, uddannelsesfilosofiske og didaktiske  

 synsvinkler inddrages i alle dele af teoriundervisningen på en måde og i et  

 omfang, der tager hensyn til lærerkandidaternes aktuelle arbejdsopgaver og  

 pædagogiske erfaringer.
Stk. 3.  Kurset afsluttes med en skriftlig prøve.  

 Besvarelsen bedømmes med en karakter efter 13-skalaen.
For at bestå prøven  

 kræves en karakter på mindst 6.
 Stk. 4.  Ministeriet fastsætter nærmere bestemmelser om  

 kursus og prøve i teoretisk pædagogik.
Praktisk pædagogikum § 10.  Formålet med praktisk pædagogikum (kursus i  

 praktisk undervisning) er, at kandidaterne får indsigt og øvelse i at  

 planlægge, gennemføre og evaluere undervisning.
Dette sker gennem  

 undervisnings- og observationspraktik i forbindelse med vejledning.  

 Praktikken omfatter - så vidt det er muligt - undervisning både til  

 studentereksamen og til højere forberedelseseksamen.
Stk. 2.  Praktikken gennemføres i det 1. ansættelsesår,  

 og timerne fordeles jævnt på de uger, kurset strækker sig over, medmindre der  

 er særlige grunde til anden fordeling, og de fordeles normalt ligeligt på  

 kandidatens fag.
Det samlede antal undervisnings- og observationstimer er  

 inklusive de afsluttende timer efter § 12, stk. 1, mindst 120 timer.
Stk. 3.  Undervisningspraktikken gennemføres i et antal  

 klasser, som kandidaten knyttes til.
Praktikklassernes lærere er vejledere  

 for kandidaten.
 Stk. 4.  Praktikskolens rektor/forstander eller en af  

 denne bemyndiget, f.eks. stedfortræder, er kursusleder.
 Stk. 5.  Ministeriet fører gennem en tilsynsførende  

 tilsyn med vejledningen.
§ 11.  Praktikvejledningen skal sikre, at kandidaten  

 får mulighed for i samråd med vejledere og elever og med stigende grad af  

 selvstændighed at udvælge, tilrettelægge, gennemføre og evaluere kortere  

 og/eller længere undervisningsforløb i sine fag.
Under praktikvejledningen  

 skal vejlederne demonstrere og diskutere deres egen undervisning med  

 kandidaten, og kandidaten skal under hele kurset med passende mellemrum have  

 observationspraktik i sine klasser.
Kandidaten skal i et vist omfang have  

 observationspraktik i andre fag end i sine egne.
Stk. 2.  Kursuslederen skal i den første kursusuge give  

 lærerkandidaten en generel information om Stk. 3.  Kandidaten skal have vejledning i at bedømme  

 elevernes standpunkt, også i form af karaktergivning.
I fag med skriftlige  

 arbejder skal kandidaten have lejlighed til i passende omfang at udforme  

 skriftlige opgaver, deltage i vejlederens evaluering samt selvstændigt  

 evaluere elevernes skriftlige arbejder.
 Stk. 4.  Det skal tilstræbes, at kandidaten inden det  

 fagligt-pædagogiske kursus i faget tilrettelægger og gennemfører et antal  

 lektioner og kortere undervisningsforløb.
 Stk. 5.  Kursuslederen påser, at kandidatens  

 arbejdsbyrde i forbindelse med forberedelse af undervisningen og med  

 evaluering af skriftlige arbejder fordeles passende jævnt over kursusugerne.  

 Kursuslederen holder sig løbende orienteret om kandidatens standpunkt og om  

 kursusforløbet, bl.a. ved samtaler med vejlederne og kandidaten og ved at  

 overvære enkelte af kandidatens timer.
Stk. 6.  Mindst een gang i løbet af kurset overværer  

 ministeriets tilsynsførende, kursuslederen og normalt alle kandidatens  

 vejledere mindst 2 af kandidatens undervisningstimer og har derefter en  

 samtale med kandidaten om kursusforløbet og kandidatens standpunkt i praktisk  

 undervisning.
Samtalen skal give et grundlag for tilrettelæggelsen af det  

 videre kursusforløb.
 Stk. 7.  I passende tid inden praktikkursets afslutning  

 skal kursuslederen sørge for, at kandidaten bliver oplyst om vejledernes  

 generelle vurdering af kandidatens undervisning, og at kandidaten får  

 lejlighed til at kommentere denne vurdering.
§ 12.  Kurset i praktisk undervisning afsluttes med,  

 at kandidaten underviser i sine praktikklasser mindst 1 time i hvert af sine  

 fag og i alt ikke under 2 timer.
Omfatter kurset eet fag pr. semester,  

 undervises der 2 timer i hvert fag.
Undervisningen overværes af kandidatens  

 vejledere, kursuslederen og ministeriets tilsynsførende.
Stk. 2.  Vejlederne, kursuslederen og ministeriets  

 tilsynsførende afgør særskilt for hvert fag, om kandidaten har bestået  

 praktikken.
Grundlaget for afgørelsen er en vurdering af kandidatens  

 standpunkt i praktisk undervisning ved kursets afslutning, jf. § 11, stk. 7,  

 og kandidatens undervisning ved de afsluttende timer efter stk. 1. Ved  

 afgørelsen afvejes alle forhold og aktiviteter, der har væsentlig betydning  

 for kandidatens undervisning, herunder evnen til at planlægge, gennemføre og  

 evaluere undervisning.
Afgørelsen meddeles kandidaten.
Stk. 3.  Består kandidaten praktikken i et fag, afgiver  

 vejlederne, kursuslederen og ministeriets tilsynsførende en skriftlig  

 udtalelse om standpunktet i praktisk undervisning.
Udtalelsen udformes på  

 grundlag af dels et udkast, som vejlederne og kursuslederen har udarbejdet  

 før de afsluttende timer, dels forløbet af disse timer.
Udtalelsen skal give  

 en samlet beskrivelse og vurdering af kandidatens undervisning i hvert fag  

 ved kursets slutning og undervisningen i de afsluttende timer.
Udtalelsen  

 skal omfatte de forhold, der er lagt vægt på ved afgørelsen efter stk. 2, og  

 skal udtrykkeligt kommentere kandidatens evne til at planlægge, gennemføre og  

 evaluere undervisning.
Der kan kun inddrages forhold i udtalelsen, som enten  

 har været drøftet med kandidaten under kurset eller er konstateret ved de  

 afsluttende timer.
Udtalelsen læses op for kandidaten.
 Stk. 4.  Samtidig med, at skolen indsender udtalelsen  

 til ministeriet, skal kandidaten have udleveret en kopi med påtegning om, at  

 udtalelsen først er endelig, når ministeriet har godkendt den.
Stk. 5.  Består kandidaten ikke praktikken i et fag,  

 udarbejder vejlederne, kursuslederen og ministeriets tilsynsførende en  

 indberetning til ministeriet.
Indberetningen skal indeholde en redegørelse  

 for kursets forløb og en begrundelse for afgørelsen.
Begrundelsen udarbejdes  

 på samme grundlag som en udtalelse efter stk. 3. Kandidaten modtager en kopi  

 af indberetningen.
 Ikrafttræden m.v.
 § 13.  Ministeriet kan i særlige tilfælde fravige  

 bekendtgørelsens bestemmelser.
 § 14.  Bekendtgørelsen træder i kraft den 1. maj 1990.
 Stk. 2.  Bekendtgørelse nr. 143 af 2. april 1985 om  

 kurser til pædagogikum for kandidater, der har afsluttet eller afslutter  

 deres uddannelse senest ved sommereksamen 1985 og bekendtgørelse nr. 209 af  

 10. april 1987 om den pædagogiske uddannelse af lærere ved gymnasieskolen  

 (Pædagogikum) ophæves samtidig.
