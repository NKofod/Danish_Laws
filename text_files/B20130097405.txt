Bekendtgørelse om gebyrer for ekspedition af Statens Administrations finansforvaltningsopgaver I medfør af § 38 i lov om statens uddannelsesstøtte (SU-loven), jf., lovbekendtgørelse nr. 661 af 29. juni 2009, som ændret ved lov nr. 899 af 4. juli 2013, tekstanmærkning nr. 103 til § 7 i finansloven for finansåret 2013, § 1 a, stk. 2, i lov om statsgaranterede studielån, jf. lovbekendtgørelse nr. 1240 af 22. oktober 2007, og § 8 b, stk. 1, i lov om Kongeriget Danmarks Fiskeribank, jf. lovbekendtgørelse nr. 92 af 8. februar 2001, som ændret ved lov nr. 1393 af 21. december 2005, fastsættes efter bemyndigelse, jf. bekendtgørelse nr. 954 af 16. december 1998 om bemyndigelse til Finansstyrelsens administrerende direktør til at fastsætte forskellige gebyrer og renter, og bekendtgørelse nr. 1149 af 1. december 2008 om statens overtagelse af Fiskeribankens udlån og om afgørelser vedrørende støtte til yngre fiskeres førstegangsetablering, og efter aftale med ministeren for fødevarer, landbrug og fiskeri:
 § 1. For ekspedition af finansforvaltningsopgaver i forbindelse med lån, garantier og tilskud, der ikke er omfattet af § 2 eller § 3, opkræves følgende gebyrer:
 1) Oprettelse og forhøjelse: 2.400 kr.
2) Indfrielsesopgørelse for a) lån med en samlet restgæld på under 5.000 kr.: Gratis b) lån med en samlet restgæld på 5.000 kr. eller derover: 400 kr.
 3) Relaksation og moderation: 2.400 kr.
 4) Gældsovertagelse og anden administrativ bevillingssag: 800 kr.
5) Bevilling af henstand for a) lån med en samlet restgæld på under 150.000 kr.: 300 kr.
 b) lån med en samlet restgæld på 150.000 kr. eller derover: 800 kr.
 6) Omberegning og regulering af støtte i forbindelse med forsøgsordningen om salg af almene familieboliger: 9.000 kr.
 7) Administration af promillegebyr i forbindelse med støtte til almene boliger, servicearealer og støttede private andelsboliger: 600 kr.
 Stk. 2. Gebyrer efter stk. 1 lægges til gælden og opkræves normalt sammen med næste terminsydelse.
 Stk. 3. Risiko- og administrationsbidrag samt påkravsgebyr betales i overensstemmelse med de bestemmelser, der er gældende i det pågældende pantebrev eller gældsbrev.
 Stk. 4. Udgifter i forbindelse med opkrævning m.v. af terminsydelser, herunder Statens Administrations udlæg for porto m.v., betales i forbindelse med terminsydelserne.
 § 2. For ekspedition af finansforvaltningsopgaver i forbindelse med tilbagebetaling af stats- og studielån samt for meget udbetalt uddannelsesstøtte opkræves følgende gebyrer:
1) Opkrævning af ydelser i henhold til betalingsordninger a) over giro, pr. ordinær ydelse: 10 kr.
 b) over betalingsservice, netbank eller anden betalingsform, pr. ordinær ydelse: 5 kr.
 2) Udsendelse af rykker ved for sen betaling: 60 kr.
 3) Fornyet udsendelse af kopi af lånedokument eller gældsbrev: 350 kr.
 4) Opsigelse af lån samt for meget udbetalt uddannelsesstøtte: 150 kr.
 Stk. 2. Gebyrer efter stk. 1 opkræves sammen med næste ydelse såfremt der er yderligere ydelser til opkrævning.
 Stk. 3. For så vidt angår tilbagebetaling af for meget udbetalt uddannelsesstøtte er alene stk. 1 punkt 2 og 4 gældende.
 § 3. For administration og for ekspedition af finansforvaltningsopgaver i forbindelse med tilbagebetaling af tidligere fiskeribanklån opkræves gebyrer:
 1) Vurdering af pantets værdi:
 a) ved samlet belåning på 500.000 kr. eller mindre: 2.000 kr.
 b) ved samlet belåning på mere end 500.000 kr.: 3.000 kr.
 2) Konvertering af lån, ændring af lånevilkår, gældsovertagelse og overførsel af lån:
a) 0,5 pct. af lånenes obligationsrestgæld, dog min. 500 kr. og max 30.000 kr.
Dog undtagelser i b) og c) nedenfor b) gældsovertagelse, hvor gælden overtages af et selskab med den hidtidige låntager som eneaktionær eller eneanpartshaver: 500 kr.
 c) gældsovertagelse, hvor ny person eller nyt selskab indtræder som låntager, uden at den hidtidige låntager frigøres: 500 kr.
 3) Tilladelse til salg af kvote: 1.000 kr.
4) Indfrielser a) udsendelse af indfrielsesopgørelse: 100 kr.
 b) ekspedition af indfrielse med obligationer: 200 kr.
 c) ekspedition af kontant indfrielse med en samlet obligationsrestgæld under 200.000 kr.: 500 kr.
 d) ekspedition af kontant indfrielse med en samlet obligationsrestgæld på 200.000 kr. eller derover: 1.050 kr.
 5) Manglende udnyttelse af tilsagn, jf. pkt. 2a og 4c ovenfor: 500 kr.
 6) Bevilling af henstand: 300 kr.
 Stk. 2. Gebyrer efter stk. 1 lægges til gælden og opkræves normalt sammen med næste terminsydelse.
 Stk. 3. Risiko- og administrationsbidrag samt påkravsgebyr betales i overensstemmelse med de bestemmelser, der er gældende i det pågældende pantebrev eller gældsbrev.
 Stk. 4. Udgifter i forbindelse med opkrævning m.v. af terminsydelser, herunder Statens Administrations udlæg for porto m.v., betales i forbindelse med terminsydelserne.
§ 4. For flere ekspeditionstyper i samme sag betales gebyr for hver ekspeditionstype.
For flere ekspeditioner af samme type betales gebyr for hver ekspedition.
Nærværende bestemmelse finder ikke anvendelse på § 3, stk. 1, nr. 2, og nr. 4.
 § 5. Bekendtgørelsen træder i kraft den 1. august 2013 og har virkning for gebyrer, der opkræves efter 1. august 2013.
 Stk. 2. Samtidig bortfalder bekendtgørelse nr. 1341 af 20. december 2012 om gebyrer for ekspedition af Statens Administrations finansforvaltningsopgaver.
