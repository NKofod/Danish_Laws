(Kulturaftalen med Ungarn) Ved kgl. resolution af 16. juni 1971 har Danmark ratificeret den i  

 København den 24. februar 1971 undertegnede kulturoverenskomst mellem Danmark  

 og Ungarn.
 Overenskomsten har følgende ordlyd:
OVERENSKOMST om kulturelt samarbejde mellem Kongeriget Danmarks regering  

 og Folkerepublikken Ungarns regering Kongeriget Danmarks regering og Folkerepublikken Ungarns regering er ud  

 fra ønsket om yderligere at fremme de venskabelige forbindelser mellem deres  

 lande og om at fremme samarbejdet på kulturens, uddannelsens og  

 videnskabernes område blevet enige om følgende:
Artikel I De kontraherende parter vil fremme undervisningen i det andet lands sprog  

 og litteratur ved deres universiteter.
Artikel II De kontraherende parter vil bestræbe sig for at sikre, at lærebøger, som  

 bruges i deres folke- og gymnasieskoler samt universiteter og højere  

 læreanstalter, giver fyldestgørende oplysning om det andet land.
Artikel III Med henblik på at fremme den almindelige oplysning om de respektive folks  

 historie og kultur vil de kontraherende parter tilskynde til oversættelse og  

 udgivelse af værker af danske og ungarske forfattere samt fremførelse af  

 danske og ungarske skuespil og musikalske værker.
Artikel IV De kontraherende parter vil tilskynde til udveksling af kunstnere og  

 kunstneriske ensembler på teatrets, ballettens, operaens og musikkens  

 områder.
Artikel V De kontraherende parter vil lette forevisningen og distributionen af  

 betydelige film, der er frembragt i det andet land, samt udbredelse af  

 kunstneriske, turistmæssige, uddannelsesmæssige og videnskabelige film eller  

 andre audio-visuelle hjælpemidler på ikke-kommerciel basis.
Artikel VI De kontraherende parter vil fremme direkte samarbejde mellem de to landes  

 radio og fjernsyn.
Artikel VII De kontraherende parter vil lette udvekslingen af kulturelle,  

 uddannelsesmæssige, videnskabelige og tekniske publikationer samt  

 oplysningsmateriale mellem de to landes uddannelsesmæssige og videnskabelige  

 institutioner, biblioteker og arkiver.
Artikel VIII De kontraherende parter vil fremme præsentationen af kunstneriske,  

 uddannelsesmæssige og videnskabelige udstillinger samt bogudstillinger i  

 deres lande.
Artikel IX De kontraherende parter vil gensidigt tilskynde til og udvikle samarbejde  

 på kulturens, uddannelsens og videnskabernes område.
Artikel X De kontraherende parter vil yde stipendier på gensidig basis til studenter  

 og kandidater samt forskere med henblik på studier og forskning i det andet  

 land.
Artikel XI De kontraherende parter vil lette adgangen til deres kulturelle og  

 videnskabelige institutioner, biblioteker, arkiver og museer for specialister  

 fra det andet land.
Artikel XII De kontraherende parter vil gensidig lette deltagelsen af deres  

 specialister på det kulturelle, uddannelsesmæssige og videnskabelige område i  

 kongresser, kollokvier og andre møder, som holdes i deres lande.
Artikel XIII De kontraherende parter vil opmuntre til etablering af direkte kontakter  

 og samarbejde mellem kulturelle, uddannelsesmæssige og videnskabelige  

 institutioner i de to lande, og med dette formål vil de lette gensidige besøg  

 og studierejser af universitetsforelæsere, specialister, forskere, studerende  

 og delegationer.
Artikel XIV De kontraherende parter vil fremme samarbejde mellem de to landes  

 nationale UNESCO-kommissioner.
Artikel XV De kontraherende parter vil fremme samarbejde mellem de to landes  

 ungdomsorganisationer.
Artikel XVI De kontraherende parter vil tilskynde til udvikling af kontakter mellem de  

 to lande på sportens og turismens områder.
Artikel XVII De kontraherende parter er enige om, at den blandede kommission, som  

 udnævnes af dem med henblik på gennemførelse af denne overenskomst, skal  

 mødes periodisk, skiftevis i de respektive lande, for at udarbejde et  

 detailleret arbejdsprogram.
Artikel XVIII Denne overenskomst vil blive gennemført i overensstemmelse med de love og  

 forskrifter, der gælder i de to lande.
Artikel XIX Denne overenskomst skal ratificeres og udvekslingen af  

 ratifikationsinstrumenterne skal finde sted i Budapest.
 Denne overenskomst skal træde i kraft på datoen for udvekslingen af  

 ratifikationsinstrumenterne.
Denne overenskomst afsluttes for en periode af fem år.
Efter denne periode  

 forbliver den i kraft, indtil den opsiges af en af parterne med seks måneders  

 varsel.
 Udfærdiget i København den 24. februar 1971 i to originale eksemplarer på  

 engelsk.
For Kongeriget Danmarks regering Poul Hartling For Folkerepublikken Ungarns regering J.
Peter Overenskomsten er i medfør af artikel XIX trådt i kraft den 29. september  

 1971.
 Udenrigsministeriet, den 4. august 1972.
K.B.
Andersen.
Resume Program for videnskabeligt, uddannelsesmæssigt og kulturelt samarbejde  

 mellem Kongeriget Danmarks regering og Den Ungarske Folkerepubliks regering i  

 perioden fra 1. april 1987 til 31. marts 1990 I henhold til kulturaftalen med Ungarn af 24. februar 1971 er der efter  

 forhandlinger i København i dagene 10. - 12. december 1986 mellem en dansk og  

 en ungarsk delegation vedtaget et nyt samarbejdsprogram for perioden 1. april  

 1987 - 31. marts 1990.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Kulturministeriet eller Undervisningsministeriet.
