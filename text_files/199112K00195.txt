Nr LSF 195 Forslag til Lov om ændring af lov om social bistand (Forældrebestyrelser i  

 kommunale daginstitutioner og kommunal dagpleje for børn) Fremsat af socialministeren (Else Winther Andersen) den 22. januar 1992 Vedtaget ved tredjebehandling den 28. april 1992 Lov nr. 350 af 14/05/1992 § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 192 af 23. marts 1992, foretages følgende  

 ændring:
 1. Efter § 64 indsættes:
» § 64 a.
Kommunalbestyrelsen har det overordnede ansvar for  

 den kommunale dagpleje og fastsætter mål og rammer for dagplejens virksomhed.
Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre, såfremt mere end  

 halvdelen af forældre til børn optaget i den kommunale dagpleje anmoder  

 herom.
I bestyrelsen indgår 2 repræsentanter valgt af og blandt medarbejderne  

 i dagplejen.
Kommunalbestyrelsen kan beslutte, at medarbejderrepræsentanterne  

 skal have stemmeret.
 Stk. 3. Forældrebestyrelsen fastsætter overordnede principper for  

 dagplejens virksomhed og for anvendelsen af en budgetramme for dagplejen  

 inden for de af kommunalbestyrelsen fastsatte mål og rammer.
 Stk. 4. Dagplejelederen har den administrative og pædagogiske  

 ledelse af dagplejen og er ansvarlig for dagplejens virksomhed over for  

 forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende dagpleje til forældrebestyrelsen bortset fra  

 de beføjelser, der følger af bestemmelserne i denne lovs §§ 64, 72 og 73 om  

 godkendelse af dagplejehjem, tilsyn, beslutning om optagelse, tildeling af  

 fripladser og forældrebetaling samt de beføjelser, der følger af den  

 kommunale bevillings- og arbejdsgiverkompetence.
Stk. 6. Ved etablering af en forældrebestyrelse efter stk. 2  

 fastsætter kommunalbestyrelsen efter indhentet udtalelse fra  

 forældrebestyrelsen en vedtægt for styrelsen af den kommunale dagpleje.« 2. Efter § 69 indsættes:
» § 69 a.
Kommunalbestyrelsen har det overordnede ansvar for  

 kommunens daginstitutioner og fastsætter mål og rammer for  

 daginstitutionernes virksomhed.
Stk. 2. Ved alle kommunale daginstitutioner for børn oprettes en  

 bestyrelse med et flertal af valgte forældre.
I bestyrelsen indgår 2  

 repræsentanter valgt af og blandt medarbejderne i daginstitutionen.  

 Kommunalbestyrelsen kan beslutte, at medarbejderrepræsentanterne skal have  

 stemmeret.
Stk. 3. Forældrebestyrelsen fastsætter principper for  

 daginstitutionens virksomhed og for anvendelsen af en budgetramme for hver  

 enkelt daginstitution inden for de af kommunalbestyrelsen fastsatte mål og  

 rammer.
Forældrebestyrelsen har indstillingsret til kommunalbestyrelsen i  

 forbindelse med ansættelse af personale i daginstitutionen.
 Stk. 4. Daginstitutionens leder har den administrative og  

 pædagogiske ledelse af institutionen og er ansvarlig for daginstitutionens  

 virksomhed over for forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende daginstitutioner til forældrebestyrelserne  

 bortset fra de beføjelser, der følger af bestemmelserne i denne lovs §§ 71-73  

 om tilsyn, beslutning om optagelse, tildeling af fripladser og  

 forældrebetaling, samt de beføjelser, der følger af den kommunale bevillings-  

 og arbejdsgiverkompetence.
Stk. 6. Kommunalbestyrelsen fastsætter efter indhentet udtalelse  

 fra forældrebestyrelserne en vedtægt for styrelsen af de kommunale  

 daginstitutioner.« § 2 Stk. 1. Loven træder i kraft den 1. januar 1993.
 Stk. 2. Socialministeren fremsætter forslag om revision af  

 bistandslovens § 69 a inden udgangen af folketingsåret 1994-95.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 406 af 6. juni 1991, foretages følgende  

 ændring:
 1. Efter § 64 indsættes:
» § 64 a.
Kommunalbestyrelsen har det overordnede ansvar for  

 den kommunale dagpleje og fastsætter mål og rammer for dagplejens virksomhed.
 Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre, såfremt mere end  

 halvdelen af forældre til børn optaget i den kommunale dagpleje anmoder  

 herom.
 Stk. 3. Forældrebestyrelsen fastsætter overordnede principper for  

 dagplejens virksomhed og for anvendelsen af en budgetramme for dagplejen,  

 inden for de af kommunalbestyrelsen fastsatte mål og rammer.
 Stk. 4. Dagplejelederen har den administrative og pædagogiske  

 ledelse af dagplejen og er ansvarlig for dagplejens virksomhed over for  

 forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende dagpleje til forældrebestyrelsen, bortset  

 fra de beføjelser, der følger af bestemmelserne i denne lovs §§ 64, 72 og 73  

 om godkendelse af dagplejehjem, tilsyn, beslutning om optagelse og tildeling  

 af fripladser, samt de beføjelser, der følger af den kommunale bevillings- og  

 arbejdsgiverkompetence.
Stk. 6. Ved etablering af en forældrebestyrelse efter stk. 2,  

 fastsætter kommunalbestyrelsen, efter indhentet udtalelse fra  

 forældrebestyrelsen, en vedtægt for styrelsen af den kommunale  

 dagpleje.« 2. Efter § 69 indsættes:
» § 69 a.
Kommunalbestyrelsen har det overordnede ansvar for  

 kommunens daginstitutioner og fastsætter mål og rammer for  

 daginstitutionernes virksomhed.
 Stk. 2. Ved alle kommunale daginstitutioner for børn oprettes en  

 bestyrelse med et flertal af valgte forældre.
Stk. 3. Forældrebestyrelsen fastsætter principper for  

 daginstitutionens virksomhed og for anvendelsen af en budgetramme for hver  

 enkelt daginstitution, inden for de af kommunalbestyrelsen fastsatte mål og  

 rammer.
Forældrebestyrelsen har indstillingsret til kommunalbestyrelsen i  

 forbindelse med ansættelse af personale i daginstitutionen.
 Stk. 4. Daginstitutionens leder har den administrative og  

 pædagogiske ledelse af institutionen og er ansvarlig for daginstitutionens  

 virksomhed over for forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende daginstitutioner til forældrebestyrelserne,  

 bortset fra de beføjelser, der følger af bestemmelserne i denne lovs §§ 71 -  

 73 om tilsyn, beslutning om optagelse og tildeling af fripladser, samt de  

 beføjelser, der følger af den kommunale bevillings- og  

 arbejdsgiverkompetence.
Stk. 6. Kommunalbestyrelsen fastsætter, efter indhentet udtalelse  

 fra forældrebestyrelserne, en vedtægt for styrelsen af de kommunale  

 daginstitutioner.« § 2 Stk. 1. Loven træder i kraft den 1. januar 1993.
 Stk. 2. Socialministeren fremsætter forslag om revision af  

 bistandslovens § 69 a inden udgangen af folketingsåret 1994-1995.
Bemærkninger til lovforslaget Almindelige bemærkninger:
Baggrunden for lovforslaget I maj 1991 blev der indgået en politisk aftale om forbedring af  

 børnefamiliernes vilkår (den såkaldte »børnepakke«).
I børnepakken blev følgende aftalt: »Der gennemføres en reform af  

 styrelsen af daginstitutionerne, som sikrer forældrene en reel indflydelse på  

 den enkelte institutions drift.
Der oprettes bestyrelser med et flertal af  

 valgte forældrerepræsentanter.
Efter kommunalbestyrelsens beslutning kan  

 bestyrelsen omfatte repræsentanter for medarbejdere.
Endvidere deltager  

 institutionens leder og evt. en repræsentant fra kommunalbestyrelsen i  

 møderne.
Bestyrelsens kompetence kan bl.a. omfatte disposition over udmeldte  

 bloktilskud, pædagogiske principper, samarbejde mellem institution og  

 forældre og normer for forplejning, inventar og rengøring.« Kommunerne blev i aftalen også opfordret til i højere grad at give  

 bloktilskud til finansieringen af daginstitutioner.
Dette betyder, at den  

 enkelte institution ud fra brugernes ønsker og behov selv får mulighed for at  

 disponere over de midler, der er til rådighed til institutionens drift.
Den  

 større indflydelse åbner også for et større engagement i forhold til at få  

 mest muligt ud af den tildelte budgetramme.
Det giver endvidere mulighed for  

 en inddragelse af forældrene i beslutninger om anvendelsen af de økonomiske  

 ressourcer, der tildeles den enkelte institution.
I et bilag til børnepakken fremgår det, at beføjelser, der vedrører den  

 overordnede socialpolitik (visitation, betaling, tilsyn) fastholdes hos  

 kommunalbestyrelsen.
Kommunen skal også bevare sine opgaver som arbejdsgiver,  

 mens bestyrelsen i institutionen skal have indstillingsret om ansættelse.
 Aftalen lægger således op til, at der, udover de områder som forældrene  

 skal sikres indflydelse på, eksisterer et råderum for kommunalbestyrelsen  

 m.h.t. beslutninger, der kan lægges ud til forældrebestyrelserne.
 Aftalen indebærer endvidere, at det er op til hver enkelt  

 kommunalbestyrelse at beslutte bestyrelsens sammensætning, beføjelser etc.  

 Kommunalbestyrelsen skal udarbejde en styrelsesvedtægt for  

 forældrebestyrelserne, hvor valg, kompetence etc. fremgår.
Generelt om lovforslaget Der foreslås gennemført en rammelov, der følger bistandslovens principper  

 og giver mulighed for en lokal tilrettelæggelse af forældrebestyrelsernes  

 virksomhed i overensstemmelse med aftalen i børnepakken.
Lovforslaget om  

 forældrebestyrelser respekterer hermed lokale løsninger, samtidig med at det  

 sikrer forældrene en reel indflydelse på deres børns dagtilbud.
 Intentionen bag lovforslaget er, at kommunalbestyrelserne lægger størst  

 mulig kompetence ud til det enkelte dagtilbud og at kommunalbestyrelsen  

 beslutter en tilrettelæggelse af forældrebestyrelsernes arbejde, som sikrer  

 personalets indflydelse.
Kommunale daginstitutioner Forældrene skal efter lovforslaget have indflydelse på principperne  

 for daginstitutionens virksomhed.
Det betyder, at kommunalbestyrelsen  

 ikke længere skal detailstyre, men i højere grad skal foretage mål- og  

 rammestyring.
Det er overladt til forældrebestyrelserne at udfylde de rammer  

 for daginstitutionens virksomhed, som kommunalbestyrelsen fastsætter.  

 Rammerne bør være så brede, at forældrebestyrelsen har en reel mulighed for  

 at påvirke det pædagogiske indhold i institutionen.
Forældrene skal endvidere have indflydelse på anvendelsen af en del af  

den økonomiske ramme til daginstitutionens drift.
Den økonomiske ramme  

 udmeldes af kommunalbestyrelsen og skal som minimum indeholde den del af  

 budgettet, som institutionen har til almindelig, daglig drift, d.v.s.  

 driftsudgifterne excl. bygninger og lønudgifter.
Kommunalbestyrelsen kan  

 efter lovforslaget beslutte, at forældrebestyrelsen får indflydelse på hele  

 budgettet, som udmeldes som en samlet ramme.
Forældrebestyrelsen forudsættes  

 også at have indflydelse på anvendelsen af evt. ikke-budgetterede indtægter  

 inden for de rammer, der er fastsat i den gældende bekendtgørelse om betaling  

 for ophold i daginstitutioner m.v.
Forældrebestyrelsens beslutninger om anvendelsen af den økonomiske ramme  

 og om pædagogiske principper kan udmøntes i form af en årsplan, som grundlag  

 for den fremtidige drift af daginstitutionen.
Planen udarbejdes i samarbejde  

 med institutionslederen, som har det pædagogiske ansvar for daginstitutionen.
Forslaget angiver endvidere, at forældrebestyrelsen skal tillægges en  

 indstillingsret til kommunalbestyrelsen i forbindelse med ansættelse af  

 personale i daginstitutionen.
Dette betyder, at selve kompetencen til at  

 foretage ansættelsen fortsat ligger hos kommunalbestyrelsen, men  

 forældrebestyrelsen har ret til at udtale sig inden afgørelse træffes.
 Forældrebestyrelsen kan endelig afgive udtalelse og stille forslag  

 om alle spørgsmål, der vedrører den enkelte daginstitution og skal udtale sig  

 om alle spørgsmål, som kommunalbestyrelsen forelægger den.
 Det er som nævnt en vigtig intention bag lovforslaget, at  

 kommunalbestyrelsen herudover lægger størst mulig kompetence ud til  

 forældrebestyrelserne, ligesom det er kommunalbestyrelsens opgave at sørge  

 for, at personalet inddrages i de lokale beslutningsprocesser i forbindelse  

 med forældrebestyrelsernes arbejde.
Udgangspunktet for lovforslaget er, at kommunalbestyrelsen stadig har det  

 overordnede ansvar på daginstitutionsområdet.
Det er kommunalbestyrelsen, der  

 fastlægger dagtilbudsstrukturen, varetager tilsynet med dagtilbuddene, samt  

 har kompetencen i de spørgsmål, der vedrører den overordnede socialpolitik i  

 kommunen.
Det drejer sig om visitation af børn til dagtilbuddene, og  

 tildeling af fripladser efter de bekendtgørelser, der er gældende herom.
Kommunal dagpleje Det var ikke direkte forudsat i »børnepakken«, at der skulle  

 pålægges kommunerne en forpligtelse til at etablere forældrebestyrelser for  

 den kommunale dagpleje.
Regeringen har imidlertid lagt vægt på, at den  

 kommunale dagpleje er et dagtilbud, der er ligestillet med dagtilbud efter §§  

 69 og 70. Det foreslås derfor, at kommunerne forpligtes til at etablere en  

 forældrebestyrelse for den kommunale dagpleje, når mere end halvdelen af  

 forældre til børn i dagplejen anmoder om det.
 Den kommunale dagpleje adskiller sig imidlertid fra daginstitutionsområdet  

 ved at være opdelt i mange små enheder i form af de enkelte dagplejehjem, som  

 hver især kan udforme det konkrete, pædagogiske arbejde i forhold til det  

 enkelte barn.
Dagplejens organisering og struktur er også meget forskellig fra  

 daginstitutionsområdet.
Dagplejen er karakteriseret ved en høj grad af  

 fleksibilitet og rummer en bred af vifte af tilbud, der kan variere meget fra  

 kommune til kommune.
Forældrebestyrelserne i den kommunale dagpleje må derfor have en anden  

 udformning end i de kommunale daginstitutioner, idet bestyrelsen - i de  

 kommuner hvor den etableres - alene får indflydelse på de beslutninger, som  

 vedrører de overordnede principper for dagplejens virksomhed og som i dag  

 oftest træffes af kommunalbestyrelsen.
Forældrebestyrelsen i dagplejen får  

 således ikke indflydelse på de forhold i det enkelte dagplejehjem eller i de  

 enkelte dagplejeforhold, som i dag typisk er et anliggende mellem det enkelte  

 forældrepar og dagplejeren.
Disse forhold beror fortsat på en dialog mellem  

 den enkelte dagplejer og familie.
Det er heller ikke intentionen, at en  

 forældrebestyrelse skal godkende dagplejehjem eller indstille ansættelse af  

 kommunale dagplejere til kommunalbestyrelsen.
Dette er fortsat et anliggende  

 for kommunalbestyrelsen.
 Forældrebestyrelsens beføjelser er beskrevet under bemærkningerne til de  

 enkelte bestemmelser.
Selvejende institutioner Der gør sig særlige forhold gældende omkring de selvejende institutioner.  

 De har i forvejen en institutionsbestyrelse med forældrevalgte  

 repræsentanter, men disse udgør ikke nødvendigvis et flertal i bestyrelsen.
I  

 mange institutionsbestyrelser er der typisk også repræsentanter for en  

 forening, organisation eller lign., der har deltaget aktivt i institutionens  

 etablering.
Denne forening ejer i mange tilfælde institutionens bygninger.
 Den selvejende institutions bestyrelse har en videre selvstændig  

 kompetence, end forældrebestyrelserne i de kommunale institutioner efter  

 lovforslaget får tillagt (fx. kompetencen som arbejdsgiver).
Der er allerede en udvikling på vej, hvorefter forældrene i stigende  

 omfang får flertal i bestyrelserne for de selvejende institutioner.
Det er  

 derfor ikke fundet hensigtsmæssigt at lade lovforslaget omfatte de selvejende  

 daginstitutioner.
Baggrunden for dette er ikke, at forældre til børn i  

 selvejende institutioner ikke skal have indflydelse på institutionens  

 virksomhed.
Tværtimod lægger regeringen stor vægt på, at forældre - uanset  

 hvilken daginstitutionsform deres børn går i - har størst muligt indflydelse  

 på deres børns forhold.
Selvejende institutioner adskiller sig fra de kommunale institutioner ved,  

 at de drives på grundlag af en fundats eller vedtægt, der fastlægger  

 styrelsen af institutionen i overensstemmelse med dansk rets almindelige  

 regler for selvejende institutioner.
Endvidere indgås en driftsoverenskomst  

 med den kommune, institutionen er beliggende i.
Dette er det retlige grundlag  

 for driften af institutionen.
Disse særlige forhold bevirker, at etablering  

 af forældrebestyrelser for selvejende daginstitutioner svarende til det, der  

 foreslås for de kommunale daginstitutioner, ikke umiddelbart vil være muligt.
 Regeringen forudsætter derfor, at den enkelte bestyrelse og forening /  

 organisation, der medvirker til etableringen af selvejende daginstitutioner,  

 sikrer forældrene en indflydelse, der svarer til den, der med dette forslag  

 etableres ved kommunale institutioner.
 Det foreslås, at der i folketingsåret 1994-95 fremsættes forslag til lov  

 om revision af lovgivningen om forældrebestyrelser, hvor specielt spørgsmålet  

 om forældreindflydelse ved de selvejende institutioner vil blive vurderet.
Tidsrammer Der er efter lovforslagets udformning behov for en vis tidsfrist for  

 kommunerne til at tilrettelægge en model for forældrebestyrelserne, som inden  

 for lovens rammer afspejler de lokale ønsker og behov.
Forældrene kan hermed  

 på forhånd sikres indsigt i, hvilke muligheder etablering af  

 forældrebestyrelser giver.
Da lovforslaget endvidere har konsekvenser for  

 udformningen af den kommunale budgetlægning, er forslagets ikrafttræden  

 fastsat til begyndelsen af et budgetår.
 Det foreslås derfor, at loven træder i kraft den 1. januar 1993.
Økonomiske konsekvenser Forslaget er økonomisk neutralt og har derfor ingen konsekvenser for de  

 økonomiske forhold mellem staten og kommunerne.
De økonomiske forhold vil  

 blive drøftet med de berørte kommunale parter.
Bemærkninger til lovforslagets enkelte bestemmelser Til § 1 Til nr. 1 Ad § 64 a Stk. 1. Den foreslåede bestemmelse angiver, at kommunalbestyrelsen  

 fortsat har det overordnede ansvar for dagplejens virksomhed, også efter  

 etablering af forældrebestyrelser, jf. stk. 2. Den præciserer ligeledes, at  

 kommunalbestyrelsen opstiller den kommunale dagplejes mål og rammer, som  

 forældrebestyrelserne udøver sin virksomhed inden for.
 Stk. 2. Den foreslåede bestemmelse angiver omfanget af  

 forpligtelsen for kommunalbestyrelsen til at etablere forældrebestyrelser  

 inden for den kommunale dagpleje.
 Forpligtelsen for kommunalbestyrelsen hviler således på en anmodning fra  

 mere end halvdelen af forældre til børn i den kommunale dagpleje.
 Det er kommunalbestyrelsens opgave at tilpasse en evt. forældrebestyrelse  

 for dagplejen til den struktur, der er for dagplejen i hver kommune.
 Der henvises til bemærkningerne til nr. 2, stk. 2, for så vidt angår  

 spørgsmålet om valgret og valgbarhed.
 Stk. 3. Bestemmelsen angiver, hvilken kompetence etablerede  

 forældrebestyrelser skal tillægges.
Forældrebestyrelsen skal sikres indflydelse på de overordnede  

 principper for dagplejens virksomhed, d.v.s. de retningslinier, der  

 omfatter alle dagplejehjem og ikke de konkrete aktiviteter i det enkelte  

 hjem.
Disse er fortsat et anliggende mellem hver enkelt dagplejer og  

 forældrepar.
Retningslinierne for det pædagogiske arbejde omfatter fx.:
- tilrettelæggelse af legestuevirksomhed og fælles arrangementer - tilrettelæggelse af gæstedagpleje - retningslinier for aktiviteter, herunder hvilke typer aktiviteter, der  

 kan prioriteres: svømning, rytmik etc.
- samarbejdet mellem dagpleje og forældrene (fx. forældremøders indhold,  

 antal, etc.) - samarbejde mellem flere dagplejere - samarbejde med daginstitutioner og med lokalområdet - generel information til og fra forældre (fx. udarbejdelse af pjece, der  

 præsenterer dagplejen).
 Eksemplerne er ikke udtømmende, men angiver den type af overordnede  

 principper og retningslinier, forældrebestyrelsen har beføjelse til at  

 udforme.
Forældrebestyrelsen skal endvidere fastsætte principper for anvendelsen af  

 en budgetramme for dagplejen.
Dette indebærer, at forældrebestyrelsen skal  

 indgå i beslutningen om anvendelsen af »aktivitetsbeløbet« for  

 dagplejen, d.v.s. de beløb, der fx. vedrører udstyr og  

 beskæftigelsesmaterialer.
Forældrebestyrelsen fastsætter endvidere - inden  

 for de af kommunalbestyrelsen fastsatte mål og rammer - retningslinier for  

 budgetrammens anvendelse, herunder fx. i hvilket omfang udgifter til bleer,  

 frugt etc. dækkes af den tildelte ramme.
Stk. 4. Den foreslåede bestemmelse er en præcisering af  

 lederens/dagplejepædagogens funktion i forhold til både kommunalbestyrelse og  

 forældrebestyrelse, der hvor den etableres.
Beslutninger, der vedrører den  

 pædagogiske tilrettelæggelse af arbejdet i hverdagen, træffes af lederen af  

 dagplejen, ligesom det er lederens ansvar at føre forældrebestyrelsens  

 beslutninger ud i praksis.
Lederen har således det administrative og  

 pædagogiske ansvar for dagplejens virke.
Lederen/dagplejepædagogen  

 forudsættes endvidere at fungere som forældrebestyrelsens sekretær og som  

 sådan at deltage i forældrebestyrelsens møder.
Den kommunalt ansatte leder er  

 undergivet kommunalbestyrelsens instruktionsbeføjelse.
Lederen står som  

 garant for, at der ikke udføres ulovlige beslutninger i dagplejen.
Stk. 5. Den foreslåede bestemmelse angiver dels, at der er et  

 råderum for kommunalbestyrelsen for, hvilke beslutninger den kan vælge at  

 delegere til forældrebestyrelserne, dels grænsen for, hvad  

 kommunalbestyrelsen kan delegere til private.
Forudsætningen om, at en  

 forældrebestyrelse ikke skal træffe beslutninger vedrørende det enkelte hjem,  

 giver klare begrænsninger for, hvad der kan delegeres til  

 forældrebestyrelsen.
 Forældrebestyrelsen kan af kommunalbestyrelsen tillægges en  

 indstillingsret i forbindelse med ansættelse af lederen af den kommunale  

 dagpleje, men inddrages i øvrigt ikke i ansættelse af den enkelte dagplejer  

 eller ved godkendelse af dagplejehjem.
 For så vidt angår de beføjelser, der ikke er omfattet af  

 delegationsadgangen, henvises der til bemærkningerne til nr. 2, stk. 5.
Stk. 6. Såfremt der etableres forældrebestyrelse ved den kommunale  

 dagpleje, skal regler for styrelsen af den kommunale dagpleje ifølge  

 forslaget fremgå af en styrelsesvedtægt for dagplejen.
Styrelsesvedtægten  

 skal bl.a. indeholde regler om antallet af forældrerepræsentanter, valg,  

 valgperiode, sammensætning af bestyrelsen i øvrigt, beslutningsprocedure i  

 forældrebestyrelserne, etc.
Omfanget af kommunalbestyrelsens delegation til forældrebestyrelsen skal  

 ligeledes fremgå af vedtægten.
Det er kommunens opgave at udarbejde eller  

 ændre vedtægten efter indhentet udtalelse fra forældrebestyrelserne.
Første  

 gang kommunalbestyrelsen indhenter udtalelse om en vedtægt kan det være det  

 forældreråd, der i nogle kommuner måtte være etableret for dagplejen, der  

 afgiver udtalelsen.
Til nr. 2 Ad § 69 a Stk. 1. Den foreslåede bestemmelse angiver, at kommunalbestyrelsen  

 fortsat har det overordnede ansvar for daginstitutionernes virksomhed, også  

 efter etablering af forældrebestyrelser, jf. stk. 2. Den præciserer  

 ligeledes, at kommunalbestyrelsen opstiller daginstitutionernes mål og  

 rammer, som forældrebestyrelserne udøver sin virksomhed inden for.
Stk 2. Den foreslåede bestemmelse angiver forpligtelsen for  

 kommunalbestyrelsen til at sørge for etablering af bestyrelser med et flertal  

 af valgte forældre ved kommunale daginstitutioner.
Bestemmelsen omfatter kun  

 daginstitutioner efter § 69 med kontrolleret fremmøde af børnene, d.v.s. som  

 udgangspunkt tilbud, der løser et behov for pasning af børn.
Fritids- og ungdomsklubber, som retter sig mod større børn og som ikke har  

 kontrolleret fremmøde, er dermed ikke omfattet af forpligtelsen til at  

 etablere forældrebestyrelser.
Disse tilbud retter sig mod større børn og unge  

 i en aldersgruppe, der i højere grad lægger op til en egentlig  

 brugerindflydelse fra børnene og de unge selv, fremfor en bestyrelse med  

 flertal af valgte forældre.
Det er således overladt til kommunalbestyrelsen  

 at afgøre, om og i hvilken udstrækning, man også vil lade reglen gælde for  

 klubområdet, evt. i en anden form, der inddrager de større børn og unge.
Kommunalbestyrelsen beslutter antallet af medlemmer i hver bestyrelse,  

 ligesom den skal tage stilling til, hvorvidt andre end forældre skal være med  

 i bestyrelsen.
Der behøver ikke være lige mange medlemmer i bestyrelsen for  

 hver daginstitution i en kommune.
Antallet af medlemmer bør afspejle  

 institutionens størrelse, og der bør være min. 3 og max. 7 forældrevalgte  

 medlemmer af forældrebestyrelserne.
 Kommunalbestyrelsen kan ikke ændre ved kravet om, at der skal være flertal  

 af forældre i hver bestyrelse.
Ved forældre forstås de personer, der på valgets tidspunkt har  

 forældremyndigheden over børn, der er indskrevet i daginstitutionen.  

 Kommunalbestyrelsen kan tillægge personer, der har den faktiske omsorg for  

 barnet, valgret og valgbarhed som forældre.
Herved forstås fx.
- personer, som har et barn i døgnpleje efter lov om social bistand - personer, der har indgået ægteskab med indehaveren af  

 forældremyndigheden over et barn og som tilhører samme husstand som  

 forældremyndighedens indehaver og barnet (det er herved en forudsætning, at  

 forældremyndigheden over barnet ikke ved aftale er delt mellem forældrene) - ugifte fædre, der tilhører samme husstand som forældremyndighedens  

 indehaver og barnet.
 Der kan ikke tildeles valgret til 3 eller 4 personer på grundlag af samme  

 barn.
Kommunalbestyrelsen kan beslutte, at et kommunalbestyrelsesmedlem deltager  

 i forældrebestyrelsens møder uden stemmeret.
En sådan udpegning bør kun ske i  

 det omfang forældrebestyrelsen anmoder om det.
 Stk 3. Bestemmelsen angiver, hvilken kompetence  

 forældrebestyrelserne skal tillægges.
 Forældrebestyrelsen skal sikres indflydelse på principperne for  

 daginstitutionens virksomhed , fx.:
- de pædagogiske principper - daginstitutionens aktiviteter, herunder på hvilke typer aktiviteter, der  

 skal prioriteres: skal daginstitutionen give børnene flere kunstneriske  

 udtryksmåder, flere motoriske udfordringer, mere ud i naturen etc.
- samarbejdet mellem daginstitution og forældrene (fx. forældremøders  

 indhold, antal, etc.) - normer for forplejning, inventar og rengøring (fx. hvilken type kost  

 skal børnene evt. have i daginstitutionen, skal de selv medbringe frugt,  

 retningslinier for indkøb af legetøj, etc.) - samarbejde mellem flere daginstitutioner - samarbejde med lokalområdet - information til og fra forældre (fx. udarbejdelse af pjece, der  

 præsenterer daginstitutionen, indhold og omfang af opslag) - personalets sammensætning (ønsker man fx. ansættelse af personale med  

 specielle kvalifikationer til at fremme en særlig pædagogisk holdning) - forældrenes egen medvirken i daginstitutionens hverdag.
 Eksemplerne er ikke udtømmende, men angiver den type af beslutninger,  

 forældrebestyrelsen som brugere af daginstitutionen skal have indflydelse på.
Efter bestemmelsen skal kommunalbestyrelsen tage stilling til, hvordan  

 forældreindflydelsen sikres.
Kommunalbestyrelsen forpligtes hermed til at  

 angive beslutningsveje for de forskellige typer af afgørelser, der  

 decentraliseres til forældrebestyrelsen og/eller lederen af daginstitutionen.
Kommunalbestyrelsen skal give forældrebestyrelsen indflydelse på en  

 økonomisk ramme , der som minimum indeholder »øvrige  

 driftsudgifter«, d.v.s. det beløb institutionen har som rådighedsbeløb  

 udover lønudgifter og udgifter til vedligeholdelse af bygninger.
Dette  

 indebærer, at forældrebestyrelsen skal indgå i beslutningen om anvendelsen af  

 de beløb, der vedrører forplejning, inventar, beskæftigelsesmaterialer,  

 diverse udgifter vedr. børn.
Dette er udtryk for den laveste grad af mulig  

 decentralisering for så vidt angår institutionens økonomiske forhold.
 Kommunalbestyrelsen kan beslutte at decentralisere yderligere  

 budgetkompetence og tildele hele budgettet som rammebeløb.  

 Kommunalbestyrelsen skal fastsætte rammer for forældrebestyrelsernes  

 dispositionsfrihed inden for den tildelte budgetramme.
Endelig skal forældrebestyrelsen efter bestemmelsen have en  

indstillingsret i forbindelse med ansættelse af personale i  

 daginstitutionen.
Bestemmelsen angiver, at forældrebestyrelsen udover at  

 skulle fastsætte retningslinier for personalets sammensætning også i den  

 konkrete ansættelse har adgang til at indstille til kommunalbestyrelsen, hvem  

 forældrebestyrelsen ønsker ansat.
Forældrebestyrelsen skal ikke nødvendigvis  

 inddrages i afskedigelsessager, men vil altid af egen drift kunne tage  

 spørgsmål om afskedigelse op.
 Kommunalbestyrelsen er ikke bundet af forældrebestyrelsens indstilling.
Stk. 4. Den foreslåede bestemmelse er en præcisering af lederens  

 funktion i forhold til både kommunalbestyrelse og forældrebestyrelse.  

 Beslutninger, der vedrører den pædagogiske tilrettelæggelse af arbejdet i  

 hverdagen, træffes af lederen af daginstitutionen, ligesom det er lederens  

 ansvar at føre forældrebestyrelsens beslutninger ud i praksis.
Lederen har  

 således det administrative og pædagogiske ansvar for daginstitutionens virke.  

 Lederen forudsættes endvidere at fungere som forældrebestyrelsens sekretær og  

 som sådan at deltage i forældrebestyrelsens møder.
Den kommunalt ansatte  

 leder er undergivet kommunalbestyrelsens instruktionsbeføjelse.
Lederen står  

 som garant for, at der ikke udføres ulovlige beslutninger i daginstitutionen.
 Stk. 5 . Den foreslåede bestemmelse angiver dels, at der er et  

 råderum for kommunalbestyrelsen for, hvilke beslutninger den kan vælge at  

 delegere til forældrebestyrelserne, dels grænsen for, hvad  

 kommunalbestyrelsen kan delegere til private.
 Den kompetence, forældrebestyrelserne i øvrigt kan få tillagt, kan fx.  

 være:
- rådighed over alle konti vedr. den enkelte daginstitution (løn, kurser,  

 vikar, bygninger) - hel dispositionsfrihed inden for det tildelte rammebeløb (overførsel fx.  

 fra løn til drift og frihed i forhold til anvendelse overskud/underskud) - administrative opgaver (lønindberetning, opkrævning af forældrebetaling) - fastlæggelse af den daglige åbningstid inden for de af  

 kommunalbestyrelsen fastlagte rammer - evt. ferielukning.
Forældrebestyrelsen kan således få indflydelse på alle spørgsmål  

 vedrørende økonomi, det faglige indhold i daginstitutionerne,  

 personalepolitik og administration.
Det er kommunalbestyrelsens opgave at få  

 sammenhæng i omfanget af delegationen.
 Omfanget af kommunalbestyrelsens delegation til forældrebestyrelserne skal  

 fremgå af en styrelsesvedtægt, jf. stk. 6. Der er intet til hinder for, at  

 forældrebestyrelserne i institutioner inden for en kommune tillægges  

 forskellig kompetence.
 Det følger herefter, at ansvaret for den overordnede dagtilbudsstruktur og  

 de lokale socialpolitiske spørgsmål hører under kommunalbestyrelsen.
 Det er således fortsat kommunalbestyrelsens opgave at foretage en  

 visitation af børn til dagtilbud, der sikrer en hensigtsmæssig sammensætning  

 af børn i hvert tilbud, samtidig med at tilbuddet til det enkelte barn  

 socialt og pædagogisk er et relevant tilbud.
 Da kommunalbestyrelsen skal sikre, at børnene i kommunen befinder sig  

 under forsvarlige forhold, kan det overordnede tilsyn med dagtilbuddene ikke  

 delegeres til en forældrebestyrelse.
 Tildeling af fripladser efter betalingsbekendtgørelsens regler er af  

 hensyn til familiernes retssikkerhed ligeledes fortsat et kommunalt  

 anliggende.
 Forældrebestyrelserne skal således primært have indflydelse på  

 principperne for børnenes hverdag og udfoldelsesmuligheder og ikke indsigt i  

 hver enkelt families private forhold.
 Stk. 6. Regler for styrelsen af kommunernes daginstitutioner skal  

 ifølge forslaget fremgå af en styrelsesvedtægt for daginstitutionerne.  

 Styrelsesvedtægten skal bl.a. indeholde regler om antallet af  

 forældrerepræsentanter, valg, valgperiode, sammensætning af bestyrelsen i  

 øvrigt, beslutningsprocedure i forældrebestyrelserne, etc.
Omfanget af kommunalbestyrelsens delegation til forældrebestyrelsen skal  

 ligeledes fremgå af vedtægten.
Det er kommunens opgave at udarbejde eller  

 ændre vedtægten efter indhentet udtalelse fra forældrebestyrelserne.
Første  

 gang kommunalbestyrelsen indhenter udtalelse om en vedtægt kan det være de  

 siddende forældreråd, der afgiver udtalelsen.
Efter 2. behandling den 24. april 1992 § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 192 af 23. marts 1992, foretages følgende  

 ændring:
 1. Efter § 64 indsættes:
» § 64 a.
Kommunalbestyrelsen har det overordnede ansvar for  

 den kommunale dagpleje og fastsætter mål og rammer for dagplejens virksomhed.
Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre, såfremt mere end  

 halvdelen af forældre til børn optaget i den kommunale dagpleje anmoder  

 herom.
I bestyrelsen indgår 2 repræsentanter valgt af og blandt medarbejderne  

 i dagplejen.
Kommunalbestyrelsen kan beslutte, at medarbejderrepræsentanterne  

 skal have stemmeret.
 Stk. 3. Forældrebestyrelsen fastsætter overordnede principper for  

 dagplejens virksomhed og for anvendelsen af en budgetramme for dagplejen  

 inden for de af kommunalbestyrelsen fastsatte mål og rammer.
 Stk. 4. Dagplejelederen har den administrative og pædagogiske  

 ledelse af dagplejen og er ansvarlig for dagplejens virksomhed over for  

 forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende dagpleje til forældrebestyrelsen bortset fra  

 de beføjelser, der følger af bestemmelserne i denne lovs §§ 64, 72 og 73 om  

 godkendelse af dagplejehjem, tilsyn, beslutning om optagelse, tildeling af  

 fripladser og forældrebetaling samt de beføjelser, der følger af den  

 kommunale bevillings- og arbejdsgiverkompetence.
Stk. 6. Ved etablering af en forældrebestyrelse efter stk. 2  

 fastsætter kommunalbestyrelsen efter indhentet udtalelse fra  

 forældrebestyrelsen en vedtægt for styrelsen af den kommunale dagpleje.« 2. Efter § 69 indsættes:
» § 69 a.
Kommunalbestyrelsen har det overordnede ansvar for  

 kommunens daginstitutioner og fastsætter mål og rammer for  

 daginstitutionernes virksomhed.
Stk. 2. Ved alle kommunale daginstitutioner for børn oprettes en  

 bestyrelse med et flertal af valgte forældre.
I bestyrelsen indgår 2  

 repræsentanter valgt af og blandt medarbejderne i daginstitutionen.  

 Kommunalbestyrelsen kan beslutte, at medarbejderrepræsentanterne skal have  

 stemmeret.
Stk. 3. Forældrebestyrelsen fastsætter principper for  

 daginstitutionens virksomhed og for anvendelsen af en budgetramme for hver  

 enkelt daginstitution inden for de af kommunalbestyrelsen fastsatte mål og  

 rammer.
Forældrebestyrelsen har indstillingsret til kommunalbestyrelsen i  

 forbindelse med ansættelse af personale i daginstitutionen.
 Stk. 4. Daginstitutionens leder har den administrative og  

 pædagogiske ledelse af institutionen og er ansvarlig for daginstitutionens  

 virksomhed over for forældrebestyrelsen og kommunalbestyrelsen.
 Stk. 5. Kommunalbestyrelsen kan helt eller delvis delegere  

 beslutningskompetence vedrørende daginstitutioner til forældrebestyrelserne  

 bortset fra de beføjelser, der følger af bestemmelserne i denne lovs §§ 71-73  

 om tilsyn, beslutning om optagelse, tildeling af fripladser og  

 forældrebetaling, samt de beføjelser, der følger af den kommunale bevillings-  

 og arbejdsgiverkompetence.
Stk. 6. Kommunalbestyrelsen fastsætter efter indhentet udtalelse  

 fra forældrebestyrelserne en vedtægt for styrelsen af de kommunale  

 daginstitutioner.« § 2 Stk. 1. Loven træder i kraft den 1. januar 1993.
 Stk. 2. Socialministeren fremsætter forslag om revision af  

 bistandslovens § 69 a inden udgangen af folketingsåret 1994-95.
