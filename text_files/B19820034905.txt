 I henhold til § 13, stk. 3, i lov nr. 290 af 9. juni 1982 om  

 foranstaltninger vedrørende lære- og praktikpladser og om ændring af lov om  

 lærlingeforhold, lov om erhvervsfaglige grunduddannelser og lov om  

 Arbejdsgivernes Elevrefusion fastsættes med undervisningsministerens  

 tilslutning:
 § 1.  Der kan ydes økonomisk støtte til opnåelse af en  

 uddannelsesplads til uddannelsessøgende, der er omfattet af lovens § 1, jfr.  

 § 6. Støtten kan ydes i form af rejsehjælp, flyttehjælp, tilskud til  

 bevarelse af bolig på hjemstedet og tilskud til dobbelt husførelse.
Generelle betingelser § 2.  Støtte kan ydes under følgende betingelser:
 Stk. 2.  Det er en betingelse for at yde støtte, at  

 afstanden fra hjemstedet, jfr. stk. 1, nr. 4, er af en sådan længde, at den  

 samlede daglige transporttid til og fra uddannelsesstedet udgør mindst 2 1/2  

 time.
Rejsehjælp for at søge uddannelsesplads § 3.  Rejsehjælp til søgning af en uddannelsesplads  

 kan ydes i særlige tilfælde under forudsætning af, at rejsen med rimelighed  

 kan forventes at ville medføre, at der etableres et uddannelsesforhold.  

 Rejsehjælp kan således kun ydes, når der foreligger en skriftlig indkaldelse  

 fra en arbejdsgiver til samtale om en konkret plads, eller det på anden måde  

 er dokumenteret over for arbejdsformidlingen, at en sådan forhåndsaftale  

 foreligger.
 Stk. 2.  Rejsehjælp kan maksimalt udgøre et beløb, der  

 svarer til rejse med billigste offentlige transportmiddel.
 Stk. 3.  Ansøgning om rejsehjælp for at søge  

 uddannelsesplads skal være indgivet, inden rejsen påbegyndes.
Rejsehjælp for at overtage uddannelsesplads § 4.  Rejsehjælp kan ydes, når der foreligger en  

 skriftlig uddannelsesaftale mellem den uddannelsessøgende og en arbejdsgiver.
 Stk. 2.  Rejsehjælp kan maksimalt udgøre et beløb, der  

 svarer til rejse med billigste offentlige transportmiddel.
 Stk. 3.  Ansøgning om rejsehjælp for at overtage en  

 uddannelsesplads skal være indgivet senest 2 måneder efter, at rejsen er  

 foretaget.
Flyttehjælp ved overtagelse af uddannelsesplads uden for  

 hjemstedet § 5.  Flyttehjælp kan ydes, når der er indgået en  

 skriftlig uddannelsesaftale mellem den uddannelsessøgende og arbejdsgiveren.
 Stk. 2.  Flyttehjælp kan ydes med et beløb af en sådan  

 størrelsesorden, at dokumenterede rimelige udgifter ved flytningen godtgøres.
 Stk. 3.  Ansøgning om flyttehjælp ved overtagelse af  

 uddannelsesplads skal indgives senest 2 måneder efter, at flytning har fundet  

 sted.
Tilskud til forsørgere til merudgifter ved dobbelt husførelse § 6.  Til forsørgere, der har overtaget en  

 uddannelsesplads uden for hjemstedet, kan der ydes tilskud til dobbelt  

 husførelse.
Tilskuddet fastsættes og reguleres på samme måde som tilskuddet  

 til dobbelt husførelse efter bestemmelsen i arbejdsløshedslovens § 16.
 Stk. 2.  Som forsørgere regnes personer, der på  

 hjemstedet gennem nogen tid, i almindelighed mindst 6 måneder, har boet  

 sammen med en eller flere af vedkommende økonomisk afhængige personer.
 Stk. 3.  Ansøgning om tilskud efter denne bestemmelse  

 indgives senest 2 måneder efter overtagelsen af uddannelsespladsen.
Tilskud til ikke-forsørgere til bevarelse af bolig på hjemstedet § 7.  I særlige tilfælde kan der til ikke-forsørgere,  

 som overtager en uddannelsesplads uden for hjemstedet, ydes hjælp til  

 bevarelse af boligen på hjemstedet.
Sådan hjælp kan kun ydes, når det er af  

 afgørende betydning for, at uddannelsesforholdet kan etableres, f.eks. til  

 uddannelsessøgende med kombinerede uddannelsesaftaler.
 Stk. 2.  Hjælpen ydes til dækning af selve boligudgiften  

 inden for et beløb, der fastsættes under hensyntagen til gennemsnitsprisen  

 for et lejet værelse.
 Stk. 3.  Ansøgning om tilskud til bevarelse af bolig på  

 hjemstedet skal indgives senest 2 måneder efter, at flytning har fundet sted.
Administration § 8.  Ansøgning om tilskud indgives til  

 arbejdsformidlingskontoret på hjemstedet eller på tilflytningsstedet.
De to  

 arbejdsformidlingskontorer træffer i fælleskab beslutning om, hvorvidt der  

 kan ydes tilskud.
Stk. 2.  Rejsehjælp for at søge eller overtage  

 uddannelsesplads udbetales af hjemstedkontoret.
Tilskud i øvrigt efter denne  

 bekendtgørelse udbetales af tilflytningskontoret.
 Stk. 3.  Arbejdsformidlingen har pligt til at orientere  

 alle tilmeldte uddannelsessøgende, som er omfattet af lovens § 1, jfr. § 6,  

 om mulighederne for at opnå tilskud efter reglerne i denne bekendtgørelse.
Ikrafttræden § 9.  Bekendtgørelsen træder i kraft den 1. juli 1982  

 med virkning fra den 18. juni 1982.
