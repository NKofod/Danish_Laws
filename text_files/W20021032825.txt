Der blev  

 klaget over, at patienten under sin indlæggelse på medicinsk afdeling, i  

 perioden fra den 28. juli til den 12. september 2000 ikke fik en korrekt  

 pleje,  

 herunder ikke fik tilstrækkelig genoptræning og ikke blev vendt og fik  

 skiftet  

 ble tilstrækkeligt ofte.
Der blev videre klage over, at lægerne ikke foretog  

 en  

 korrekt behandling af patienten, herunder at hun to gange blev udskrevet for  

 tidligt med stærke mavesmerter, voldsomme opkastninger, diarre og faldende  

 blodsukker.  

 Der blev desuden klaget over, at patienten ikke fik antidepressiv behandling  

 den 4. og 5. september 2000, samt at hun ikke fik ½ Imovane til natten under  

 indlæggelsen.
Klage  

 over manglende pleje og for tidlig udskrivelse fra sygehus Patientklagenævnet fandt ikke grundlag for at kritisere  

 sygeplejerskerne.
Nævnet lagde vægt på, at der var ført jævnlige notater i  

 kardex  

 over vending/lejring af patienten samt patientens afføring, vandladning,  

 ernæring og væskeindtag.
Nævnet fandt herefter ikke tilstrækkelig godtgjort,  

 at  

 patienten ikke blev givet tilstrækkelig pleje.
Nævnet fandt videre, at det  

 som  

 følge af patientens dårlige bevisthedstilstand under indlæggelsen ikke var  

 muligt at gennemføre et almindeligt genoptræningsforløb med henblik på, at  

 hun  

 skulle kunne klare sig selv igen.
Patientklagenævnet fandt ikke grundlag for at kritisere  

 lægerne.
Nævnet oplyste, at grådlabilitet hyppigt ses efter apopleksi uden at  

 være udtryk for egentlig depression.
Nævnet fandt på denne baggrund, at  

 lægerne  

 handlede i overensstemmelse med almindelig anerkendt faglig standard ved at  

 undlade at give patienten antidepressiv behandling den 4. og 5. september  

 2000.  

 Nævnet lagde vægt på, at patienten i perioden fra den 28. juli til slutningen  

 af august 2000 var meget svær at komme i kontakt med som følge af  

 apopleksien,  

 og at man i starten af september 2000 fik mistanke om, at hun havde ændret  

 døgnrytme, hvorefter hun fik ordineret sovemedicin.
Nævnet fandt på denne  

 baggrund,  

 at lægerne handlede i overensstemmelse med almindelig anerkendt faglig  

 standard, da de først fandt indikation for at påbegynde behandling med  

 sovemedicin den 4. september 2000. Nævnet lagde vægt på, at patienten forud  

 for  

 de to udskrivelser var blevet undersøgt for sine mavesmerter og opkastninger,  

 og det herefter var blevet vurderet, at patienten ikke havde behov for  

 fortsat  

 indlæggelse.
