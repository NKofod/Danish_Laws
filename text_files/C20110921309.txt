Bilag 1 Cirkulære om organisationsaftale for forstandere ved AMU-centre Generelle bemærkninger 1. Finansministeriet og Lederne har indgået vedlagte organisationsaftale for forstandere ved AMU-centre.
 Organisationsaftalen har virkning fra den 1. april 2011 og udgør sammen med den til enhver tid gældende OAO-S-fællesoverenskomst det samlede overenskomstgrundlag.
 2. I forhold til organisationsaftale af 1. september 2008 for forstandere ved AMU-centre er der sket følgende ændringer:
 1. Aftalen er sprogligt og strukturelt forenklet.
 2. Der er indført en cirkulærebemærkning til § 5 vedr. resultatløn.
Ikrafttræden Cirkulæret har virkning fra 1. april 2011. Samtidig ophæves Finansministeriets cirkulære af 1. september 2008 om organisationsaftale for forstandere ved AMU-centre. (Perst.nr. 047-08).
Personalestyrelsen, den 14. juni 2011 Markus Hahn Organisationsaftale for forstandere ved AMU-centre § 1. Organisationsaftalens dækningsområde Organisationsaftalen omfatter forstandere ved AMU-centre.
 Cirkulærebemærkninger til § 1:
 Forstanderen er AMU-centrets daglige leder og øverste ansvarlige medarbejder.
§ 2. Løn Lønnen for forstanderen aftales individuelt mellem Undervisningsministeriet og den enkelte forstander efter høring af centrets bestyrelse.
 Stk. 2. Vurdering og eventuel regulering af lønnen drøftes 1 gang årligt mellem Undervisningsministeriet og den enkelte forstander.
 Stk. 3. Lønfastsættelsen, herunder regulering af lønnen, kan ikke gøres til genstand for fagretslig behandling.
 Der kan ved fastsættelsen af lønnen tages højde for evt. tidsbegrænsning i ansættelsen.
 Cirkulærbemærkninger til § 2:
 Lønnen fastsættes bl.a. ud fra kravene til stillingen, den enkelte forstanders kompetence, faglige kunnen og personaleansvar.
 Der kan ved fastsættelsen af lønnen tages højde for evt. tidsbegrænsning i ansættelsen.
Lønnen udbetales månedsvis bagud.
Forstandere, der er ansat som forstander ved et AMU-center før den 1. august 2000, og som hidtil har været forudlønnet, kan dog opretholde dette som en personlig ordning.
§ 3. Pension Det samlede pensionsbidrag udgør 16,4 pct. af lønnen efter § 2. Egetbidraget udgør 1/3 af det samlede pensionsbidrag.
Lønspecifikationen skal indeholde oplysning herom.
 Stk. 2. Der kan i forbindelse med lønfastsættelsen efter § 2, stk. 1 og 2, aftales højere pensionsbidragsprocenter; dog maximalt 18,0 pct.
 Stk. 3. Arbejdsgiveren indbetaler pensionsbidragene til PFA-Pension, Leder-pension.
 Stk. 4. Vedtægter/regulativer for pensionsordningen og fremtidige ændringer heri skal godkendes af overenskomstens parter.
 Stk. 5. Tilbagekøb uden forbindelse med pensionsbegivenhedens indtræden kan ikke finde sted.
 Stk. 6. 90 pct. af pensionsbidraget skal anvendes til løbende, livsvarige ydelser.
 Stk. 7. Ud over de nævnte pensionsbidrag har den ansatte ikke nogen ret til pension eller understøttelse fra staten på grundlag af ansættelsen.
 Stk. 8. Forstandere, der er ansat før den 1. oktober 1995, som er optaget i Pensionsordningen af 1976, og som er overgået til ansættelse efter denne organisationsaftale, er ikke omfattet af stk. 1-8. Disse forstandere har ret til at forblive under denne pensionsordning, jf. protokollatet i bilag 1 til denne organisationsaftale.
§ 4. Valgfrihed mellem pension og løn Med virkning fra 1. april 2008 kan den enkelte ansatte vælge, at pensionsbidrag der overstiger 15,0 pct. i stedet for indbetaling til pensionskassen udbetales som løn.
 Stk. 2. Hvis den ansatte vælger at få forhøjelsen udbetalt som løn, sker det på følgende vilkår:
1) Der beregnes ikke særlig feriegodtgørelse af beløbet 2) Beløbet er ikke pensionsgivende Stk. 3. Den ansatte retter henvendelse til ansættelsesmyndigheden, hvis pensionsbidragsforhøjelsen fremover ønskes udbetalt som løn.
Hvis den ansatte senere, dog tidligst efter et år, ikke længere ønsker pensionsbidragsforhøjelsen udbetalt som løn, retter den ansatte på ny henvendelsen til ansættelsesmyndigheden § 5. Engangsvederlag Ud over lønnen efter § 2 kan Undervisningsministeriet efter drøftelse med den enkelte forstander og høring af centrets bestyrelse fastsætte engangsvederlag.
 Engangsvederlag kan f.eks. ydes som:
1) Resultatløn 2) Honorering af særlig indsats 3) Honorering af merarbejde Cirkulærebemærkning til § 5:
 Resultatløn kan være et godt redskab til at tydeliggøre prioriteringer og fremme gennemsigtighed i løndannelsen med klar sammenhæng mellem mål, resultater og løn.
Hvordan resultatløn konkret anvendes vil bl.a. afhænge af, hvad de lokale parter ønsker at opnå med ordningen, samt opgavetyper og prioriteringer, kultur og andre forhold på arbejdspladsen." § 6. Arbejdstid Forstanderne er ansat uden højeste tjenestetid.
 Cirkulærebemærkninger til § 6:
Der forudsættes dog generelt en arbejdstid svarende til gennemsnitlig 37 timer pr. uge.
Forstanderen må derudover i kraft af sin ledelsesfunktion påregne et vist merarbejde.
Der er ved lønfastsættelsen taget højde herfor.
§ 7. Undtagelser fra fællesoverenskomsten Forstanderne er ikke omfattet af følgende bestemmelser i OAO-S-fællesoverenskomsten:
1) Bestemmelsen om lønanciennitet 2) Bestemmelsen om pension 3) Bestemmelsen om resultatløn 4) Bestemmelsen om konvertering af ikke-afviklet over-/merarbejde til omsorgsdage 5) Bestemmelsen om arbejdstidsbestemte tillæg mv.
 Samt følgende generelle aftaler (bilag 1) i OAO-S-fællesoverenskomsten):
1) Lokalløn 2) Chefløn 3) Arbejdstidsregler i forbindelse med kursusdeltagelse 4) Konvertering af over-/merarbejde, arbejdstidsbestemte ydelser mv. til faste tillæg 5) Tillidsrepræsentanter § 8. Arbejdskonflikter Forstanderne kan ikke deltage i arbejdskonflikter.
§ 9. Ikrafttræden og opsigelse Organisationsaftalen har virkning fra den 1. april 2011 og kan af hver af parterne opsiges skriftligt med 3 måneders varsel til en 31. marts, dog tidligst 31. marts 2013.
Bilag 1 Protokollat § 1. Forstandere, der som en personlig ordning er omfattet af Pensionsordningen af 1976, er ikke omfattet af organisationsaftalens § 3. Pension, men af følgende bestemmelser om supplerende pensionsordning:
 1) Undervisningsministeriet og den enkelte forstander kan efter høring af centrets bestyrelse aftale, at der ydes pensionsbidrag af et beløb svarende til forskellen mellem lønnen fastsat efter organisationsaftalens § 2 og den pensionsgivende løn på det skalatrin, som vedkommende forstander var indplaceret på pr. 31. juli 2000.
2) Det samlede pensionsbidrag kan aftales inden for et maksimum på 18,0 pct.
Arbejdsgiverbidraget udgør 2/3 og egetbidraget 1/3.
 3) Pensionsbidragene indbetales til Lederpension i PFA Pension.
 4) Vedtægter/regulativer for pensionsordningen og fremtidige ændringer heri skal godkendes af overenskomstens parter, jf. aftale af 22. april 2002 om pensionsbidrag af visse faste tillæg.
 5) Tilbagekøb uden forbindelse med pensionsbegivenhedens indtræden kan ikke finde sted.
 § 2. Protokollatet har virkning fra den 1. april 2008. Samtidig ophæves protokollat af 27. februar 2006.
