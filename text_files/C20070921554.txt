 Skrivelse  

 med orientering om indførelse af nøgletalssystem for alment byggeri m.v.
1. Indledning Som et led i regeringens byggepolitik med henblik på at fremme  

 effektivitet og kvalitet i byggeriet har der siden 2004 været krav om  

 nøgletal  

 i det statslige byggeri.
Fra den 1. marts 2007 indføres der krav om nøgletal  

 i  

 alment byggeri m.v.
Fremover skal bygherren og de udførende  

 entreprenørvirksomheder  

 indsamle og indberette en række informationer om byggesagen, fx overholdelse  

 af  

 tidsfrister, kvalitet (mangler), arbejdsmiljø, kundetilfredshed m.v.
Nøgletalssystemet for alment byggeri m.v. adskiller sig dog på  

 nogle punkter fra det system, der kendes i det statslige byggeri.
Med henblik  

 på at minimere omkostningerne er Socialministeriets informations- og  

 forvaltningssystem BOSSINF-STB således gjort til omdrejningspunkt i  

 nøgletalsevalueringen.
Nedenfor skitseres hovedpunkterne i nøgletalssystemet, der  

 findes i bekendtgørelse om nøgletal for alment byggeri m.v. og i § 36,  

 stk. 1, i bekendtgørelse om støtte til almene boliger m.v.
Hvor intet andet  

 er  

 angivet nedenfor, er der tale om henvisninger til nøgletalsbekendtgørelsen.
Socialministeriet er i gang med at udarbejde en vejledning, der  

 uddybende beskriver reglerne.
Vejledningen forventes at foreligge ultimo  

 april  

 2007. Her vil den blive udsendt til almene boligorganisationer og kommuner,  

 og  

 den vil i øvrigt være tilgængelig på www.social.dk samt www.retsinfo.dk.
 I afsnit 3 nedenfor er der anført en række forhold, som  

 byggesagens aktører (kommune, bygherre og den udførende  

 entreprenørvirksomhed)  

 skal være særligt opmærksomme på.
2. Bekendtgørelsen indeholder overordnet set to  

 centrale krav Krav om nøgletal gælder efter nøgletalsbekendtgørelsens § 1,  

 stk. 1, ved etablering af almene ungdoms-, familie- og ældreboliger efter  

 § 115  

 i almenboligloven, etablering af selvejende ungdomsboliger efter § 117 i  

 almenboligloven og etablering af friplejeboliger med offentlig støtte efter  

 § 10,  

 stk. 1, i friplejeboligloven.
 Reglerne gælder også, når kommunen er bygherre ved almene  

 ældreboliger.
 Krav om nøgletal gælder kun for byggeprojekter, hvis samlede  

 anslåede entreprisesum overstiger 5 mio. kr. ekskl. moms, og kun for den  

 enkelte  

 entreprenør, hvis entreprisens anslåede entreprisesum overstiger 300.000 kr.  

 ekskl. moms, jf. § 1, stk. 2 og 3, som også er beskrevet nedenfor under  

 afsnit 3.2 om bygherrens rolle.
 Bekendtgørelsen indeholder overordnet set to centrale krav:
 1)  

 	  

 Krav om fremvisning  

 af nøgletal: Med henblik på bygherrens udvælgelse af udførende  

 entreprenørvirksomheder til den konkrete byggeopgave skal tilbudsgivere fra  

 den  

 1. september 2008 fremlægge nøgletal for tidligere gennemførte  

 entrepriseopgaver (§ 4). Det gælder nøgletal vedrørende overholdelse af  

 tidsfrister, kvalitet (mangler), arbejdsmiljø og kundetilfredshed.
 2)  

 	  

 Krav om indsamling af  

 nøgletalsoplysninger: For tilsagn, der gives fra den 1. marts 2007, skal der  

 indsamles oplysninger til brug for beregning af nøgletal under byggeprocessen  

 (§§ 5-9). Det gælder nøgletalsoplysninger vedrørende overholdelse af  

 tidsfrister, kvalitet (mangler), arbejdsmiljø, effektivitet, prisniveau og  

 prisændringer i udførelsen samt kundetilfredshed.
På baggrund af de indberettede oplysninger (§§ 5-9)  

 beregnes ved entreprisens afslutning nøgletal for entrepriseopgaven.
Den  

 udførende entreprenørvirksomhed skal fremlægge nøgletal fra tidligere  

 entrepriseopgaver inden for de seneste 3 år næste gang, virksomheden byder på  

 en byggeopgave (§ 4).
Ansvaret for indsamling og indberetning af nøgletalsoplysninger  

 er delt mellem bygherren og en ekstern, uafhængig evaluator, som den  

 udførende  

 vælger.
Indsamlingen vil dog for hovedpartens vedkommende være en opgave for  

 bygherren, hvor denne har pligt til digital indberetning af oplysningerne via  

 BOSSINF-STB.
Indberetning af oplysninger fra bygherren til evaluator skal  

 ligeledes ske digitalt, mens indberetning fra den udførende til evaluator kan  

 ske enten digitalt eller på papir.
I bilag 1 til bekendtgørelsen findes definitioner af nøgletal og  

 i bilag 2 en skematisk oversigt over indsamling af nøgletalsoplysninger.
Af  

 bilag 2 fremgår det således, hvilke oplysninger henholdsvis bygherren og den  

 udførende skal indberette, samt hvilke oplysninger der skal indberettes til  

 henholdsvis BOSSINF-STB og evaluator.
3. Nogle forhold byggesagens aktører skal være  

 opmærksomme på 3.1 Kommunen   

 	  

 Kommunalbestyrelsen er  

 tilsagns- og tilsynsmyndighed for det almene byggeri.
Det indebærer, at  

 kommunalbestyrelsen bl.a. skal stille som betingelse for skema A tilsagnet,  

 at  

 reglerne om nøgletal overholdes, jf. § 36, stk. 1, i  

 støttebekendtgørelsen.
Kommunalbestyrelsen skal endvidere føre tilsyn med  

 byggeriet i hele anlægsfasen, herunder at forudsætningerne for tilsagnet  

 overholdes.
   

 	  

 Af hensyn til  

 støttesagens fremdrift i almindelighed og bygherrens mulighed for at foretage  

 digital indberetning af nøgletalsoplysninger i særdeleshed bør kommunen så  

 hurtigt som muligt efter meddelelse af støttetilsagn og statusskift i  

 BOSSINF-STB til statuskode 30  og senest når bygherren anmoder herom  

  åbne  

 for bygherrens elektroniske indberetning via bygherreklient på statuskode  

 40-X.  

 Dette sker ved aktivering af knap i kommuneklienten i BOSSINF-STB.  

  

 Kommunens egen indberetning på statuskode 40 kan foretages, når kommunen ved  

 hjælp af knappen »Godkendt bygherres indberetning« har godkendt bygherrens  

 indberetning på statuskode 40-X, hvorefter projektets statuskode skifter til  

 40.
3.2 Bygherren   

 	  

 Bygherren søger  

 kommunen om tilsagn til byggeriet gennem udfyldelse af skema A.
Med skema A  

 indberetningen bestemmes det, om projektet er omfattet af reglerne i  

 nøgletalsbekendtgørelsen (evaluering). Som en del af ansøgningen skal  

 bygherren  

 således indberette de samlede håndværkerudgifter (entreprisesummen):  

  

 Hvis byggeprojektets anslåede entreprisesum overstiger 5 mio. kr. ekskl.  

 moms,  

 skal projektet evalueres, jf. § 1, stk. 2. Det betyder, at bygherren  

 skal  

 stille krav i udbudsmaterialet om indsamling af nøgletalsoplysninger under  

 byggesagen, jf. forslag til tekst nedenfor i afsnit 4.  

  

 Hvis byggeprojektet er under bagatelgrænsen, er der intet til hinder for, at  

 bygherren kan vælge at lade projektet evaluere og dermed forpligte de  

 medvirkende entreprenører til at indsamle og aflevere nøgletalsoplysninger.  

 Vælger bygherren at lade et projektet under bagatelgrænsen evaluere, skal det  

 indberettes på skema A.  

  

 Reglerne gælder endvidere kun for entrepriser, der overstiger 300.000 kr.  

 ekskl. moms, jf. § 1, stk. 3.  

  

 Hvis en entreprise er under bagatelgrænsen, kan bygherren og den udførende  

 tilsvarende lade entreprisen evaluere, hvis byggeprojektet i øvrigt er  

 omfattet  

 af evaluering.
Frivillig evaluering af entrepriser under bagatelgrænsen skal  

 indberettes på skema B.  

  

 Frivillig evaluering af byggeprojektet eller entreprisen forudsætter dog, at  

 kommunen er indforstået med indberetning af oplysninger i BOSSINF-STB.
  

 	  

 Bygherren har som  

 nævnt ovenfor pligt til at efterspørge nøgletal for tidligere gennemførte  

 entrepriser inden for de seneste 3 år til brug for udvælgelse fra den 1.  

 september 2008. For at fremme kvalitet og effektivitet i det almene byggeri  

 vil  

 det være en fordel, at flest mulige udførende virksomheder på dette tidspunkt  

 kan præstere nøgletal.
Der skal derfor peges på muligheden for, at bygherre  

 for  

 projekter, der har fået tilsagn inden den 1. marts 2007, men hvor  

 byggearbejderne endnu ikke er sendt i udbud, stiller krav om indsamling af  

 nøgletal.
Det forudsætter, at kommunen er indforstået med det.
  

 	  

 Bygherren skal stille  

 krav om aflevering af nøgletalsoplysninger overfor de udførende i  

 udbudsmaterialet, jf. afsnit 4 nedenfor.
Det kan dog anbefales, at bygherren  

 allerede gør opmærksom på det i udbudsannonceringen.
  

 	  

 Når bygherren ved  

 udbud/licitation har indhentet priser på de forskellige byggearbejder, skal  

 bygherren i forbindelse med skema B foretage digital indberetning til  

 BOSSINF-STB af sine medvirkende virksomheder (dvs. de entreprenører, som  

 bygherren har indgået kontrakter med inkl. underentreprenører, i det omfang  

 disse  

 er kendt på indberetningstidspunktet) samt nøgletalsoplysninger, jf. § 5  

 samt bilag 2.  

  

 Når bygherren er klar til at foretage indberetning, kontakter bygherren  

 kommunen, som åbner projektet for bygherreindberetning (bygherreklient).  

 Bygherren skal via internettet logge på bygherreklienten ved at anvende sit  

 OCES-virksomhedscertifikat.
Dette certifikat indeholder bl.a. virksomhedens  

 CVR-nummer.
Den konkrete bruger verificeres ved hjælp af den fælles pinkode  

 eller digital signatur.  

  

 I bygherreklientens åbningsbillede vises en liste over de(n) sag(er), som  

 kommunen aktuelt har åbnet for bygherren til indberetning.
Når bygherren har  

 afsluttet sin indberetning, vælges knappen »Overfør til kommunen«.
I den  

 forbindelse aktiveres systemets kontroller, således at bygherrens  

 opmærksomhed  

 henledes på eventuelle fejl i/mangler ved indberetningen, som han hermed kan  

 rette/afhjælpe, forinden projektet overføres til kommunen.
3.3 Den udførende entreprenørvirksomhed   

 	  

 Den udførende  

 entreprenørvirksomhed, herunder eventuelle medvirkende underentreprenører,  

 skal  

 medvirke til at aflevere nøgletalsoplysninger under byggeprocessen til brug  

 for  

 beregning af nøgletal.
Hovedparten af oplysningerne skal afleveres til  

 bygherren, der skal indberette oplysningerne digitalt via BOSSINF-STB sammen  

 med støttesagens øvrige oplysninger, jf. §§ 5-7. I praksis vil bygherren  

 i  

 forvejen have hovedparten af oplysningerne.
  

 	  

 Den udførende  

 entreprenør og eventuelle underentreprenører skal også aflevere visse  

 nøgletalsoplysninger til en ekstern evaluator.
For de oplysninger, som  

 entreprenøren skal indberette til en evaluator, vil det være muligt at gøre  

 det  

 digitalt, men i første omgang er det ikke noget krav.
  

 	  

 Beregning af nøgletal  

 efter entreprisens afslutning skal foretages af en uafhængig evaluator, jf.  

 § 10.  

 Det er den udførende entreprenør, der vælger evaluator.
Det medfører, at det  

 er  

 den udførende entreprenør, der skal indgå en kontrakt med en evaluator og  

 afholde omkostningerne i forbindelse med evalueringen.
Dette forhold bør den  

 udførende entreprenør være opmærksom på ved tilbudsafgivelsen.
4. Tekstforslag til bygherrens udbudsannoncering og  

 udbud Bygherren bør allerede tidligt i forbindelse med byggeprojektet  

 overveje, hvordan bygherren griber kravene om nøgletal an.
Det er vigtigt, at  

 bygherren er klar over, hvornår og hvilke krav der skal stilles, og hvordan  

 de  

 kan formuleres.
Aktuelt vil det kun være krav om aflevering af  

 nøgletalsoplysninger under byggeprocessen, der er i fokus.
Krav om aflevering  

 af nøgletalsoplysninger under byggeprocessen kan anbefales oplyst allerede i  

 forbindelse med udbudsannoncering/prækvalifikation, så de potentielle  

 tilbudsgivere på et tidligt tidspunkt oplyses om, at byggeprojektet skal  

 evalueres.
 Tekstforslag til udbudsannoncering:
»Der gøres opmærksom på, at dette byggeprojekt skal evalueres i  

 henhold til Socialministeriets bekendtgørelse om nøgletal for alment byggeri  

 m.v.
Den udførende entreprenør og eventuelle medvirkende underentreprenører  

 skal derfor indsamle og aflevere oplysninger under byggeprocessen til brug  

 for  

 beregning af nøgletal uanset virksomhedens etableringstidspunkt og størrelse.  

 Der henvises i øvrigt til kravene i bekendtgørelsens §§ 5-10, som skal  

 overholdes, og som derfor nøje bør gennemgås af tilbudsgiver.« Tekstforslag til udbudsmateriale:
»Den udførende entreprenør og eventuelle medvirkende underentreprenører  

 skal i forbindelse med påbegyndelse af byggeriet og afslutning af den  

 konkrete  

 entreprise aflevere oplysninger til bygherren henholdsvis en uafhængig  

 evaluator efter reglerne i §§ 5-7 i Socialministeriets bekendtgørelse om  

 nøgletal for alment byggeri m.v.
Ved entreprisens afslutning skal der  

 beregnes  

 nøgletal om overholdelse af tidsfrister, kvalitet (mangler), arbejdsmiljø,  

 effektivitet, prisniveau og prisændringer i udførelsen samt kundetilfredshed.  

 Beregning af nøgletal skal foretages af den uafhængige evaluator under  

 overholdelse af bekendtgørelsens § 10 samt bilag 1. Alle omkostninger i  

 forbindelse med indsamling og beregning af nøgletal afholdes af  

 entreprenøren.« 5. Spørgsmål eller yderligere oplysninger Spørgsmål eller yderligere oplysninger til nøgletalssystemet kan  

 fås ved henvendelse til Socialministeriet, Karsten Gullach, Allis Ougaard,  

 Jens  

 Eisling eller Mette Rudbeck på tlf. 33 92 93 00.
