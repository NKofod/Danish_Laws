 Et pengeinstitut ville give lån til et søsterselskab på særlige  

 betingelser.
 Tilsynet udtalte, at pengeinstituttet kun kunne give søsterselskabet  

 et lån på normale forretningsmæssige betingelser.
 Tilsynets skrivelse af 16. december 1986 vedrørende et pengeinstituts  

 anmodning om dispensation fra bank og sparekasselovens § 27 for et lån til et  

 søsterselskab til pengeinstituttet.
Tilsynet udtalte, at man ikke har indvendinger imod, at pengeinstituttet  

 yder et lån til et søsterselskab.
Tilsynet vil dog gøre en eventuel  

 tilladelse betinget af, at lånet ydes på normale forretningsmæssige  

 betingelser, hvilket man ikke finder foreligger i forbindelse med det lån,  

 pengeinstituttet ønsker at yde til søsterselskabet.
Der henvises særligt til,  

 at pengeinstituttet ikke har sikkerhed for at få sit lån forrentet, idet  

 forrentningen er afhængig af overskuddet i søsterselskabet og den af  

 søsterselskabet fastsatte udbyttepolitik, samt at lånet er uopsigeligt fra  

 pengeinstituttets side.
