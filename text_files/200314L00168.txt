Betænkning afgivet af  

 Socialudvalget den 4. december 2003 Betænkning over Forslag til lov om  

 ændring af lov om retssikkerhed og administration på det sociale område og  

 andre love (Præcisering af opholdskommune, mellemkommunal refusion ved  

 ophold uden for opholdskommunen og mellemkommunal refusion af  

 førtidspension ved flytning, tilladelse til kommunalt samarbejde om sociale  

 rådighedsvagter samt godtgørelse til medlemmer af de regionale udviklingsråd) [af socialministeren (Henriette Kjær)] 1. Ændringsforslag Socialministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 30. oktober 2003. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 1. september 2003 dette udkast til  

 udvalget, jf. folketingsåret 2002-03, alm. del - bilag 1152. Den 9. oktober  

 2003 sendte socialministeren de indkomne høringssvar samt et notat herom til  

 udvalget.
Spørgsmål Udvalget har stillet 8 spørgsmål til socialministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling, men mindretallet vil stemme for de stillede  

 ændringsforslag.
Enhedslistens medlem af udvalget er imod dette lovforslag, der  

 indeholder 5 forskellige emner.
Enhedslisten er imod muligheden for fælles  

 rådighedsvagter med henblik på myndighedsudøvelse.
Denne myndighedsudøvelse  

 sker i sager, hvor børn og familier er i absolutte vanskeligheder, og det  

 vurderes, om der skal ske en væsentlig ændring i deres situation, eksempelvis  

 en anbringelse.
Det er uklart, hvilke opgaver der kan flyttes, og der er  

 store  

 problemer i forhold til videregivelse af informationer, hvilket også  

 beskrives  

 i bemærkningerne.
Hvis alle oplysninger må videregives, er der et problem med  

 borgernes retssikkerhed; og på den anden side, hvis man ikke må videregive  

 oplysninger,  

 hvad skal man så med en fælles myndighedsudøvelse? Man ville ikke kunne  

 hjælpe  

 børn og familier i disse vanskelige sager uden at have oplysninger om dem.
Lovforslaget indeholder ligeledes bestemmelser om, at  

 opholdskommune og handlekommunen er én og samme, og at de eksempelvis i  

 anbringelsessager har betalingspligten.
Det medfører en bekymring hos  

 Enhedslisten for, at børn og unge, der lever på gaden og under lignende  

 forhold, særlig i København, ikke vil få nogle tilbud, da det vil være en  

 enorm  

 udgift for Københavns Kommune.
Enhedslisten ønsker i stedet, at der i disse  

 sager er 100 pct.s statsrefusion.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 socialministeren,  

  

 tiltrådt af  

  

 udvalget:
Til § 1 I  

 det under  

  

 nr. 2  

  

 foreslåede  

  

 § 9 a, stk. 4, 4. pkt.,  

  

 udgår »om  

 foranstaltninger«.
[Teknisk ændring] 2)  

  

 Det under  

  

 nr. 2  

  

 foreslåede  

  

 § 9 c, stk.  

 5,  

  

 affattes således:
»Stk. 5.  

  

 Opholdskommunens  

 udgifter til førtidspension efter kapitel 3 og § 52, stk. 1, i lov om social  

 pension, refunderes af den kommune, der var pensionistens opholdskommune på  

 tilkendelsestidspunktet, i op til seks år fra det tidspunkt, hvor  

 pensionisten  

 blev tilkendt førtidspensionen.
Refusion efter stk. 2 og 4 udskyder retten  

 til  

 refusion efter 1. pkt.« [Ændret model for mellemkommunal refusion for førtidspension] Til § 4 3)  

  

 I  

  

 stk. 4, 1. pkt.,  

  

 indsættes efter »børn«: »og unge under 18 år«.
[Teknisk ændring] 4)  

  

 I  

  

 stk. 4, 2. pkt.,  

  

 indsættes efter »Børn«: »og unge under 18 år«.
[Teknisk ændring] Bemærkninger Til nr. 1 Socialministeriet er blevet opmærksom på, at f.eks. afgørelser  

 efter servicelovens § 57 efter gældende fortolkning ikke betragtes som en  

 foranstaltning.
Da barnets selvstændige opholdskommune også skal kunne træffe  

 afgørelse efter denne bestemmelse, foreslås det at lade »om foranstaltninger«  

 udgå.
Til nr. 2 På baggrund af KLs høringssvar foreslås en ændret model for  

 mellemkommunal refusion for førtidspension.
Lovforslaget indeholder en  

 bestemmelse om, at opholdskommunen har krav på refusion i op til 5 år fra  

 tilkendelseskommunen.  

 Denne refusionsmodel medfører, at hver ny opholdskommune, som en  

 førtidspensionist får, i op til 5 år kan rette et refusionskrav mod den  

 kommune,  

 som tilkendte førtidspensionen.
 Med dette ændringsforslag  

 indføres en refusionsmodel, hvorefter kommunens udgifter til førtidspension  

 efter kapitel 3 og § 52, stk. 1, i lov om social pension refunderes af  

 pensionistens opholdskommune på tilkendelsestidspunktet i op til seks år.
Bestemmelsen omhandler kun refusion for opholdskommunens udgift  

 til førtidspension.
Den statslige refusion skal derfor fradrages, inden  

 kravet  

 rejses.
Det er den kommune, som tilkender førtidspensionen, der skal  

 afholde udgiften til førtidspension i de første seks år.
Det har ingen  

 betydning, om sagen om førtidspension er påbegyndt i en anden kommune.
Det er  

 stadigvæk den kommune, som træffer afgørelsen, som forpligtelsen hviler på.  

 Den  

 tidligere gældende bestemmelse om mellemkommunal refusion for førtidspension  

 (1992  1998) benyttede ikke tilkendelsestidspunktet, men tidspunktet  

 for  

 rejsning af sagen som afgørende for, hvilken kommune der blev  

 refusionspligtig.  

 Dette havde til formål at sikre, at det var den kommune, der var ansvarlig  

 for  

 førtidspensionssagen, der også fik det økonomiske ansvar.
I dag er reglerne  

 om  

 tilkendelse af førtidspension lavet om.
Det har blandt andet betydet, at der  

 ofte forløber en periode med afklaring (arbejdsprøvning, revalidering,  

 fleksjob), inden førtidspension kommer på tale.
Dermed bliver det mere  

 uklart,  

 hvornår man kan sige, at en kommune har startet en sag om førtidspension.
Den seksårige periode begynder fra det tidspunkt, hvor  

 førtidspensionen blev tilkendt.
Er førtidspension tilkendt med  

 tilbagevirkende  

 kraft, er det dette tidligere tidspunkt, som perioden løber fra.
Refusion efter stk. 2 og 4 udskyder retten til refusion efter  

 stk. 5. Med bestemmelsen sigtes på den situation, hvor en førtidspensionist  

 får  

 ophold i boformer i en anden kommune enten med medvirken fra en myndighed  

 eller  

 som følge af en flytteret, og hvor der således er konkurrerende  

 refusionsbestemmelser,  

 som regulerer spørgsmålet om refusion mellem to kommuner.
I sådanne sager vil  

 §  

 9 c, stk. 5, først skulle anvendes, når refusion efter de øvrige bestemmelser  

 ophører.
Da vil den seksårige refusionspligt efter omstændighederne kunne  

 begynde at løbe.
Der kan være flere involverede kommuner − en  

 opholdskommune, den tidligere opholdskommune, som tilkendte førtidspension,  

 og  

 den tidligere opholdskommune, som er refusionspligtig efter § 9 c, stk. 2  

 eller  

 4. Er dette tilfældet, sker der ikke udskydelse af retten til refusion.
I  

 disse  

 tilfælde er det forskellige kommuner, som modtager refusionen.
 Bestemmelsen om mellemkommunal refusion for førtidspension har  

 kun virkning for førtidspension tilkendt 1. januar 2004 eller senere.
Økonomiske og administrative konsekvenser for  

 det offentlige og private Forslaget til ændring af modellen for refusion af førtidspension  

 har ingen økonomiske konsekvenser for kommuner og amtskommuner under ét.
Til nr. 3 og 4 Socialministeriet er blevet opmærksom på, at ordlyden i § 4,  

 stk. 4, ikke er i overensstemmelse med det øvrige lovforslags formulering af,  

 hvilken personkreds lovforslaget gælder for.
For at undgå tvivl og  

 usikkerhed,  

 foreslås det at benytte en ensartet formulering.
 Forslaget skal forhandles med de kommunale parter.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF)  

    

  

 Jette Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 18 Bilagsnr.
