Cirkulære om organisationsaftale for fuldmægtige m.fl. (DTS) i SKAT og Landsskatteretten og aftale om nyt lønsystem for tjenestemænd i SKAT og Landsskatteretten Generelle bemærkninger 1. Finansministeriet og Statstjenestemændenes Centralorganisation II har indgået vedlagte organisationsaftale for fuldmægtige m.fl. (DTS) i SKAT og Landsskatteretten samt aftale om nyt lønsystem for tjenestemænd i SKAT og Landsskatteretten.
For så vidt angår overenskomstansatte udgør organisationsaftalen sammen med CO II/LC/OC-fællesoverenskomsten det samlede overenskomstgrundlag.
2. Finansministeriet bemyndiger herved SKAT og Landsskatteretten til at føre forhandlinger om og indgå lokale aftaler i henhold til det nye lønsystem.
Finansministeriet forudsætter endvidere, at SKAT og Landsskatteretten videredelegerer denne kompetence i videst muligt omfang med henblik på, at samtlige aftaler, der alene vedrører løndannelsen ved den pågældende institution mv., kan indgås af den lokale ledelse.
 3. Statstjenestemændenes Centralorganisation II bemyndiger Dansk Told & Skatteforbund til at føre forhandlinger om og indgå lokale aftaler.
 4. Der er aftalt følgende væsentlige ændringer:
 a) Sammenlægning af de tidligere selvstændige organisationsaftaler for henholdsvis fuldmægtige m.fl. (DTS) i ToldSkat og for fuldmægtige m.fl. (DTS) i Landsskatteretten samt de to tidligere selvstændige aftaler om henholdsvis nyt lønsystem for tjenestemænd i ToldSkat og for tjenestemænd i Landsskatteretten.
 b) Forhøjelse af basislønnen pr. 1. oktober 2008 for alle løngrupper i organisationsaftalen og i aftalen om nyt lønsystem for tjenestemænd.
 c) Forhøjelse af rådighedstillægget pr. 1. oktober 2008 for fuldmægtige (løngruppe 1) i både organisationsaftalen og aftalen om nyt lønsystem for tjenestemænd.
 d) Der indsættes en bestemmelse (§ 3, stk. 4) i både organisationsaftalen og aftalen om nyt lønsystem for tjenestemænd om, at allerede ansatte, der optages til den interne grunduddannelse i fuldmægtigforløbet i SKAT eller til den skattefaglig diplomuddannelse, som minimum bevarer deres hidtidige løn.
 e) Der indsættes en bestemmelse (§ 3, stk. 5) i både organisationsaftalen og aftalen om nyt lønsystem for tjenestemænd om, at ansættelsesmyndigheden efter konkret vurdering kan forhøje lønancienniteten, selvom den hidtidige beskæftigelse ikke kan medregnes i ancienniteten.
 f) Det er aftalt, at de hidtidige grænser for honorering af over- og merarbejde ophæves (den hidtidige organisationsaftales § 10, stk. 2 og den hidtidige tjenestemandsaftales § 13 ). Herefter gælder reglerne om over- og merarbejdsgodtgørelse i den til enhver tid gældende aftale om arbejdstid for tjenestemænd i staten.
5. For at lette overblikket er cirkulærebemærkninger, der relaterer sig til en enkelt bestemmelse, nu opført som bemærkning til denne bestemmelse.
Andre bemærkninger er opført forrest i cirkulæret under Generelle bemærkninger.
De redaktionelle ændringer medfører ikke nogen ændringer i bestemmelsernes, henholdsvis bemærkningernes retlige status.
Ikrafttræden Cirkulæret har virkning fra 1. april 2008. Samtidig ophæves Finansministeriets cirkulære af 5. januar 2006, (Perst nr. 001-06), cirkulære af 5. januar 2006, (Perst nr. 002-06), cirkulære af 4. oktober 2006 (Perst nr. 051-06) samt cirkulære af 4. oktober 2006 (Perst nr. 052-06).
Personalestyrelsen, den 12. februar 2009 Lina Gisselbæk Lauritsen Organisationsaftale for fuldmægtige m.fl. (DTS) i SKAT i Landsskatteretten Denne organisationsaftale supplerer og/eller fraviger fællesoverenskomsten mellem Finansministeriet og Statstjenestemændenes Centralorganisation II, Lærernes Centralorganisation og Overenskomstansattes Centralorganisation (CO II/LC/OC-fællesoverenskomsten).
§ 1. Dækningsområde Organisationsaftalen omfatter følgende personalegrupper i SKAT og Landsskatteretten:
a) Fuldmægtige under uddannelse b) Fuldmægtige c) Specialkonsulenter d) Chefkonsulenter e) Afdelingsledere Stk. 2. Organisationsaftalen omfatter ikke stillinger i lønramme 37 og derover.
Stk. 3. Organisationsaftalen er gældende for medarbejdere ansat den 1. november 1999 eller senere. Øvrige ansatte kan vælge at overgå til aftalen.
Overgang sker da efter bestemmelserne i bilag 2 i cirkulære af 5. januar 2006 (Perst. nr. 001-06). Allerede ansatte på gammelt lønsystem, der genindtræder efter tjenestefrihed, overgår til organisationsaftalen efter samme bestemmelser.
 Cirkulærebemærkninger til § 1:
 Ansatte, der rekrutteres uden for SKAT og Landsskatteretten til stillinger som specialkonsulenter, chefkonsulenter eller afdelingsledere, kan vælge at blive omfattet af organisationsaftalen for kontorfunktionærer, laboranter og it-medarbejdere (HK) eller af denne organisationsaftale (DTS).
§ 2. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
 Stk. 2. Lønsystemet består af en basisløn, jf. §§ 3-5, og en tillægsdel, jf. §§ 6-7. Tillægsdelen omfatter centralt aftalte tillæg samt lokalt aftalte funktionstillæg, kvalifikationstillæg, engangsvederlag og resultatløn.
 Cirkulærebemærkning til § 2, stk. 2:
 Resultatløn forudsætter efter rammeaftalen om nye lønsystemer og fællesoverenskomsten, at der indgås aftale herom.
 Stk. 3. Ved ansættelse på deltid ydes forholdsmæssig løn.
 Stk. 4. Basislønnen og tillæg er angivet i årligt grundbeløb (niveau 1. oktober 1997).
 Cirkulærebemærkning til § 2, stk. 4:
Basisløn og tillæg reguleres i henhold til den til enhver tid gældende rammeaftale om nye lønsystemer.
Eventuelle tillæg, som tidligere har været uregulerede, reguleres fortsat ikke.
Stk. 5. Den timeløn, der lægges til grund ved beregning af overarbejdsgodtgørelse, udgør 1/1924 af den samlede faste løn, (inkl. evt. personligt tillæg (udligningstillæg)), samt eventuelle tillæg der er videreført fra det gamle lønsystem, men ekskl. eventuelle rådighedstillæg.
Dertil ydes overtidstillæg efter reglerne i aftale om arbejdstid for tjenestemænd i staten.
Stk. 6. I de løngrupper, hvor der er flere basisløntrin, indplaceres den ansatte på basislønforløbets 1. trin.
Lønancienniteten regnes fra den 1. i ansættelsesmåneden og altid i hele måneder.
Lønancienniteten forhøjes med det tidsrum, den pågældende har været beskæftiget med relevant arbejde efter bestået uddannelse, jf. § 3, stk. 1.
§ 3. Løngruppe 1 Løngruppe 1 omfatter fuldmægtige, der har bestået SKATs interne grunduddannelse for fuldmægtige, den kommunale uddannelse (SKII), den skattefaglige diplomuddannelse eller uddannelser svarende dertil.
Gruppen omfatter endvidere ansatte med HA- eller HD-eksamen, der ansættes til arbejde, hvor de pågældendes uddannelse ikke er af afgørende betydning.
Endelig indplaceres fuldmægtige, der optages til SKATs interne grunduddannelse i fuldmægtigforløbet, i løngruppe 1, jf. stk. 3.
 Stk. 2. Basislønnen for løngruppe 1 udgør:
Basisløntrin 1-6 er et-årige.
Oprykning til højere basisløntrin kan ikke modregnes i eventuelle tillæg,jf. § 6.
 Fra 1. oktober 2008 forhøjes trinene i løngruppe 1 til:
Basisløntrin 1, 2, 5 og 6 er 1-årige.
Basisløntrin 4 er 2-årigt.
Oprykning til højere basisløntrin kan ikke modregnes i eventuelle tillæg, jf. § 6.
 Cirkulærebemærkning til § 3, stk. 2:
Fra 1. oktober 2008 udgår trin 3, hvorefter trin 4 bliver 2-årigt.
Allerede ansatte, der pr. 1. oktober 2008 er indplaceret på basisløntrin 3, oprykkes på basisløntrin 4 med bevarelse af hidtidig lønanciennitet.
 Stk. 3. Fuldmægtige, der optages til SKATs interne grunduddannelse i fuldmægtigforløbet aflønnes efter følgende bestemmelser:
 Fuldmægtige under uddannelse er ikke omfattet af kapitel 8 i COII/LC/OC-fællesoverenskomsten.
 Stk. 4. Allerede ansatte, der optages til den interne grunduddannelse i fuldmægtigforløbet i SKAT eller til den skattefaglig diplomuddannelse, bevarer som minimum deres hidtidige løn.
Stk. 5. Ansættelsesmyndigheden kan forhøje lønancienniteten, selvom den hidtidige beskæftigelse ikke kan medregnes i ancienniteten.
Det forudsætter, at en konkret vurdering af den ansattes arbejdsmæssige erfaringer og kvalifikationer mv. set i relation til stillingen giver grundlag herfor.
§ 4. Løngruppe 2 Løngruppe 2 omfatter specialkonsulenter.
 Indplacering sker på sats II, hvis andet ikke direkte aftales.
 Fra 1. oktober 2008 forhøjes sats II i løngruppe 2 til:
§ 5. Løngruppe 3 Løngruppe 3 omfatter chefkonsulenter og afdelingsledere.
 Evt. indplacering i/oprykning til sats II sker i henhold til aftale mellem henholdsvis SKAT og Landsskatteretten og Dansk Told & Skatteforbund.
 Fra 1. oktober 2008 erstattes løngruppe 3 med følgende basislønintervaller til:
 Cirkulærebemærkning til § 5:
Chefkonsulenter, der er ansat inden 1. oktober 2008, overføres fra denne dato til basislønintervallet med en basisløn på henholdsvis 344.032 kr. og 370.306 kr.
En eventuel ændret indplacering inden for intervallet for nuværende og kommende ansatte beror på forhandling og aftale mellem SKAT henholdsvis Landsskatteretten og Dansk Told & Skatteforbund.
§ 6. Tillæg SKAT henholdsvis Landsskatteretten og Dansk Told & Skatteforbund kan indgå aftale om tildeling af tillæg for særlige funktioner, kvalifikationer, uddannelser mv.
 Stk. 2. SKAT henholdsvis Landsskatteretten og Dansk Told & Skatteforbund aftaler, som en del af lønpolitikken, de overordnede kriterier for tildeling af tillæg, jf. stk. 1. Kriterierne genforhandles med passende intervaller, som udgangspunkt hvert år.
 Stk. 3. Inden for rammerne af de overordnede kriterier, jf. stk. 2, fastlægges der ved lokale aftaler kriterier for tildeling af tillæg i de enkelte enheder.
Stk. 4. Der kan endvidere inden for rammerne af kriterier aftalt mellem SKAT henholdsvis Landsskatteretten og Dansk Told & Skatteforbund indgås lokale aftaler om supplerende resultatbaserede lønordninger.
Tillæg efter sådanne ordninger ydes normalt som engangsvederlag.
Stk. 5. Tillæg efter stk. 1 - 4 kan aftales i form af varige tillæg eller midlertidige tillæg.
Tillæggene angives i årlige grundbeløb pr. 1. oktober 1997. Herudover kan der aftales engangsvederlag, f.eks. som honorering af særlig indsats.
Stk. 6. Eksisterende dynamiske tillæg aftrappes hvert år pr. 1. april med de generelle lønstigninger, der er sket pr. denne dato i det pågældende år samt med eventuelle generelle stigninger på andre tidspunkter, siden sidste reguleringstidspunkt.
Ved dynamiske tillæg forstås uregulerede tillæg, der aftrappes med generelle lønstigninger af alle former for løndele.
Ved avancement til stillinger i løngruppe 2 og 3 samt evt. højere stillinger sker der dog aftrapning med hele lønfremgangen på avancementstidspunktet.
Det samme gør sig gældende ved personalelinjeskift.
§ 7. Rådighedstillæg til fuldmægtige Der ydes et pensionsgivende rådighedstillæg på 29.200 kr. til fuldmægtige i løngruppe 1, som påtager sig rådighedsforpligtelse og forpligtelse til merarbejde på indtil 20 timer pr. kvartal.
 Fra 1. oktober 2008 forhøjes rådighedstillægget til 32.200 kr.
§ 8. Pension Ansættelsesmyndigheden indbetaler til COII Pension i PFA Pension et pensionsbidrag på 18 pct. af basislønnen, jf. §§ 3-5, varige tillæg, midlertidige tillæg og dynamiske tillæg.
Den ansattes andel af pensionsbidraget anses at udgøre 1/3. Lønspecifikationen skal indeholde oplysninger herom.
 Stk. 2. Der indbetales et pensionsbidrag på 18 pct. af rådighedstillægget efter § 7.
 Cirkulærebemærkning til § 8:
Ved OK08 er det aftalt som ændring til rammeaftalen om nye lønsystemer, at der lokalt kan aftales pensionsbidrag af engangsvederlag og resultatløn.
I givet fald udgør pensionsbidraget 18 pct.
§ 9. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
§ 10. Midlertidig tjeneste i højere stilling En ansat, der konstitueres i en chefstilling i lønramme 35 eller højere lønramme, ydes funktionsvederlag efter den til enhver tid gældende aftale om funktionsvederlag til tjenestemænd.
§ 11. Friholdelsesaftale Arbejdsstandsninger kan ikke omfatte ansatte, der er beskæftiget med toldkontrol.
§ 12. Ikrafttræden og opsigelse Aftalen har virkning fra den 1. april 2008. Den kan af parterne opsiges skriftligt med 3 måneders varsel til en 31. marts, dog tidligst til den 31. marts 2011. Samtidig ophæves organisationsaftale af 5. januar 2006 (Perst nr. 001-06) og organisationsaftale af 4. oktober 2006 (Perst nr. 051-06).
