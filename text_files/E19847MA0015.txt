 Der var rejst spørgsmål om, hvorvidt et teglværk til den indgående  

 merværdiafgift kunne medregne afgiften i forbindelse med udskiftning eller  

 omlægning af tagsten som følge af beskadigelser af disse.
 Det drejede sig om en række reklamationssager over frostskadede tagsten,  

 hvor teglværket kulancemæssigt har tilbudt husejerne at bidrage til  

 omkostningerne i forbindelse med udskiftning af tagsten, og hvor den  

 pågældende entreprenør, der foretog udskiftningen, fakturerede denne helt  

 eller delvis til teglværket - uafhængigt af teglværkets aftale med husejeren.
 Teglværket havde behandlet sådanne reklamationssager, selv om den  

 nuværende husejer ikke var identisk med den oprindelige ejer, til hvem  

 stenene var blevet leveret.
Nævnet traf afgørelse om, at teglværket til den indgående afgift kunne  

 medregne afgiften af såvel indkøbte erstatningssten som afgiften af de  

 håndværksmæssige ydelser i forbindelse med udskiftning og omlægning af  

 tagsten ved de omhandlede skader.
Der er således i disse tilfælde tale om  

 erstatningsleverancer, hvoraf der ikke skal svares afgift.
