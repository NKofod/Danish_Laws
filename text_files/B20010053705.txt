Bekendtgørelse om adgang til  

 oplysninger i GLR/CHR-VETSTAT I medfør af § 7, stk. 8, i lov om dyrlægegerning m.v., jf.  

 lovbekendtgørelse nr. 825 af 30. august 2000 fastsættes:
 § 1. Ejeren eller forpagteren af en  

 husdyrbesætning har på begæring ret til at gøre sig  

 bekendt med de i GLR/CHR-VETSTAT registrerede oplysninger om det CHR-nummer,  

 som besætningen er tilknyttet.
 § 2. Apotekere, dyrlæger og  

 foderstofvirksomheder har på begæring ret til at gøre sig  

 bekendt med de i GLR/CHR-VETSTAT registrerede oplysninger, som de selv har  

 indberettet til registeret.
Stk. 2. En dyrlæge har endvidere ret til at  

 gøre sig bekendt med oplysninger om et givent CHR-nummer indberettet  

 på baggrund af ordinationer foretaget af en anden dyrlæge, hvis  

 oplysningerne er nødvendige for dyrlægens behandling af dyr  

 tilknyttet den pågældende ejendom.
Dyrlægen har dog ikke  

 ret til at gøre sig bekendt med oplysningerne om hvilken  

 dyrlæge, der har foretaget ordinationer til GLR/CHR-VETSTAT.
 § 3. Offentlige myndigheder har på  

 begæring ret til at gøre sig bekendt med de i GLR/CHR-VETSTAT  

 registrerede oplysninger, der er af betydning for en sags afgørelse  

 eller for vedkommende myndigheds virksomhed i øvrigt.
 § 4. Henvendelse vedrørende udlevering af  

 oplysninger rettes til Statens Veterinære Serumlaboratorium.
 Stk. 2. Udlevering af oplysninger på grundlag af en  

 rekvisition fra ejer eller forpagter af en husdyrbesætning, apoteker,  

 dyrlæge eller foderstofvirksomhed kan ske i form af tildeling af et  

 password, der giver adgang til skærmbillede, eller ved  

 papirudskrift.
 Stk. 3. Udlevering af oplysninger på grundlag af en  

 rekvisition fra en offentlig myndighed kan ske ved papirudskrift eller via  

 edb-medie.
 § 5. For udlevering af oplysninger ved  

 papirudskrift eller via edb-medie kræves betaling.
 Stk. 2. Betaling for udlevering af oplysninger ved  

 papirudskrift til ejer eller forpagter af en husdyrbesætning, apoteker,  

 dyrlæge eller foderstofvirksomhed opkræves kun, hvis der er  

 forløbet mindre end 6 måneder fra sidste udlevering, og der ikke  

 godtgøres en særlig interesse heri.
 § 6. For papirudskrifter, der udleveres,  

 opkræves 10 kr. for første side og 5 kr. for hver  

 følgende side.
 Stk. 2. For udlevering af  oplysninger via edb-medie  

 opkræves de direkte omkostninger, herunder lønudgifter, der er  

 forbundet med udleveringen.
 § 7. Bekendtgørelsen træder i kraft den 1. juli  

 2001.
