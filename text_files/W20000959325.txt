Moms Reference:
ML § 8, stk. 1, jf. § 4 og § 27 Klagen skyldes, at told- og skatteregionen ved afgørelse truffet  

 den 14. juni 1999 har anset ApS A's salg af bus, der delvis har været  

 benyttet til momspligtige aktiviteter, for momspligtig, jf. momslovens § 4,  

 stk. 1 og § 8, stk. 1.
Det er oplyst, at det klagende selskab i juni 1995 overtog koncessionen  

 til rutekørsel for B og i forbindelse hermed bl.a. erhvervede to  

 busser, herunder den i sagen omhandlede.
Der blev ikke i forbindelse med  

 købet faktureret moms eller overtaget nogen reguleringsforpligtelse.
Den i sagen omhandlede bus har herefter været anvendt til  

 rutekørsel.
I forbindelse med denne momsfri kørsel har  

 virksomheden været forpligtet til at transportere pakker og  

 tømme postkasser.
Omsætningen har i regnskabsåret 1995/96  

 udgjort 4,2 mio. kr., hvoraf ca. 100.000 kr. hidrører fra den  

 momspligtige del.
Virksomheden har foretaget delvis fradrag af momsen  

 vedrørende driftsudgifter.
Virksomheden har henholdsvis den 9. september 1996 og den 11. februar 1997  

 solgt to busser for en salgspris af henholdsvis 335.000 kr. og 390.000 kr.  

 Der blev ikke afregnet moms af salgsprisen og der er ikke deklareret moms  

 på afregningsbilagene.
På fakturaen af 11. februar 1997 er  

 vedrørende salg af den brugte bus påført "ej moms". Det  

 er oplyst, at den i 1996 solgte bus udelukkende har været anvendt ved  

 telebuskørsel.
Told- og skatteregionen har ved den påklagede afgørelse  

 forhøjet virksomhedens tilsvar for januar kvartal 1997 med 78.000 kr.,  

 idet man har anset virksomheden for pligtig at afregne moms vedrørende  

 salg af bus, jf. momslovens § 4, stk. 1 og § 8, stk. 1. Det er herved  

 anført, at virksomheden ved salg af bus, der har været anvendt  

 til momspligtige aktiviteter, skal betale moms af den fulde salgspris, jf.  

 momslovens § 8, stk. 1. Da der ikke ved købet er tilfaktureret moms,  

 vil der ikke i forbindelse med salget blive tale om nogen kompenserende  

 regulering, jf. momslovens § 43, stk. 3, nr. 3. Det er regionens opfattelse,  

 at der efter momslovens regler ikke er mulighed for at undlade momsberegning,  

 selvom virksomheden har undladt at benytte sig af sin fradragsret.  

 Afgiftspligten gælder også i tilfælde, hvor der reelt ikke  

 er opnået fradrag for købsmomsen, eksempelvis hvor et aktiv er  

 købt af en privatperson.
Afgiftspligten afhænger således  

 af, om aktivet er anskaffet til brug ved en aktivitet, der generelt giver  

 fradrag for købsmoms.
 Selskabets repræsentant har over for Landsskatteretten nedlagt  

 påstand om, at der ikke skal beregnes moms ved salg af den omhandlede  

 rutebil, uanset der har været fratrukket en mindre andel af momsen  

 på bussens driftsudgifter mm.
Det er til støtte herfor anført, at det gældende  

 regelsæt ikke umiddelbart giver noget entydigt svar på, om der  

 skal beregnes moms ved salg af en rutebil i en situation som den  

 foreliggende.
En nærmere analyse og sammenholdelse af tidligere og  

 nugældende regler må imidlertid føre til, at der ikke skal  

 beregnes moms.
Således indeholdt bekendtgørelse nr. 645 af 20.  

 oktober 1988 i § 9, stk. 3, en særregel for salg af rutebiler (og visse  

 turistbusser), hvorefter sådanne kunne sælges uden momsberegning,  

 selvom der havde været delvis fradragsret for momsen af anskaffelse og  

 drift.
Bekendtgørelsen blev ophævet pr. 1. juli 1994, idet de  

 fleste af dens bestemmelse blev indarbejdet i selve momsloven i forbindelse  

 med den store omskrivning af denne lov.
Den nævnte særregel blev  

 imidlertid ikke indarbejdet i loven, hvilket umiddelbart kunne føre  

 til den konklusion, at reglen bortfaldt pr. 1. juli 1994 med den konsekvens,  

 at der efter reglerne om salg af driftsmidler i lovens § 8, stk. 1, skulle  

 beregnes moms ved salg af rutebiler, der har været anvendt til  

 både momsfrit og momspligtigt formål.
Bemærkningerne til  

 lovforslaget (L 124) indeholder imidlertid i kommentaren til § 8 dels en  

 konstatering af, at der skal betales moms ved en virksomheds salg af  

 driftsmidler, selvom der kun har været delvis fradragsret, men i  

 bemærkningerne står der tillige følgende: "Der sker ingen  

 ændringer i den gældende retstilstand på området.".  

 Da der ej heller andetsteds i lovforslaget ses at være omtalt nogen  

 ophævelse af særreglen, må lovgiver klart være  

 bibragt den opfattelse, at denne fortsat ville være gældende  

 efter lovens vedtagelse.
Hvis det har været lovgivers hensigt, at  

 særreglen skulle ophæves, burde det på en eller anden  

 måde have fremgået af lovforslaget, især i lyset af, at man  

 skriver det modsatte ved konstateringen af, at der ikke sker nogen  

 ændring i retstilstanden vedrørende salg af driftsmidler.
Heller  

 ikke det af Told- og Skattestyrelsen i forbindelse med lovændringen  

 udarbejdede informationsmateriale indeholdt nogen omtale af særreglen,  

 ligesom der ikke hos brancheforeningen ses modtaget særskilte  

 informationsskrivelser eller lignende fra myndighederne om emnet.
Selvom  

 myndighederne havde omtalt særreglen i 1994, ville det i øvrigt  

 alene være udtryk for deres vurdering af retstilstanden efter  

 lovændringen.
Dette er fremhævet, idet Told- og Skattestyrelsen i  

 den ajourførte udgave af vejledningen om "Busmoms" fra april 1996 ikke  

 omtaler særreglen, og dermed muligvis anser den for at være  

 bortfaldet.
Dette kan imidlertid efter repræsentantens opfattelse ikke  

 tillægges nogen vægt med hensyn til vurderingen af, hvad der i  

 1994 var lovgivers hensigt og dermed, hvad der er gældende  

 retstilstand.
Det er videre anført, at branchen anser adgangen til at sælge  

 rutebiler uden moms for fortsat at være gældende.  

 Nærværende sag er det eneste kendte eksempel på, at  

 myndighederne anser sådant salg for momspligtigt.
Det er hertil  

 bemærket, at branchen har komplicerede momsforhold og relativt ofte  

 underkastes kontrol.
Det forhold, at man ikke i større omfang har  

 stillet krav om momsberegning indikerer, at regionerne formentlig fortsat  

 anser særreglen for gældende.
Såfremt det på trods af  

 lovforslagets faktiske indhold har været lovgivers hensigt, at der ved  

 ændringen i 1994 skulle ske en ændring i den gældende  

 retstilstand, er denne hensigt ikke i almindelighed blevet kendt hverken hos  

 myndigheder eller virksomheder.
Såfremt det ikke kan tages til følge, at bortfald af  

 særreglen forudsætter en lovændring, er det  

 subsidiært gjort gældende, at en eventuel ændret praksis  

 alene kan have virkning fra tidspunktet for Landsskatterettens kendelse i  

 nærværende sag, og alene for busser anskaffet efter dette  

 tidspunkt.
Det er herved anført, at den klagende virksomhed og landets  

 øvrige rutebilvirksomheder har været i absolut undskyldelig  

 uvidenhed om den gældende retstilstand, således at der ikke kan  

 gøres efterbetalingskrav gældende.
Danske Busvognmænd er  

 af den formening, at det samlede efterbetalingskrav for virksomheder der de  

 sidste 5 år har solgt busser beløber sig til et trecifret  

 millionbeløb.
Det er i den forbindelse fremhævet, at vognmanden  

 ikke vil kunne viderefakturere momsbeløbet til køber, da  

 køber som regel er en forhandler, der ved videresalg af bussen har  

 anvendt reglerne om moms ved salg af brugte motorkøretøjer, jf.  

 momslovens § 71, og derfor ikke vil kunne fradrage et eventuelt  

 efterfaktureret momsbeløb.
Ydermere er fremhævet, at den delvise fradragsret for  

 indgående moms vedrørende en rutebil yderst sjældent, om  

 nogensinde, vil overstige 5 % af momsen på anskaffelse og drift,  

 eftersom rutebiler pr. definition alt overvejende anvendes til momsfri  

 rutebilkørsel.
I gennemsnit skønnes der at være tale om  

 2-3 % fradrag.
Dette betyder, at hvis en bus sælges i alt 3-4 gange,  

 vil der blive tale om en meget stor samlet momsbelastning af bussens  

 værdi, fordi de typiske ejere vil være 3-4 vognmænd, der  

 hver især højst kan fratrække 5 % af den betalte moms.
Det  

 er i den forbindelse fremhævet, at visse vognmænd helt har  

 undladt at udnytte fradragsretten, således at der hverken er foretaget  

 fradrag for anskaffelse eller drift af bussen.
Uanset om dette anses som  

 juridisk korrekt eller ej, vil momspligt ved en rutebilvirksomheds salg af en  

 rutebil således føre til en samlet momsbelastning, der er langt  

 større end momslovens intentioner tilsiger.
Det er da også disse  

 forhold, der er årsag til, at der er særregler for lige netop  

 rutebiler.
Sådanne biler har således gennem årene  

 været eneste eksempel på driftsmidler, der kan sælges uden  

 moms, selvom der har været delvis fradragsret ved anskaffelsen.
Dette  

 er således en yderligere indikation af, at det ikke i 1994 har  

 været lovgivers hensigt at afskaffe særreglen.
Sammenfattende er det således gjort gældende, at  

 Landsskatteretten, såvel ud fra en strikt juridisk betragtning som ud  

 fra en rimelighedsbetragtning, bør nå til den konklusion, at  

 reglen om, at der ikke skal beregnes moms ved salg af rutebiler, for hvilke  

 der har været delvis fradragsret for indgående moms, fortsat er  

 gældende, selvom denne regel ikke direkte er udtrykt i det  

 gældende regelsæt.
Under alle omstændigheder er det  

 opfattelsen, at de rutebiler, for hvilke fradragsretten vedrørende  

 anskaffelse og drift ikke er udnyttet, kan sælges uden momsberegning  

 efter momslovens § 13, stk. 2, idet disse busser i forhold til denne  

 bestemmelse må anses for udelukkende at have været anvendt til  

 momsfrit formål.
Told- og skatteregionen har under sagens behandling ved Landsskatteretten  

 indstillet, at den påklagede afgørelse stadfæstes.
Der er  

 herved henvist til bemærkningerne til lovforslag L 60 1994/95 fremsat  

 den 23. november 1994 punkt 4, vedrørende forslag til ændring af  

 momslovens § 8. Ved ændringen præciseres bestemmelsernes  

 rækkevidde ved salg af aktiver, der eksempelvis er købt af en  

 privatperson, og hvor virksomheden derfor reelt ikke har opnået noget  

 fradrag ved købet.
Endvidere er henvist til vejledningerne "Busmoms"  

 og "Om moms - investeringsgoder" hvoraf fremgår, at virksomheden skal  

 beregne moms af salgsprisen, såfremt driftsmidler har været  

 anvendt i forbindelse med momspligtige aktiviteter og virksomheden dermed har  

 opnået fradrags ret .
 Landsskatteretten udtalte:
 I henhold til momslovens § 8, stk. 1, er salg af en virksomheds aktiver,  

 når der er fuld eller delvis fradragsret ved indkøb,  

 fremstilling mv. af aktivet, omfattet af momspligten, jf. momslovens § 4,  

 stk. 1.
 Af bemærkningerne fremgår, at bestemmelsen svarer til den  

 gældende lovs § 11, stk. 4 og § 12, stk. 5 samt, at der ingen  

 ændringer sker i den gældende retstilstand på  

 området.
Det fremgik af den tidligere gældende bestemmelse i momslovens § 11,  

 stk. 4, at afsætning mv. af virksomhedens maskiner og andre  

 driftsmidler medregnes til den afgiftspligtige omsætning.
Bestemmelsen  

 var overensstemmende med den oprindelige i § 11, stk. 3 i lov nr. 102 af 31.  

 marts 1967.
Med hjemmel i den tidligere gældende momslovs § 16, stk. 2, var  

 udstedt bekendtgørelse nr. 645 af 20. oktober 1988 om delvis  

 fradragsret for merværdiafgift.
Af bekendtgørelsens § 9, stk. 3  

 fremgik følgende:
 "Der skal ikke svares afgift ved afsætning af:
 Det bemærkes, at den i henhold til bekendtgørelsen  

 gældende særregel vedrørende salg af rutebiler må  

 anses for ophævet ved ikrafttræden af lov nr. 375 af 18. maj  

 1994.
 Landsskatteretten finder, at det i bemærkningerne anførte om  

 opretholdelse af den gældende retstilstand ikke kan etablere en  

 særlig fritagelseshjemmel i strid med den klare ordlyd i lovens § 8,  

 stk. 1. Den særlige fritagelseshjemmel må således anses for  

 bortfaldet pr. 1. juli 1994.
 Videre fremgår følgende af Told- og Skattestyrelsens  

 vejledning om busmoms, april 1996:
"Der skal betales moms af den fulde salgspris ved salg af busser, som har  

 været anvendt til momspligtige aktiviteter (f.eks. turistbusser). Det  

 gælder også, når virksomheden har købt busserne uden  

 faktureret moms.
Endvidere gælder det også for virksomheder, der  

 har delvis fradragsret for deres busser, f.eks. i forbindelse med  

 indtægter fra fragt og reklame." Henset til det i vejledningen anførte finder retten videre ikke  

 grundlag for at antage, at der uanset momslovens § 8, stk. 1, har eksisteret  

 en praksis om momsfritagelse ved salg som påstået af klageren.
 Det fremgår af momslovens § 13, stk. 2, at levering af varer, der  

 alene har været anvendt i forbindelse med virksomhed, der er fritaget  

 for afgift efter stk. 1, eller af varer, hvis anskaffelse eller anvendelse  

 har været undtaget fra retten til fradrag efter kapitel 9, er fritaget  

 fra afgift.
 Landsskatteretten finder, at virksomhedens manglende udnyttelse af  

 fradragsret ved anskaffelsen ikke kan antages at indebære, at  

 betingelserne i lovens § 13, stk. 2, kan anses for opfyldt, hvorfor salg af  

 den i sagen omhandlede bus derfor ikke er momsfritaget efter bestemmelsen.
 Virksomheden er herefter efter momslovens § 8, stk. 1, jf. § 4, og § 27  

 momspligtig af vederlaget for den solgte bus, og den påklagede  

 afgørelse stadfæstes derfor, hvilket er tiltrådt af Told-  

 og Skattestyrelsen.
