 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om visse forhold på telekommunikationsområdet, jf. lovbekendtgørelse  

 nr. 398 af 13. maj 1992, foretages følgende ændringer:
 1. § 2, stk. 5, affattes således:
» Stk. 5.  Koncessionshaver godtgør staten de  

 udgifter, som er forbundet med administration m.v. af stk. 1, 3 og 4 og  

 administrative forskrifter udstedt i medfør heraf.« 2. I § 2 indsættes som stk. 6 :
»Stk. 6.  Ministeren for kommunikation og turisme  

 kan beslutte, at tilsynet med koncessionshaver, herunder behandling af  

 klager, jf. stk. 4, skal varetages af Telestyrelsen.« 3. Efter § 2 indsættes:
» § 2 a.  Klager over koncessionshaver eller  

 dennes datterselskabers forhold på det koncessionerede område over for det  

 offentlige eller private kan ministeren for kommunikation og turisme afgøre  

 med bindende virkning for koncessionshaver, jf. dog § 3 b.« 4. § 3 affattes således:
 »§ 3.  Ministeren for kommunikation og turisme  

 kan fastsætte forskrifter for etablering og drift af de tjenester,  

 transmissionsveje og centraler, der ikke er omfattet af koncession eller  

 særrettigheder, jf. § 2, stk. 1 og stk. 3.
 Stk. 2.  I forskrifter fastsat i medfør af stk. 1 kan  

 ministeren for kommunikation og turisme fastsætte bestemmelser, herunder om  

 indførelse af anmeldelses- eller tilladelsesordninger, der bl.a. tilgodeser  

 følgende hensyn:
 Stk. 3.  Ministeren for kommunikation og turisme kan  

 give tjenesteudbyderen påbud om, at en tjeneste skal lukkes, hvis den  

 regulering, som er fastsat for tjenesten, jf. stk. 1 og 2, ikke overholdes.
Stk. 4.  Ministeren for kommunikation og turisme kan  

 give koncessionshaveren påbud om at afbryde for en tjenestes adgang til det  

 offentlige telenet, hvis påbud, jf. stk. 3, ikke efterkommes.
Påbud til  

 koncessionshaver kan endvidere udstedes i tilfælde, hvor det ikke umiddelbart  

 har været muligt at identificere tjenesteudbyderen.
Stk. 5.  For service 900-tjenester tilfalder den  

 kompetence, som ministeren for kommunikation og turisme har, jf. stk. 3 og 4,  

 Service 900-Nævnet, jf. § 3 a.« 5. Efter § 3 a indsættes følgende nye paragraffer:
» § 3 b.  Ministeren for kommunikation og turisme  

 nedsætter et Telenævn.
Til nævnet kan påklages afgørelser truffet af  

 Telestyrelsen på følgende områder:
a.
Klager over koncessionshavers regninger for ydelser på det  

 koncessionerede område.
b.
Klager over koncessionshavers ydelser på det koncessionerede område  

 leveret i henhold til gældende abonnementsvilkår.
 Stk. 2.  Afgørelser truffet af Telenævnet efter stk. 1  

 kan ikke indbringes for anden administrativ myndighed.
 § 3 c.  Telenævnet består af en formand og et antal  

 beskikkede sagkyndige medlemmer.
 Stk. 2.  Nævnets administration varetages af et  

 sekretariat, der tillige bistår med behandling af de sager, der indbringes  

 for nævnet.
 Stk. 3.  Ministeren for kommunikation og turisme kan  

 fastsætte nærmere regler for Telenævnets virke, herunder regler om opkrævning  

 af gebyr for sager, der behandles ved nævnet.
 § 3 d.  Telenævnets formand skal opfylde de  

 almindelige betingelser for at være landsdommer.
Stk. 2.  Antallet af beskikkede medlemmer fastsættes af  

 ministeren for kommunikation og turisme.
Medlemmerne beskikkes af ministeren  

 for 4 år ad gangen.« 6. I § 8 indsættes som stk. 2:
»Stk. 2.  Opdeler det koncessionshavende selskab  

 sin aktiekapital i to klasser, gælder bestemmelsen i stk. 1 kun for den  

 oprindelige aktieklasse (A-klassen). Der gælder ingen indløsningsbestemmelse  

 for den nye aktieklasse (B-klassen).« 7. Efter § 8 indsættes:
» § 8 a.  Den indløsningsret, som er nævnt i § 8,  

 stk. 1, vil blive bragt i anvendelse af ministeren for kommunikation og  

 turisme med virkning pr. 1. marts 1997. Uanset indløsningen løber  

 koncessionen herefter videre.« 8. Efter § 11 indsættes:
 » § 11 a.  Tele Danmark A/S« forpligtelse  

 til at indbetale løbende pensionsbidrag til staten i medfør af § 11, stk. 1,  

 sidste pkt., kan helt eller delvis erstattes af en engangsbetaling til  

 statskassen.
Stk. 2.  Engangsbetalingens størrelse fastsættes af  

 finansministeren efter aftale med Tele Danmark A/S.' 9. §§ 8 og 8 a ophæves, og i stedet indsættes:
» § 8.  Koncessionen løber i perioder a fem år.  

 Koncessionen kan med et års varsel bringes til ophør af ministeren for  

 kommunikation og turisme, første gang pr. 1. marts 2002. Bringes koncessionen  

 ikke til ophør pr. 1. marts 2002, løber den uændret videre i endnu en periode  

 på fem år, ved hvis udløb koncessionen igen kan bringes til ophør, og således  

 fremdeles.« § 2 I lov nr. 289 af 29. april 1992 om visse personalemæssige forhold i  

 forbindelse med overførsel af opgaver fra Telestyrelsen, Tele Sønderjylland  

 A/S og Telecom A/S til Tele Danmark Mobil A/S indsættes efter § 1:
 » § 1 a.  Tele Danmark A/S« forpligtelse til  

 at indbetale løbende pensionsbidrag til staten i medfør af § 1, stk. 1, 2.  

 pkt., kan helt eller delvis erstattes af en engangsbetaling til statskassen.
Stk. 2.  Engangsbetalingens størrelse fastsættes af  

 finansministeren efter aftale med Tele Danmark A/S.' § 3 I lov om visse personalemæssige forhold i forbindelse med oprettelsen af  

 Tele Sønderjylland A/S, jf. lovbekendtgørelse nr. 399 af 13. maj 1992,  

 indsættes efter § 2:
 » § 2 a.  Tele Danmark A/S« forpligtelse til  

 at indbetale løbende persionsbidrag til staten i medfør af § 2, stk. 1, 2.  

 pkt., kan helt eller delvis erstattes af en engangsbetaling til statskassen.
Stk. 2.  Engangsbetalingens størrelse fastsættes af  

 finansministeren efter aftale med Tele Danmark A/S.' § 4 Stk. 1.  Loven træder i kraft dagen efter  

 bekendtgørelsen i Lovtidende, jf. dog stk. 2.
 Stk. 2.  § 1, nr. 9, træder i kraft den 2. marts 1997.
Givet på Amalienborg, den 8. marts 1994 Under Vor Kongelige Hånd og Segl MARGRETHE R.
