Bekendtgørelse om ændring af bekendtgørelse om drive in-arrangementer i forbindelse med håndtering af covid-19 § 1 I bekendtgørelse nr. 660 af 15. april 2021 om drive in-arrangementer i forbindelse med håndtering af covid-19 foretages følgende ændringer:
 1. I § 1, stk. 1, ændres »hvor flere personer samles« til: »hvor flere end 500 personer på samme sted samtidig samles«.
 2. I § 4, stk. 2, ændres »15. september 2021« til: »1. september 2021«.
§ 2 Bekendtgørelsen træder i kraft den 24. juni 2021.
