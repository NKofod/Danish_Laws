 I medfør af § 20, stk. 1 og 2, i lov nr. 342 af 14. maj 1992 om mælk,  

 mælkeprodukter, margarine m.v. (mælkeproduktloven) fastsættes:
 § 1.  De kommunale levnedsmiddelkontrolenheder  

 varetager kontrollen med overholdelsen af de i lov nr. 342 af 14. maj 1992 om  

 mælk, mælkeprodukter, margarine m.v. (mælkeproduktloven) samt de i medfør  

 heraf fastsatte regler for mælkeleverende besætninger og den dertil knyttede  

 transport af mælk.
 Stk. 2.  De kommunale levnedsmiddelkontrolenheder  

 varetager kontrollen med overholdelsen af de i mælkeproduktloven samt de i  

 medfør heraf fastsatte regler for virksomheder, som af veterinærdirektøren er  

 autoriseret i henhold til § 5, stk. 1.
 Stk. 3.  De kommunale levnedsmiddelkontrolenheder  

 varetager kontrollen med overholdelsen af de i mælkeproduktloven samt de i  

 medfør heraf fastsatte regler for virksomheder, som er registreret i henhold  

 til § 6, stk. 1, i mælkeproduktloven, i det omfang, de kommunale  

 levnedsmiddelkontrolenheder i henhold til levnedsmiddellovgivningen i øvrigt  

 udøver tilsyn med den pågældende virksomhed, og indførslen sker fra lande,  

 som er medlemmer af Det Europæiske Fællesskab.
 Stk. 4.  De kommunale levnedsmiddelkontrolenheder kan  

 meddele autorisation til forhandling en gros inden for mælkeproduktlovens  

 område.
 Stk. 5.  Veterinærdirektøren kan fastsætte regler og  

 krav for samt træffe afgørelser om de kommunale levnedsmiddelkontrolenheders  

 virksomhed i henhold til stk. 1, 2, 3 og 4, herunder om enhedernes deltagelse  

 i administrationen af Det Europæiske Fællesskabs forordninger om  

 markedsordninger for landbrugsvarer m.v.
 Stk. 6.  To eller flere kommunale  

 levnedsmiddelkontrolenheder kan efter veterinærdirektørens godkendelse træffe  

 aftale om samvirke ved varetagelsen af tilsyn i henhold til stk. 1, 2, 3 og  

 4.
 § 2.  Landbrugsministeren kan i særlige tilfælde, hvis  

 det skønnes fagligt påkrævet, bestemmme, at Veterinærdirektoratet varetager  

 kontrollen med en eller flere af de i § 1, stk. 1, nævnte mælkeleverende  

 besætninger eller med en eller flere af de i § 1, stk. 2 og 3, nævnte  

 virksomheder samt at veterinærdirektøren i et nærmere fastsat omfang skal  

 meddele de i § 1, stk. 4, omtalte autorisationer.
 Stk. 2.  Uanset bestemmelserne i § 1, stk. 1, 2, 3 og 4,  

 kan veterinærdirektøren undtagelsesvis - f.eks. hvor der knytter sig en  

 principiel interesse til afgørelsen, eller sagen iøvrigt er af særlig  

 vidtrækkende betydning - overtage behandlingen af en bestemt sag.
 § 3.  Veterinærdirektøren kan fastsætte regler for  

 samt træffe afgørelser om betaling for de kommunale  

 levnedsmiddelkontrolenheders udgifter ved kontrollen i henhold til § 1, stk.  

 1, 2, 3 og 4.
 Stk. 2.  Veterinærdirektøren kan fastsætte, i hvilket  

 omfang anmeldelse til registrering i henhold til § 2, stk. 1, og § 6, stk. 1,  

 i mælkeproduktloven skal ske til de kommunale levnedsmiddelkontrolenheder.
§ 4.  De kommunale levnedsmiddelkontrolenheders  

 afgørelser i fobindelse med den i § 1, stk. 1, 2 og 3, nævtne kontrol samt  

 med de i § 1, stk. 4, nævnte autorisationer kan indbringes for  

 veterinærdirektøren.
Veterinærdirektøren kan endvidere ændre de nævnte  

 afgørelser, uden at der foreligger klage.
 Stk. 2.  I de tilfælde, hvor Veterinærdirektoratet i  

 henhold til bestemmelse truffet i medfør af § 2, stk. 1, varetager kontrollen  

 eller meddeler autorisationer, kan Veterinærdirektoratets afgørelser  

 indbringes for landbrugsministeren.
 Stk. 3.  Veterinærdirektørens afgørelse efter § 2, stk.  

 2, om at overtage behandlingen af en bestemt sag kan indbringes for  

 landbrugsministeren.
 Stk. 4.  Veterinærdirektørens afgørelser efter stk. 1,  

 1. pkt., kan ikke indbringes for landbrugsministeren.
 § 5.  Bekendtgørelsen træder i kraft den 1. januar  

 1994.
 Stk. 2.  Samtidig ophæves:
