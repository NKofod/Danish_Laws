Forord Ferielovens § 22 åbner mulighed for, at virksomheder og organisationer,  

 der har ferieoverenskomst eller regulativ, kan få tilladelse til selv at  

 anvende uhævet feriegodtgørelse, til ferieformål for virksomhedens ansatte.
 Denne pjece indeholder retningslinier for at opnå en sådan tilladelse.
Retningslinierne er ændret i forhold til tidligere især ved at - kravet om  

 kapitaltilskud fra virksomheden fraviges, hvis den uhævede feriegodtgørelse,  

 der kan opspares over 4 år, er tilstrækkelig til køb af feriehuse af god  

 standard; - der vil også i begrænset omfang kunne gives tilladelse til at anvende  

 midlerne til modernisering og vedligeholdelse.
 Arbejdstilsynet anvender disse retningslinier fra november 1984.
Erik Andersen Retningslinier for dispensation efter ferielovens § 22, stk. 1, til  

 selv at anvende uhævet feriegodtgørelse.
Ferieloven Loven fastsætter i § 22, stk. 1, at feriegodtgørelse, der ikke er hævet af  

 lønmodtageren inden udløbet af det ferieår, inden for hvilket ferien skulle  

 have været holdt, tilfalder Arbejdsmarkedets Feriefond.
Direktøren for  

 arbejdstilsynet kan dog for områder, hvor der efter lovens § 3 er godkendt  

 regulativ eller overenskomst, tillade, at beløbene anvendes til andet  

 ferieformål.
Dispensationspraksis Direktoratet kan dispensere, hvor der foreligger et klart afgrænset  

 ferieformål, og hvor der tillige er fornøden sikkerhed for, at beløbene  

 faktisk bliver anvendt til dette formål.
Det er endvidere en forudsætning for  

 dispensation, at feriegodtgørelsen benyttes således, at den alene kommer de  

 beskæftigede og deres familier til gode.
 Det er nærmere bestemt, at tilladelse kan gives til:
 1. Erhvervelse eller opførelse af feriefaciliteter.
 2. Køb af dispositionsret til huse i Dansk  

 Folke-Feries feriecentre.
 3. Opsparing med henblik på punkt 1. og 2.
 4. Ombygning og modernisering.
 5. Drift og vedligeholdelse.
ad 1 Direktoratet vil kunne godkende, at den uhævede feriegodtgørelse anvendes  

 til køb af grund eller opførelse af feriehuse, såfremt etableringen finder  

 sted i umiddelbar tilslutning til godkendelsen, jfr. dog punkt 3 om  

 opsparing.
 Erhvervelsen af egne feriefaciliteter er betinget af oprettelse af en  

 fond.
ad 2 Direktoratet vil kunne godkende, at den uhævede feriegodtgørelse anvendes  

 til køb af dispositionsret til huse i Dansk Folke-Feries feriecentre under  

 forudsætning af, at erhvervelsen finder sted i umiddelbar tilslutning til  

 godkendelsen, jfr. dog punkt 3 om opsparing.
ad 3 Direktoratet vil kunne give tilladelse til opsparing af den uhævede  

 feriegodtgørelse med henblik på etablering af egne feriefaciliteter eller køb  

 af dispositionsret, såfremt opsparingen kan ske inden for en overskuelig tid,  

 d.v.s. højst 3-4 år.
 Tilladelse til opsparing vil være betinget af, at der erhverves  

 feriefaciliteter så snart den opsparede uhævede feriegodtgørelse er  

 tilstrækkelig uanset at der f.eks. kun er sparet i 2 år.
Kapitaltilskud Såfremt 3-4 års opsparing ikke er tilstrækkelig til at etablere  

 feriefaciliteter, vil det være en betingelse, at arbejdsgiveren eller dennes  

 organisation eller lønmodtagerorganisationerne yder et kapitaltilskud,  

 således at der efter højst 4 års opsparing etableres feriefaciliteter.
ad 4 Direktoratet vil kunne give tilladelse til, at en del af eller hele den  

 uhævede feriegodtgørelse anvendes til modernisering og ombygning.
Det  

 bemærkes, at en sådan anvendelse kun vil kunne godkendes til egne  

 feriefaciliteter.
ad 5 Direktoratet vil kunne give tilladelse til, at en del af eller hele den  

 uhævede feriegodtgørelse anvendes til drift og vedligeholdelse af feriehuse.  

 Det bemærkes, at en sådan anvendelse kun vil kunne godkendes til egne  

 feriefaciliteter.
Regnskab Det er en betingelse for en eventuel tilladelse til selv at anvende uhævet  

 feriegodtgørelse, at der til direktoratet hvert år ved regnskabsafslutningen  

 indsendes regnskab over størrelsen og anvendelse af de uhævede  

 feriegodtgørelsesbeløb.
Regnskaberne skal udarbejdes og attesteres af en  

 statsautoriseret revisor.Regnskaber fra offentlige arbejdsgivere kan aflægges  

 af f.eks. kommunernes revision eller rigsrevisionen.
 Der kan ikke gives tilladelse til, at uhævet feriegodtgørelse  

 anvendes til:
 1. Tilskud til ophold på eller rejser til feriesteder,  

 der er etableret ved brug af uhævet feriegodtgørelse.
 2. Administrationsomkostninger i forbindelse med en  

 godkendt ordning om brug af uhævet feriegodtgørelse, herunder  

 regnskabsaflæggelse.
 3. Hjælp til driften af en feriekoloni for børn.
 4. Køb af charterrejser, week-endrejser eller  

 lignende.
 5. Understøttelse, legater, bortlodninger  

 ellerlignende i anledning af ferie.
 6. Køb af lystbåde.
 7. Etablering af feriefaciliteter i udlandet.
 8. Etablering og drift af campingplads.
Tidligere godkendelser Tidligere meddelte godkendelser, der ikke vil kunne godkendes efter disse  

 retningslinier, skal ikke revideres, uanset at godkendelsen kun er  

 givet »indtil videre«.
Fundats Det er som nævnt en betingelse for anvendelse af uhævet feriegodtgørelse  

 til etablering af egne feriefaciliteter, at den uhævede feriegodtgørelse  

 overføres til en fond og anvendes gennem denne fond, således at ejerforholdet  

 af erhvervede feriefaciliteter er uafhængigt, og således at den del af  

 fondens midler, der hidrører fra de uhævede feriegodtgørelsesbeløb,  

 umiddelbart kan opgøres og indbetales til Arbejdsmarkedets Feriefond såfremt  

 fonden nedlægges.
 Fundatsens indhold vil være bestemt af størrelsen af de årlige uhævede  

 feriegodtgørelsesbeløb, samt hvilke formål beløbene ønskes anvendt til.
Eksempel på fundats I tilfælde, hvor den uhævede feriegodtgørelse udgør ca. kr. 50.000,00  

 årligt, og hvor beløbene ønskes anvendt til etablering, drift og  

 vedligeholdelse af feriefaciliteter, skal fundatsen som minimum indeholde  

 bestemmelser om følgende:
 1. Fondens navn.
 2. Oplysning om hvem der tegner fonden.
 3. Formål, det vil sige etablering, drift og  

 vedligeholdelse af feriefaciliteter for virksomhedens lønmodtagere.
4. Tilvejebringelse af fondens midler, det vil sige  

 overførsel af uhævet ferigodtgørelse samt evt. kapitaltilskud.
Såfremt det  

 kan forudses, at den uhævede feriegodtgørelse efter evt. opsparing ikke er  

 tilstrækkelig til etablering af feriefaciliteter, skal det præciseres i  

 fundatsen, hvorledes kapitaltilskudet tilvejebringes.
 5. Opsparing af uhævet feriegodtgørelse i højst 3-4  

 år.
6. Anvendelse af fondens midler til: etablering af  

 feriefaciliteter, drift af feriefaciliteter, samt vedligeholdelse af  

 feriefaciliteter.
Erhvervelse af feriefaciliteter skal finde sted så snart  

 den opsparede uhævede feriegodtgørelse tillige med et evt. kapitaltilskud er  

 tilstrækkeligt, uanset at der f.eks. kun er sparet i 2 år.
7. Forhåndsgodkendelse af erhvervelse af  

 feriefaciliteter.
Det bemærkes herved, at direktoratet forinden en evt.  

 erhvervelse finder sted skal orienteres om feriehusets størrelse, udstyr,  

 beliggenhed, anskaffelsespris samt, hvorledes erhvervelsen bliver  

 financieret.
8. Regnskabsaflæggelse.
Der skal hvert år ved  

 regnskabsafslutningen til direktoratet indsendes et af en statsautoriseret  

 revisor attesteret regnskab over størrelsen og anvendelsen af den uhævede  

 feriegodtgørelse.
Regnskabet skal indeholde detalierede oplysninger om  

 financiering af erhvervede feriefaciliteter, udgifter til drift og  

 vedligeholdelse, samt fondens aktiver og passiver, hvor opsparet uhævet  

 feriegodtgørelse skal figurere særskilt.
9. Fondens ophør.
Såfremt fonden nedlægges og  

 feriefaciliteterne dermed afhændes, skal den del af salgsprovenuet, der må  

 antages at hidrøre fra den uhævede feriegodtgørelse, indbetales til  

 Arbejdsmarkedets Feriefond.
 10. Fondens bestyrelse.
Yderligere vejledning Direktoratet for arbejdstilsynet vil kunne give yderliger vejledning om  

 dispensation til anvendelse af uhævet feriegodtgørelse:
