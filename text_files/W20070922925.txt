Landsskatteretskendelse vedr.
Landbrug med svineproduktion -  

 værdi af fri varme fra biogasanlæg Klagen vedrører  

 beskatning af værdi af fri varme.
Landsskatterettens  

 afgørelse Personlig  

 indkomst - Indkomståret 2001 Skatteankenævnet har  

 beskattet værdi af fri varme med 11.000 kr.
 Landsskatteretten stadfæster  

 afgørelsen.
Indkomståret 2002 Skatteankenævnet har  

 beskattet værdi af fri varme med 11.000 kr.
 Landsskatteretten stadfæster  

 afgørelsen.
Sagens oplysninger Klageren ejede i klageårene  

 en landbrugsejendom i X, hvor han drev svineproduktion.
Klageren har anvendt  

 virksomhedsordningen.
Landbruget havde i indkomståret 2001 en omsætning på  

 5.331.952 kr. og et resultat på ÷ 20.822 kr.
Klageren havde en negativ  

 skattepligtig indkomst på ÷ 38.020 kr.
I indkomståret 2002 havde landbruget  

 en  

 omsætning på 4.356.507 kr. og et resultat på ÷ 79.602 kr.
Klageren havde i  

 dette år en negativ skattepligtig indkomst på ÷ 97.929 kr.
 I 1999 opførte klageren et  

 biogasanlæg på landbrugsejendommen for ca. 4,9 mio. kr. fordelt med 1.646.328  

 kr. vedrørende bygningsinvesteringer og 3.268.294 kr. vedrørende  

 inventarinvesteringer.
Biogasanlægget trækker  

 gasserne ud af gyllen fra svineproduktionen, og gasserne anvendes herefter  

 som  

 brændstof på en motor, som trækker en generator, der producerer strøm.
I  

 forbindelse med at motoren forbrænder gasserne, udvikles der meget varme.  

 Denne  

 varme fjernes fra motoren, ellers brænder motoren sammen.
Varmen fjernes ved  

 at  

 kølevand løber gennem motoren.
Kølevandet skal derefter nedkøles, inden det  

 igen kan løbe gennem motoren.
Det varme vand fra motoren nedkøles dels ved at  

 opvarme  

 forbrugsvandet til aftapning og opvarmning af stalde, fedttanke i forbindelse  

 med henholdsvis svinefoder og biogasanlægget samt stuehuset, dels ved hjælp  

 af  

 en blæser, som blæser den resterende varme ud i luften.
 Omsætningen vedrørende  

 biogasanlægget har i 2000, 2001 og 2002 udgjort henholdsvis 558.313 kr.,  

 586.884 kr. og 475.665 kr.
 I ansøgningen om  

 byggetilladelse til opførelse af biogasanlægget har klageren bl.a. anført:
På gården anvender man 250  

 bighalmballer årligt til opvarmning.
Projektets formål er at opstille et  

 gårdbiogasanlæg, der producerer biogas af svinegylle fra gården samt  

 slagteriaffald og fedtindeholdende affald (fiskeolie), til fremstilling af el  

 og varme i kraftvarmeanlæg og dermed opnå besparelser på gårdenes energi  

 forbrug.
El produktionen skal sælges til nettet, og varmen skal anvendes til  

 opvarmning af stalde. Før opførelsen af  

 biogasanlægget har klageren opvarmet stalde, fedttanke til svinefoder samt  

 stuehuset  

 med et halmfyr til storballer.
 Klageren solgte landbrugsejendommen  

 i 2003.
Skatteankenævnets  

 afgørelse Der skal ske beskatning af  

 værdi af fri varme med 11.000 kr. for hvert af årene 2001 og 2002.
Det er korrekt, at varmen er  

 et sideprodukt til produktionen af strøm, men der er ikke tale om et  

 spildprodukt, da der sker udvinding og benyttelse af varmen.
Produktionen af  

 strøm og varme er to af produkterne fra biogasanlægget.
Produktionen af varme bliver  

 vederlagsfrit benyttet i den private husholdning, og denne benyttelse er  

 skattepligtig.
Varme er et formuegode med pengeværdi, og da der ikke er ført  

 opgørelse over varmeforbruget i privatboligen, skal der beregnes en værdi af  

 fri varme.
Skatteforvaltningen har, til fordel for klageren, ved beregningen  

 af  

 værdien af fri varme taget udgangspunkt i klagerens produktionspris på strøm,  

 selvom denne pris ligger under markedsprisen.
Dette skøn er korrekt.
 Det findes ikke relevant,  

 hvorledes beskatningsreglerne for halmfyr er.
 Der er henvist til  

 statsskattelovens § 4, stk. 1.
Klagerens påstand og  

 argumenter Der er fremsat påstand om, at  

 der ikke skal ske beskatning af privat andel af varme fra biogasanlægget.
Hovedformålet med  

 anskaffelsen og opførelsen af biogasanlægget er at producere strøm, der  

 sælges  

 via el-nettet.
Det er således ikke hovedformålet at forsyne stuehuset med  

 varme  

 og varmt vand.
Anlægget blev opført af erhvervsmæssige årsager, og klageren  

 ville have investeret i anlægget, uanset at der kunne ske en privat  

 anvendelse  

 af spildvarmen herfra.
Anlægget udvikler samme mængde varme, uanset om varmen  

 blæses ud i luften eller om noget af varmen anvendes til opvarmning af vand.
Anlægget er ikke anskaffet,  

 fordi klageren stod for at skulle skaffe et nyt anlæg til opvarmning af  

 stuehus  

 og opvarmning af privat vand, men udelukkende for at kunne opnå et overskud  

 ved  

 udnyttelse af gylle til erhvervsmæssig el-produktion.
Før investeringen havde  

 klageren et halmfyr til storballer, som leverede varme til opvarmning og  

 aftapning af vand, både til stuehus og svineproduktion.
Alle omkostninger til  

 bjærgning og opbevaring af halm til afbrænding er fradragsberettigede, uanset  

 at en del af varmen anvendes til private formål, jf. ligningslovens § 8 E.  

 Klageren havde derfor en stabil varmeforsyning i forvejen, hvor der tilmed  

 ikke  

 var nogen beskatning af private andele af varme.
Det er klagerens opfattelse,  

 at den foreliggende situation er forskellig fra situationen i Højesterets dom  

 refereret i TfS 2001.728, fordi der i nærværende tilfælde er tale om, at der  

 er  

 sket investering i en selvstændig produktion af el m.v.
Dette fremgår  

 tydeligt  

 af investeringens og omsætningens størrelse, ligesom der foreligger særskilt  

 resultatopgørelse vedr. el-produktionen.
Endvidere er biogasanlægget ikke i  

 denne sag dimensioneret efter, hvor stort behovet er for privat opvarmning af  

 stuehuset og varmt vand til privat anvendelse, men udelukkende ud fra  

 erhvervsmæssige overvejelser om, hvor meget gylle der kunne afgasses.
Varmen fra biogasanlæggets  

 motor er således et uundgåeligt spildprodukt ved el-produktionen.
En  

 udnyttelse  

 til privat brug af et sådant spildprodukt beskattes efter praksis ikke.
Der  

 skal kun ske beskatning i det omfang, der af skattemyndighederne kan påvises  

 forøgede driftsudgifter, som specielt kan henføres til anvendelsen af den  

 overskydende varme fra motoren i biogasanlægget til den private opvarmning.  

 Der  

 har ikke været tale om nogen merinvestering ved opsætningen af biogasanlægget  

 for at kunne opvarme boligen.
Den eneste ekstra omkostning er, at der ved den  

 løbende drift er omkostninger forbundet med anvendelsen af en  

 cirkulationspumpe.
Landsskatterettens  

 bemærkninger og begrundelse I henhold til  

 statsskattelovens § 4 skal formuegoder af pengeværdi betragtes som  

 skattepligtig indkomst.
Selvom anvendelsen af varmen  

 fra biogasanlægget ikke har været hovedformålet med investeringen i anlægget,  

 har varmeanvendelsen dog været et ikke uvæsentligt formål hermed.
Varmen fra  

 anlægget kan således ikke anses for at være et spildprodukt.
Der er herved  

 lagt  

 vægt på, at det af ansøgningen om byggetilladelse fremgår, at formålet med  

 biogasanlægget er fremstilling af både el og varme, herunder at opnå en  

 besparelse på gårdens energiforbrug.
Der henvises endvidere til, at varme har  

 en handelsværdi, samt at klageren ved anvendelsen har haft et sparet privat  

 forbrug.
Der skal således ske beskatning af værdi af fri varme.
Der er ikke opsat  

 forbrugsmålere til fordelingen af udgifterne til varme mellem klagerens  

 erhvervsmæssige  

 og private del af landbrugsejendommen.
Derfor skal den private andel af  

 udgifterne ansættes skønsmæssigt.
Den skønsmæssige opgørelse  

 kan i mangel af sikre faktiske oplysninger tage udgangspunkt i de af  

 Ligningsrådets fastsatte vejledende mindstesatser, jf.  

 TSS-cirkulærerne 2000-36 og 2001-52. De lokale skattemyndigheder har ved  

 beregningen af værdien af elopvarmning taget udgangspunkt i klagerens  

 produktionspris på el.
Der er ikke grundlag for at ændre dette skøn.
 Landsskatteretten stadfæster  

 derfor afgørelsen.
