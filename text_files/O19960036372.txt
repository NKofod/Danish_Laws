Resumé I december måned 1996 foretog  

 ombudsmanden inspektion af Anstalten ved Herstedvester.
De bygningsmæssige forhold gav  

 på nogle punkter ombudsmanden anledning til kritik og henstilling - bl.a.  

 badeforholdene  

 og vedligeholdelsesstandarden af fællesrummene på nogle afdelinger samt  

 standarden af skolens inventar.
Ombudsmanden kritiserede endvidere anstaltens  

 dosering af antabus og placeringen af kvindelige indsatte blandt mandlige  

 indsatte der for en dels vedkommende er dømt for alvorlig sexkriminalitet.
Levnedsmiddelkontrollen havde  

 nedlagt forbud mod salg af varer hvis holdbarhedsdato var overskredet.
På den  

 baggrund henstillede ombudsmanden at anstalten jævnligt kontrollerer  

 friskheden af købmandsbutikkens varer.
I forbindelse med inspektionen  

 modtog ombudsmanden rapportmateriale fra nærmere angivne perioder om  

 anvendelse  

 af håndjern, anvendelse af magt, anbringelse i enrum, anbringelse i  

 observationscelle, anbringelse i sikringscelle, disciplinærsager,  

 videregående visitation af besøgende og brevveksling og besøg.
Gennemgangen  

 heraf gav på nogle punkter anledning til kritik og henstilling.
 Den 13. maj 1997 afgav  

 ombudsmanden følgende rapport til Direktoratet for Kriminalforsorgen og  

 Anstalten  

 ved Herstedvester: (J.nr. 1996-2341-629).
Inspektion af Anstalten ved Herstedvester Den 13. december 1996 foretog  

 jeg og tre af mine medarbejdere inspektion af Anstalten ved Herstedvester.  

 Sekretariatschefen og en fuldmægtig fortsatte inspektionen den 16. december  

 1996. I tilslutning til inspektionen har jeg fra anstalten modtaget  

 supplerende  

 materiale og oplysninger om nogle spørgsmål som blev rejst under  

 inspektionen.
1. Indledning Ombudsmanden har to gange tidligere foretaget inspektion af Anstalten ved  

 Herstedvester og en gang foretaget særskilt inspektion af  

 grønlænderafdelingen (afdeling L) i anstalten.
Anstalten blev første gang inspiceret den 4. december 1957. Den anden  

 inspektion fandt sted den 14. og 15. december 1977. Ombudsmandens rapporter  

 fra inspektionen i 1977 er optrykt i Folketingets Ombudsmands beretning for  

 året 1977, s. 260ff, og i beretningen for 1978, s. 722ff.
Den særskilte  

 inspektion af anstaltens grønlænderafdeling fandt sted den 22. november 1993.  

 Min rapport fra denne inspektion er optrykt i Folketingets Ombudsmands  

 beretning for året 1993, s. 395ff.
 Inspektionen fulgte den 13. december 1996 følgende program:
- Indledende møde med fængselsledelsen, - møde med talsmændene, - møde med fængselsledelsen, - rundgang, - samtaler med indsatte og - afsluttende møde med fængselsledelsen.
 Fortsættelsen af inspektionen den 16. december 1996 fulgte følgende program:
- Rundgang, - møde med samarbejdsudvalget, - samtaler med indsatte, - fortsat rundgang og - afsluttende møde med fængselsledelsen.
 I forbindelse med inspektionen modtog jeg et omfattende rapportmateriale, jf.  

 nærmere nedenfor under pkt. 10, s. 000ff.
 2. Bygningsmæssige forhold mv.
Anstalten ved Herstedvester er et lukket fængsel der blev taget i brug den 1.  

 april 1935. Anstalten har plads til i alt 130 indsatte, heraf seks kvinder og  

 13 grønlændere der er dømt efter den grønlandske kriminallov, men overført  

 til afsoning i anstalten.
Under inspektionen var der fuldt belæg på  

 kvindeafdelingen, mens der kun var seks indsatte på grønlænderafdelingen.  

 Antallet af pladser for kvinder er nærmere behandlet under pkt. 9, litra a og  

 b, s. 000ff.
Ud over de 130 pladser råder anstalten over syv pladser på  

 specialafdelinger (syge- og isolationsafdelinger). I anstalten indsættes  

 personer der er idømt forvaring, og andre dømte som skønnes at have behov for  

 psykiatrisk behandling.
En betydelig del (omtrent halvdelen) af de indsatte  

 er dømt for sexualkriminalitet.
Herudover huser anstalten enkelte  

 varetægtsarrestanter og frivillige optagere (tidligere indsatte der opholder  

 sig i anstalten efter eget ønske).
Anstalten ledes af en fængselsinspektør.
Behandlingsarbejdet ledes af en  

 administrerende overlæge.
Ledelsen består desuden af en  

 vicefængselsinspektør, en oversygeplejeske, en forsorgsleder, en  

 undervisningsleder, en fængselsforvalter, en ledende overvagtmester og en  

 sikkerhedsovervagtmester.
Anstalten består af 13 beboelsesafdelinger, en afdeling med observations- og  

 sikringsceller, en sygeafdeling, en besøgsafdeling, administrationslokaler,  

 en købmandsbutik, værksteder, en skole, en kirke, et bibliotek, et  

 musiklokale, en sportshal med tilstødende motionsrum, et frisørlokale og et  

 lægelokale.
Afdelingerne mv. er beliggende i ni selvstændige bygninger der  

 ligger spredt på anstaltens grund der er omkranset af en ringmur.
 Af de 13 beboelsesafdelinger må de seks betegnes som almindelige afdelinger.  

 De resterende syv beboelsesafdelinger består af en kvindeafdeling, en  

 grønlænderafdeling, en modtagelsesafdeling, en psykiatrisk afdeling, en  

 afdeling for særligt svage indsatte, en personalefri afdeling og en afdeling  

 til enrumsanbringelse.
 Under inspektionen besigtigede jeg tre almindelige afdelinger (afdelingerne  

 K, M og O), grønlænderafdelingen (afdeling L), den personalefri afdeling  

 (afdeling U),  

 afdelingen for særligt svage indsatte (afdeling H) og afdelingen med  

 sikrings-  

 og observationsceller (afdeling I). Kvindeafdelingen (afdeling R) og den  

 psykiatriske afdeling (afdeling S) blev besigtiget af sekretariatschefen og  

 en  

 fuldmægtig ved embedet.
I.
Afdelingerne K, M, O, L, R og S Afdelingerne K, M, O og L ligger i den samme bygning og er identisk  

 indrettede.
En afdeling har 13 celler, et køkken, et fællesrum, et baderum og  

 et toiletrum.
Afdelingerne R og S ligger ved siden af hinanden i en anden bygning og har  

 henholdsvis seks og 10 celler.
Derudover indeholder hver afdeling et køkken,  

 et fællesrum, et toiletrum og et baderum.
Herudover indeholder afdeling R en  

 tidligere observationscelle der nu anvendes som reservecelle (se nedenfor  

 under pkt. 9, litra c, s.  

 000f  

 ) samt et kontor til sygeplejersken.
Afdeling S har en selvstændig tv-stue.
a.
Cellerne Ved inspektionen i 1977 fandt ombudsmanden at belægningsbygningerne - navnlig  

 på grundlag af en sammenligning med de ældre lukkede fængsler - måtte  

 betragtes som forsvarlige, idet ombudsmanden dog bl.a. udtalte følgende:
 "Størrelsen af indsattes stuer på afdelingerne A-D, K-L, R-S og Q (ca.  

 2,5 x  

 3 m  

 ) kan dog forekomme mindre tilfredsstillende.
Under hensyn til de foreliggende væsentligt større behov for forbedringer af  

 belægningsbygninger på andre lukkede statsfængsler og på baggrund af  

 oplysningerne i direktoratets skrivelse af 12. august 1976 (j.nr. 4. kt.  

 65-6) vedrørende de foreliggende bevillingsmæssige rammer for anlægsarbejder  

 inden for kriminalforsorgen i finansåret 1976-77 - 1979-80 går jeg i øvrigt  

 ud fra, at det ikke er realistisk at påregne forbedringer af  

 belægningsbygningerne i Herstedvester, der rækker væsentligt ud over  

 vedligeholdelsesarbejder." Jeg så nogle celler på disse afdelinger.
Jeg kan tilslutte mig den tidligere  

 ombudsmands opfattelse af at cellerne virker lidt små og trange.
På cellerne  

 er der placeret en seng, et bord, et skab, en håndvask og et køleskab.
En  

 udvidelse af cellernes størrelse vil imidlertid indebære en større ombygning  

 og færre pladser i anstalten, og jeg har ikke grundlag for at foretage mere  

 vedrørende cellestørrelsen.
Standarden af de celler jeg så, giver mig i  

 øvrigt ikke anledning til bemærkninger.
b.
Køkkenforholdene Ved vurderingen af køkkenforholdene må det tages i betragtning at der på  

 disse afdelinger er indført selvforplejning for de indsatte.
På afdeling L er  

 der dog kun tale om delvis selvforplejning.
Selvforplejningsordningen er  

 nærmere behandlet nedenfor under pkt. 6, s. 000ff.
Talsmændene klagede under  

 mødet med dem over køkken- og toiletforholdene.
Talsmændene ønskede bl.a. at  

 der bliver installeret vaskemaskiner og opvaskemaskiner på hver afdeling.
Køkkenerne på afdeling K, M, O og L er på størrelse med cellerne og har otte  

 kogeplader, en håndvask, to elkogere, en emhætte, 11 køkkenoverskabe og fire  

 underskabe.
De indsatte deles om skabene.
Ledelsen udtrykte på et møde som sin opfattelse at forholdene på afdelingerne  

 K, M, O og L ikke var for gode.
Under mødet med samarbejdsudvalget blev det  

 oplyst at det oprindeligt ikke havde været planen at alle indsatte selv  

 skulle lave deres egen mad, og at køkkenerne var dimensioneret efter de  

 oprindelige planer.
Køkkenet på afdeling R er på ca.  

 10 kvadratmeter  

 og indeholder fire kogeplader og en vask, derudover har hver indsat sit  

 aflåste skab.
På afdelingens gangareal er der placeret en fryser.
 Køkkenet på afdeling S er ca. tre en halv gange fem meter og er udstyret med  

 otte kogeplader, to ovne, en vask og 19 skabe som de 10 indsatte deles om.
For så vidt angår afdelingerne K, M, O, L og S, mener jeg det er forståeligt  

 at talsmændene er utilfredse med at der kun er en vask til 13 personer - der  

 skal bruge vasken både under madlavning og efterfølgende til opvask.
Jeg  

 henstiller at dette problem afhjælpes ved at den eksisterende vask bliver  

 suppleret med yderligere en køkkenvask eller erstattet af en dobbeltvask.
Jeg  

 beder anstalten underrette mig når ændringen er gennemført.
Jeg forstår ønsket om at der installeres opvaskemaskiner i køkkenerne.
Jeg  

 har imidlertid ikke grundlag for at afgive en henstilling om at der bliver  

 installeret opvaskemaskiner i køkkenerne.
 Derudover giver køkkenerne - der fremtrådte lyse og venlige - mig ikke  

 anledning til bemærkninger.
c.
Badeforholdene Badeværelserne på afdelingerne K, M, O og L er ca. tre gange en meter med én  

 bruser til de 13 indsatte.
Det er min opfattelse at badeforholdene på afdelingerne er utilstrækkelige.  

 Jeg beder anstalten om at overveje hvilke muligheder der måtte være for at  

 forbedre badeforholdene på disse afdelinger.
Jeg anmoder anstalten om at  

 meddele mig resultatet af sine overvejelser gennem Direktoratet for  

 Kriminalforsorgen hvis stillingtagen til spørgsmålet jeg også udbeder mig.
I baderummet på afdeling R er der en bruser, en håndvask, en vaskemaskine og  

 en tørretumbler.
Baderummet på afdeling S er på ca. tre gange fem meter og  

 har en bruser og to håndvaske.
Ingen af disse badeværelser giver mig  

 anledning til bemærkninger.
Talsmændene klagede over at der havde manglet varmt vand på afdeling R og S.  

 Ledelsen oplyste at der på et tidspunkt havde manglet varmt vand, hvilket  

 skyldtes at man var i gang med at lægge varmesystemet om.
Anstalten havde  

 over for de indsatte beklaget at der ikke var blevet givet meddelelse om at  

 der ville blive lukket for det varme vand.
Jeg foretager mig ikke mere  

 vedrørende dette forhold.
d.
Toiletforholdene Toiletrummene på afdelingerne K, M, O og L - der indeholder to toiletter og  

 en lavtsiddende stålgrovvask - giver mig ikke anledning til bemærkninger.  

 Toiletrummene på afdelingerne R og S indeholder et toilet og en grovvask og  

 giver mig ikke anledning til bemærkninger.
e.
Vaskemaskiner Sådan som forholdene er i dag, er der kun installeret vaskemaskiner på tre  

 afdelinger i anstalten.
Jeg mener at det er rimeligt og naturligt at de indsatte selv har mulighed  

 for at vaske deres tøj.
Jeg henstiller at der bliver installeret  

 vaskemaskiner på de beboelsesafdelinger hvor vaskemaskine ikke er  

 installeret.
Jeg anmoder anstalten om at underrette mig når installationerne  

 er tilendebragt.
f. Øvrige forhold Afdeling O fremstår som ret nedslidt.
Efter det af anstalten oplyste skyldes  

 det at det ofte er de mere urolige indsatte der placeres på denne afdeling.  

 Især fællesrummet - herunder billardbordet - fremtrådte meget nedslidt.
Jeg  

 mener at fællesrummet trænger til en gennemgribende istandsættelse.
 Møblementet på tv-stuen på afdeling S er gammelt og slidt, og rummet  

 fremtrådte rodet og ikke særligt indbydende.
 Jeg anmoder anstalten om at oplyse hvilke istandsættelsesplaner der måtte  

 være for afdeling O's fællesarealer og tv-stuen på afdeling S.
II.
Afdeling U Afdeling U er beliggende i en barak hvor tillige bibliotek og skole er  

 placeret.
Afdelingen har plads til otte indsatte.
Det er et vilkår for at  

 være indsat på afdelingen at den indsatte fast aflægger urinprøver for at  

 anstalten kan kontrollere at den indsatte ikke har indtaget euforiserende  

 stoffer.
Afdelingen består ud over de otte celler af et køkken, et tørrerum,  

 et depotrum, et baderum og et toilet.
 Jeg fik lejlighed til at se én af de indsattes celler som var indrettet på en  

 sådan måde, at cellen i forhold til cellerne på de øvrige afdelinger i langt  

 højere grad gav indtryk af at fungere som opholds- og beboelsesrum.
Køkkenet på afdelingen er stort og veludstyret.
De indsatte har selv monteret  

 nye køkkenelementer og hårde hvidevarer.
De indsatte har hver deres køleskab.  

 Køkkenet indeholder fire kogeplader, en selvstændig ovn, et komfur og en  

 mikrobølgeovn.
Desuden er der to håndvaske og to elkogere.
De øvrige fællesrum (tørrerum, tv-stue og baderum) virkede meget velholdte,  

 lyse og venlige.
På baderummet er der installeret en vaskemaskine.
På gangen  

 er der et akvarium og en del grønne planter.
 Afdelingen bærer tydeligt præg af at de indsatte på afdelingen hører til  

 blandt de bedst fungerende indsatte i anstalten, og af at de indsatte gør en  

 stor indsats for at holde afdelingen i en god og pæn stand.
III.
Afdeling H Afdelingen er beliggende i den samme bygning som administrationen og afdeling  

 I.
Afdelingen indeholder syv celler, et toiletrum, et baderum og deler  

 opholdsrum og tv-stue med afdeling I.
De indsatte på afdelingen har ikke  

 selvforplejning.
Afdelingen anvendes til anstaltens svageste indsatte.
 Afdelingens celler er ca. fire en halv meter lange og ca. to en halv meter  

 brede og indeholder en seng, et bord, en stol og et skab.
Toilettet er meget gammelt og slidt.
Det indeholder en lav håndvask og et  

 gammelt toilet.
Badeværelset indeholder en bruser og en håndvask og er  

 ligeledes meget gammelt og slidt.
Vægge og døre trængte til maling.
På  

 indersiden af badeværelsesdøren var malingen skallet meget af.
 Også fordi de indsatte på denne afdeling hører til de svageste i anstalten,  

 og jeg derfor går ud fra at selv et så basalt dagligt gøremål som den  

 personlige hygiejne kan kræve en del af den enkelte indsattes ressourcer,  

 mener jeg at det er af væsentlig betydning at de fysiske rammer for pleje af  

 den personlige hygiejne fremtræder ordentlige og indbydende.
 Jeg henstiller at afdelingens badeværelse og toilet istandsættes snarest.
I fællesrummet er der placeret et bordtennisbord.
Fjernsynsstuen har tv og  

 video der er låst inde, og en lille hylde med bøger.
Også disse fællesarealer  

 - hvor tapetet var meget slidt, med huller og brændemærker flere steder -  

 trænger til en gennemgribende istandsættelse.
Jeg henstiller at et sådant  

 arbejde går i gang snarest.
IV.
Afdeling I Afdelingen har syv celler (seks observations- og en sikringscelle), et toilet  

 og et bad.
Afdelingen bruges kun til akutanbringelse af urolige indsatte der  

 er til fare for andre eller sig selv, jf. dog nedenfor under pkt. 10, litra  

 c, s. 000ff.
Det blev oplyst at afdelingen ofte er tom eller kun anvendes til meget få  

 indsatte.
Anstalten har derfor planer om at ændre cellefordelingen på  

 afdelingen således at den i fremtiden vil indeholde to enrumsceller (dvs.  

 celler med normalt inventar), fire observationsceller og en sikringscelle.
Jeg besigtigede en observationscelle der er ca. otte kvadratmeter.
Cellen  

 indeholder en fastboltet seng og en bænk med tilhørende bord der er boltet  

 fast til cellens gulv.
Mit indtryk af cellen var at den i nogen grad kunne  

 trænge til at blive malet, hvilket jeg går ud fra vil ske i forbindelse med  

 den nævnte ombygning af afdelingen.
Jeg besigtigede endvidere sikringscellen der ligeledes er på ca. otte  

 kvadratmeter.
I et forlokale er der indrettet en observationsplads.
Cellen  

 indeholder en seng med mulighed for fastspænding af den indsatte.
Der er på  

 sengen en alarmklokke til brug for den indsatte.
Jeg afprøvede alarmklokken,  

 der virkede.
Når sikringscellen er i brug, er der en fast vagt.  

 Sikringscellen fremtrådte ordentlig og pæn.
Det blev oplyst at  

 sikringscellen, sjældent bliver anvendt, og at det enkelte ophold i  

 sikringscellen normalt varer under fire timer.
Når den indsatte afslutter sit  

 ophold i sikringscellen bliver vedkommende normalt overført til  

 observationscelle.
Toiletrummet er uden vinduer hvilket medfører at rummet fremtræder  

 ubehageligt og dunkelt.
Toilettet er af stål og boltet fast til gulvet  

 hvilket skyldes at anstalten tidligere har oplevet at indsatte ødelagde  

 keramiktoilettet på afdelingen.
Håndvasken er en stor gammel rektangulær  

 håndvask der på grund af slitage er umulig at gøre og holde ren.
 Jeg henstiller til anstalten at den i forbindelse med ombygningen af  

 afdelingen får bragt toiletrummet i en stand der svarer til toiletrummene på  

 de øvrige afdelinger, herunder at der bliver etableret et vindue.
 Baderummet på afdelingen giver mig ikke anledning til bemærkninger, idet jeg  

 ved min vurdering har lagt vægt på at de indsatte kun opholder sig kortvarigt  

 på afdelingen.
V. Øvrige bygninger Ud over de nævnte afdelinger besigtigede jeg biblioteket og kirken, mens  

 sekretariatschefen og fuldmægtigen ved embedet besigtigede kuvertværkstedet,  

 montageværkstedet, bogbinderiet, terapien, købmandsbutikken, skolen,  

 sportshallen og musiklokalet.
 Værkstedernes indretning og vedligeholdelse giver mig ikke  

  

 anledning til bemærkninger.
Terapiens  

  

 lokaler - der består af en gang, et læderarbejdsrum, et sløjdrum og et køkken  

 - var pyntet op til jul, og i et hjørne af køkkenet hang en stor adventskrans  

 hvori lysene var tændt.
Til terapien er der endvidere knyttet et udsalg af  

 hobbyartikler.
Terapiens lokaler fremtrådte rare og venlige.
Noget af arealet  

 uden for terapilokalerne anvendes til køkkenhave hvor de indsatte kan dyrke  

 grøntsager mv.
Købmandsbutikken  

  

 er på ca. seks gange  

 10 meter  

 og fremtrådte pæn og ordentlig.
Butikken adskiller sig ikke væsentligt fra en  

 almindelig mindre købmandsbutik, idet de indsatte og varerne dog er adskilt  

 af en disk i U-form således at indsamlingen af varer foretages af købmanden  

 og dennes personale. (Om varesortiment og priser henviser jeg til det der er  

 anført nedenfor under pkt. 6, s. 000ff).
 Biblioteket  

  

 er placeret i et sidelokale i barakken hvor afdeling U er beliggende.  

 Biblioteket er meget velindrettet og med ganske mange bøger.
Kirken  

  

 fremtrådte meget velholdt og ordentlig.
Kirkerummet er lyst og venligt.
 Skolen  

  

 ligger i den samme bygning som afdeling U og består af en gang, et  

 lærerværelse/kontor, tre klasseværelser (to små ca. tre gange fire en halv  

 meter til seks elever, og et stort ca. tre gange otte meter hvori 10. klasse  

 undervises), et køkken og et edb-rum.
Gangen var malet i en lys farve og var pyntet med bl.a. et stort verdenskort  

 og grønne planter.
Lærerværelset/kontoret er nyindrettet idet kontoret  

 tidligere havde ligget i et af de andre rum der nu bruges til et andet  

 formål.
Uanset at det kan være mindre hensigtsmæssigt at have lærerværelse og  

 kontor i det samme rum, er lokalet af en sådan størrelse og indretning at det  

 kan fungere som både lærerværelse og kontor.
I edb-rummet, der er på størrelse med de små klasseværelser, var placeret tre  

 pc'ere.
Herudover har skolen udlånt to pc'ere til indsatte til brug på deres  

 celler.
Klasseværelserne fremtrådte lyse og venlige.
Møblementet er meget nedslidt.  

 Specielt stolene i det store klasseværelse, der består af personalets aflagte  

 kontorstole - men også bordene - trænger i høj grad til en udskiftning.
Jeg henstiller at der sker udskiftning af skolens inventar.
Jeg beder  

 anstalten om at underrette mig om planer for udskiftning af inventaret.
Skolens køkken - der også bliver brugt som skolekøkken - er ikke særlig  

 stort.
Køkkenet er nedslidt og vil efter det af undervisningslederen oplyste  

 blive renoveret i 1997.
 Jeg beder om underretning når arbejdet med renoveringen af køkkenet  

 påbegyndes og afsluttes.
Sportshallen  

  

 er opdelt i en badmintonhal og et kondirum.
Badmintonhallens trægulv er  

 særdeles nedslidt.
Dette skyldes efter anstaltens oplysninger hovedsagelig  

 det forhold at de indsatte ikke skifter fodtøj når de går ind.
Derfor slæber  

 de en del grus og sand med ind i hallen.
Hallen virkede i det hele taget  

 noget nedslidt.
Hallen er i øvrigt som badmintonbane en anelse for lille både  

 hvad angår længde og højde.
Kondirummet er på ca. fire gange  

 10 meter  

 hvori er placeret 10 kondimaskiner.
Rummet og inventaret er slidt.
Jeg henstiller at det tages under overvejelse at sætte både sportshallen og  

 kondirummet i stand.
Jeg udbeder mig underretning om resultatet af  

 overvejelserne.
Musiklokalet  

  

 ligger ved siden af sportshallen.
Musikrummet er ikke særlig stort, men meget  

 veludstyret; anstalten køber brugte instrumenter.
Rummets størrelse  

 sammenholdt med udstyret gav et indtryk af et nærmest overfyldt lokale.
Udendørsarealerne  

  

 var pæne og ordentlige.
Det blev under en rundgang oplyst at der ikke var  

 nævneværdige problemer med hærværk.
Ved gårdtursarealet er fængselsmuren  

 dekoreret med en abstrakt frise i pastelfarver hvilket kvikker en del op på  

 den ellers grå og triste fængselsmur.
 Anstalten havde anlagt en udendørs beach-volley bane der bliver taget i brug  

 i sommeren 1997.
3. Fritidstilbud Af  

  

 sportsaktiviteter  

  

 er der mulighed for at spille fodbold, badminton, beach-volley og dyrke  

 styrketræning.
Hertil kommer mulighederne for på de enkelte afdelinger at  

 spille bordtennis eller billard.
Derudover har de indsatte mulighed for at spille  

  

 musik  

  

 i musiklokalet.
Anstalten oplyste at de indsatte har dannet et musikband, og  

 at musikundervisningen i anstalten foregår ved eksterne lærere.
Endvidere har  

 anstalten et kor og en organist der anvender kirken.
De indsattes deltagelse  

 i koret tæller som en del af den pågældendes arbejdsforpligtelse.
De indsatte har også - i to gange en time om ugen - adgang til at  

  

 låne bøger, bånd og cd'ere  

  

 på  

  

 biblioteket.  

  

 Biblioteksarbejdet forestås af en bibliotekar der er på biblioteket 15 timer  

 om ugen, og en af de indsatte på afdeling U.
På en indsats bestilling  

 indhentes bøger som biblioteket ikke har.
 De indsatte har endvidere mulighed for at anvende terapilokalerne som  

  

 hobbyværksted  

  

 hvor der kan arbejdes med træ, læder og ler.
 Endelig har de indsatte deres egen  

  

 kulturklub,  

  

 klub 1000, der arrangerer koncerter, bankospil, temaarrangementer mv.
Variationen i og sammensætningen af anstaltens fritidstilbud giver mig ikke  

 anledning til bemærkninger.
Talsmændene anførte under vores møde at anstalten  

 for ofte aflyste planlagte arrangementer, og at det var vanskeligt at få  

 tilladelse til at gennemføre spontane sportsaktiviteter.
Aflysninger og  

 afslag blev af anstalten begrundet med mangel på fængselsfunktionærer,  

 hvilket talsmændene var uforstående over for da der efter talsmændenes  

 opfattelse er tilstrækkeligt med fængselsfunktionærer i anstalten.
 På min forespørgsel om konkrete eksempler på aflysninger nævnte talsmændene  

 at generalforsamlingen i klub 1000 var blevet aflyst, og at et  

 grønlænderarrangement var gennemført med kun tre deltagere fordi anstalten  

 havde sagt at der manglede personale.
Under mødet med ledelsen nævnte jeg dels de to konkrete klager fra  

 talsmændene, dels den generelle klage over manglende imødekommelse af  

 spontane ønsker om sportsaktiviteter.
For så vidt angår de konkrete klager,  

 blev det oplyst at anstalten havde beklaget aflysningen af  

 generalforsamlingen i klub 1000, men at grønlænderarrangementet kun var  

 beregnet for anstaltens grønlændere der alle havde haft mulighed for at  

 deltage.
 For så vidt angår klagen over manglende imødekommelse af spontane ønsker om  

 sportsaktiviteter, blev det oplyst at disse ønsker ikke altid kan  

 imødekommes, dels fordi der er mange fastlagte aktiviteter, dels fordi der  

 ikke altid er fængselsfunktionærer til at afvikle aktiviteten på den afdeling  

 hvor ønsket om sportsaktiviteten opstår.
Jeg rejste over for ledelsen spørgsmålet om det er muligt at overføre  

 fængselsfunktionærer fra en afdeling til en anden hvis det er nødvendigt for  

 at imødekomme et spontant ønske om en sportsaktivitet.
Ledelsen oplyste  

 hertil at dette ville være muligt hvis det bliver tilrettelagt, idet det  

 forudsætter koordinering fra central side.
Jeg forstod ledelsen sådan at der  

 i en intern instruks/en husmeddelelse vil blive fastsat retningslinier for  

 hvordan overførsel af fængselsfunktionærer mellem afdelingerne skal  

 koordineres.
Jeg anmoder om at modtage kopi af disse retningslinier når de er  

 udarbejdet.
4. Undervisningstilbud Skolen har 14 elever, og et par elever der tager HF på selvstudium.
Skolen  

 tilbyder undervisning op til VUC 10. klasse.
Endvidere har de indsatte  

 mulighed for ved selvstudium at læse fag på bl.a. merkonomskoler og  

 universiteter.
Ved samtaler med indsatte blev jeg bekendt med at anstaltens  

 undervisningstilbud både for de i forvejen veluddannede og for de bogligt  

 svage indsatte er utilstrækkelige.
For de i forvejen veluddannede medfører  

 dette at deres uddannelse på grund af manglende vedligeholdelse under  

 afsoningen mister sin værdi.
For de bogligt svage indsatte, specielt  

 ordblinde, medfører de utilstrækkelige tilbud at den indsatte aldrig får  

 mulighed for at komme i gang med en uddannelse.
Under et møde med anstaltens  

 ledelse blev det oplyst at for så vidt angår ordblindeundervisningen, er det  

 et spørgsmål om manglende ressourcer til egentlig ordblindeundervisning.
 Efter lov om specialundervisning for voksne, jf. lovbek. nr. 866 af 7.  

 november 1995, § 1 og §  

 1 a, skal amtskommunen tilbyde henholdsvis kompenserende specialundervisning  

 eller læse-, stave- og skriveundervisning for henholdsvis personer med  

 fysiske eller psykiske handicap og personer der føler sig hæmmet af  

 utilstrækkelige læse-, stave- og skrivefærdigheder der opholder sig inden for  

 amtskommunen.
 De indsatte i kriminalforsorgens anstalter der ikke kan opnå frigang, kan  

 imidlertid ikke gøre brug af amtskommunernes tilbud medmindre amtskommunen  

 tilbyder at opfylde sin forpligtelse ved (ene)undervisning i anstalten.
Efter min opfattelse er det uhensigtsmæssigt at indsatte - der efter  

 løsladelse efter de nævnte regler har krav på f.eks. ordblindeundervisning -  

 af ressourcemæssige årsager skal vente med at påbegynde sådan undervisning  

 indtil den indsatte kan opnå frigang eller bliver løsladt.
Undervisning af en  

 sådan karakter må anses som værende af væsentlig betydning for den  

 pågældendes muligheder for at begå sig efter endt afsoning.
Med henblik på  

 mine videre overvejelser af dette spørgsmål anmoder jeg direktoratet om at  

 udtale sig om hvordan behovet og mulighederne for specialundervisning i  

 kriminalforsorgens øvrige anstalter er.
5. Arbejdspladser De indsatte i anstalten er forpligtede til at arbejde 37 timer om ugen.  

 Talsmændene klagede over at den tilbudte beskæftigelse ikke altid var  

 tilfredsstillende, og over at anstalten ikke gjorde nok for at skaffe arbejde  

 til fængslet.
Det var talsmændenes opfattelse at der var mulighed for at  

 skaffe mere tilfredsstillende arbejde, hvis anstalten gjorde noget mere ud af  

 at markedsføre anstaltens produkter.
Dette kunne eventuelt ske i samarbejde  

 med en konsulent.
Under mit møde med ledelsen viderebragte jeg talsmændenes  

 forslag om øget markedsføring af anstaltens produkter, idet jeg dog samtidig  

 understregede at jeg blot bragte talsmændenes forslag videre.
Jeg foretager  

 ikke videre vedrørende dette spørgsmål, idet jeg ikke har forudsætninger for  

 at bedømme om det er hensigtsmæssigt at markedsføre anstaltens produkter mere  

 intensivt end det er tilfældet for tiden.
Arbejdsforpligtelsen kan ud over ved deltagelse i koret eller undervisning i  

 skolen opfyldes på en af anstaltens arbejdspladser.
Under inspektionen  

 besigtigede jeg som tidligere nævnt biblioteket hvor arbejdet består i at  

 drive biblioteket i samarbejde med bibliotekaren.
Biblioteksarbejdet  

 varetages altid af en af de indsatte på afdeling U.
Sekretariatschefen og  

 fuldmægtigen ved embedet besigtigede i øvrigt følgende arbejdspladser:
a.
Terapien  

  

 hvor der udføres forskellige træ-, ler- og læderarbejder der sælges i  

 anstalten.
Det er hovedsageligt indsatte på afdelingerne H og S der er  

 beskæftiget i terapien.
Terapien har plads til 15-16 indsatte, men der var på  

 tidspunktet for inspektionen alene 10-12 indsatte beskæftiget i terapien.
Det  

 blev oplyst at dagen i terapien starter kl. 7.30 med at de indsatte spiser  

 morgenmad sammen.
De indsatte skiftes til at bage brød til morgenmaden.
b.
Bogbinderiet  

  

 , hvor der bl.a. bliver samlet julekalendere, indbundet lovsamlinger og  

 Ugeskrift for Retsvæsen.
Bagest i bogbinderiet er der et mindre lokale hvori  

 de indsatte samler æsker til bl.a. ordenskapitlet og guldsmede.
Sidstnævnte  

 kundegruppe bliver dog mindre og mindre efterhånden som de billigere  

 plasticæsker vinder frem.
c.
Kuvertmageriet  

  

 der producerer og sælger kuverter til både private og offentlige myndigheder,  

 men hovedsagelig til de sidstnævnte.
Lederen af kuvertmageriet oplyste at de  

 største aftagere er hospitalerne (kuverter til forsendelse af prøver, interne  

 cirkulationskuverter), og for så vidt angår private, er der især tale om  

 kuverter til privatpraktiserende læger.
Kuvertmageriet producerer et stort  

 antal forskellige kuverter, men ikke almindelige kuverter til breve.  

 Kuvertmageriet beskæftiger 12 indsatte.
Det blev oplyst at værkstedet  

 produktionsmæssigt godt kunne beskæftige flere indsatte, men at dette ikke  

 kunne lade sig gøre på grund af uenighed mellem de indsatte.
d.
Montageværkstedet  

  

 hvor de indsatte beskæftiges med samling af forskellige produkter.
Under  

 inspektionen var nogle af de beskæftigede ved at samle en ny type cykellygte  

 der slukker automatisk hvis den ikke har været rystet i et stykke tid.  

 Montageværkstedet sørger endvidere for arbejde til indsatte der udfører  

 cellearbejde.
 Derudover er der mulighed for  

 at arbejde på en af følgende arbejdspladser som ikke blev besigtiget:
e.
Det ind- eller udvendige  

  

 jordhold  

  

 der vedligeholder anstaltens grønne arealer henholdsvis inden for og uden for  

 fængselsmuren.
f.
Produktionsskolen  

  

 der fungerer som indslusning fra terapien  

 til anstaltens øvrige arbejdspladser.
g.
Depotet  

  

 hvor de indsatte står for fordelingen af rengøringsartikler,  

 afsendelse og modtagelse af de indsattes vasketøj mv.
h.
Smede- , murer-, elektriker- og malerværkstedet  

  

 hvor de  

 indsatte beskæftiges med småreparationer og vedligeholdelsesarbejder på  

 anstalten.
i.
Snedkerværkstedet  

  

 hvor der bl.a. produceres stole der anvendes  

 i anstalten eller sælges.
 Endelig er der mulighed for  

 at arbejde som  

  

 gangmand  

  

 hvor arbejdet  

 består i at holde orden og gøre rent på sin afdelings fællesarealer.
 Efter min opfattelse har  

 anstalten et varieret og alsidigt beskæftigelsestilbud til de indsatte, og  

 tilrettelæggelsen af arbejdet giver mig ikke anledning til bemærkninger.
6. Selvforplejning og selvforvaltning De indsatte skal - med undtagelse af indsatte på afdeling D, H, I og G - selv  

 lave deres mad.
Indsatte på afdeling L får dog serveret den varme mad, men må  

 selv sørge for dagens øvrige måltider.
Indkøb til madlavningen foretages i  

 købmandsbutikken der har åbent om mandagen i hele gårdturstiden der er på to  

 timer, og om torsdagen hvor de indsatte har mulighed for at handle i hold  

 bestående af indsatte fra én eller flere afdelinger ad gangen.
 Talsmændene klagede over at købmandsbutikken og butikkens varesortiment er  

 for lille, herunder at købmanden ikke er særlig imødekommende hvis en indsat  

 ønsker at købe en vare som købmanden ikke lagerfører.
Talsmændene mente endvidere at varerne er for dyre.
De nævnte specielt at  

 købmanden aldrig har særlige tilbud.
Talsmændene oplyste at købmanden ikke  

 har en butik uden for fængslet og derfor skal leve af handlen med de indsatte  

 i anstalten og Arresthuset i Roskilde.
Talsmændene synes det er svært at få  

 kostpengene til at slå til med det prisniveau der er i købmandsbutikken.
Talsmændene var endvidere af den opfattelse at varerne i købmandsbutikken er  

 for dårlige.
Talsmændene oplyste at Levnedsmiddelkontrollen havde aflagt  

 besøg og inddraget  

 80 kg  

 fødevarer.
 Endelig kunne talsmændene oplyse at der var indgivet over 85 skriftlige  

 klager over købmanden, og at købmanden var blevet afskediget som købmand i  

 Statsfængslet i Vridsløselille.
Under et møde med ledelsen bragte jeg talsmændenes klager over  

 købmandsbutikken videre.
Ledelsen kunne bekræfte at købmanden tidligere havde  

 været købmand i Statsfængslet i Vridsløselille.
Anstalten har det problem at  

 det ikke er muligt at få en anden købmand til at drive butikken.
Ledelsen kunne endvidere bekræfte talsmændenes oplysning om at købmanden ikke  

 har en forretning uden for fængslet, idet købmanden havde lukket  

 forretningen.
Købmanden er folkepensionist  

 og supplerer således sin pension ved driften af anstaltens købmandsbutik.
Der  

 er således ikke - som antaget af talsmændene - tale om at købmanden skal leve  

 alene af handlen med de indsatte i anstalten og Arresthuset i Roskilde.
 Ledelsen gav endvidere udtryk  

 for at det var dens opfattelse at købmanden er fleksibel over for de  

 indsattes  

 ønsker om at skaffe varer som købmanden ikke lagerfører.
a.
Købmandsbutikkens prisniveau og kostbeløbets størrelse Ledelsen mente at prisniveauet svarer til prisniveauet hos en lille lokal  

 købmand og derfor nok er lidt højere end prisniveauet i supermarkeder.
Under et efterfølgende møde blev ledelsen anmodet om at fremkomme med  

 oplysninger om priserne i købmandsbutikken og om købmandens  

 prisfastsættelsespolitik.
Den 15. januar 1997 modtog jeg fra anstalten en  

 redegørelse fra købmanden hvori han bl.a. har anført følgende:
 "Jeg kan oplyse, at der ikke er tale om et fast kalkulationsprincip, men  

 at vore udsalgspriser som udgangspunkt er Favør-kædens vejledende  

 udsalgspriser.
Som følge af, at der er tale om en diskbetjent butik og også en forholdsvis  

 lille omsætning set i relation til et supermarked, afviger en del af vore  

 udsalgspriser dog fra Favør-kædens vejledende udsalgspriser, herunder blandt  

 andet varer, der hos Favør sælges til discountpriser og tilbudspriser." Ud fra de oplysninger som købmanden i øvrigt anførte i sit brev med bilag,  

 kan jeg konstatere at købmanden forventer en bruttofortjeneste på ca. 500.000  

 kr. i 1996. Jeg modtog endvidere en liste over købmandens udsalgspriser  

 vedrørende en del af de varer der forhandles.
Efter § 18, stk. 1, i cirkulære af 28. september 1992 om arbejdstid og  

 arbejdspenge samt ydelser til kost og selvforplejning til indsatte i  

 kriminalforsorgen får de indsatte, i det omfang der er indført  

 selvforplejning, udbetalt et kostbeløb pr. opholdsdag.
Efter cirkulærets §  

 27, stk. 1, reguleres beløbet med satsreguleringsprocenten.
Beløbet for 1996  

 er fastsat i cirkulæreskrivelse af 15. januar 1996 hvori kostbeløbet er  

 anført med 40,81 kr. pr. dag.
Spørgsmålet om kostpengebeløbets størrelse sammenholdt med varesortiment og  

 priser har jeg tidligere beskæftiget mig med, og jeg henviser i den  

 forbindelse til min beretning for 1993, s. 132ff og s.  

 366f, vedrørende inspektionen af Statsfængslet i Nyborg og min beretning for  

 1995, s.  

 592f, vedrørende  

 inspektionen af Statsfængslet i Ringe.
Fra disse tidligere undersøgelser er  

 jeg  

 bekendt med at størrelsen af kostpengene er fastsat efter oplysninger i  

 Forbrugerstyrelsens pjece "Hold styr på pengene", 1992, der  

 efterfølgende er afløst af pjecen "Forbrugerstyrelsens familiebudget -  

 et  

 standardbudget for danske husstande", der senest er opdateret maj 1996.
Det er i Forbrugerstyrelsens  

 pjece fra maj 1996 anført at enlige mænd og kvinder mellem 18 og 66 år  

 gennemsnitligt skal bruge henholdsvis 1.876 og 1.404 kr. om måneden til mad-  

 og  

 drikkevarer, svarende til henholdsvis  

  

 61,68  

  

 og  

  

 46,16  

  

 kr. om dagen.
Det er angivet  

 at forudsætningerne for beregningerne er et rimeligt forbrug, og at  

 "alle  

 varer er almindelige og af god kvalitet.
Der er ikke tale om dyre mærkevarer,  

 men heller ikke om billige discountvarer.
Dog er en del af kødvarerne  

 tilbudspriser.
Priserne, som ligger til grund for budgettet, er hovedsageligt  

 indsamlet fra supermarkeder og landsdækkende kædeforretninger." På det foreliggende grundlag  

 må jeg konstatere at det kostpengebeløb der udbetales til de indsatte ikke  

 rækker til at de indsatte efter Forbrugerstyrelsens beregninger kan have et  

 rimeligt forbrug, selv om den pågældende havde mulighed for at handle til  

 priser i supermarkeder, herunder købe kød på tilbud.
Jeg anmoder direktoratet  

 om at oplyse på hvilket grundlag kostbeløbet i dag fastsættes.
Direktoratet for  

 Kriminalforsorgen har i foråret 1994 foretaget en kostprisundersøgelse der  

 bl.a. viste at priserne i købmandsbutikkerne i Anstalten ved Herstedvester og  

 Statsfængslet i Vridsløselille var de højeste priser i købmandsbutikkerne i  

 fængslerne.
Priserne i fængslernes købmandsbutikker blev sammenholdt med  

 Forbrugerstyrelsens  

 priser i pjecen "Forbrugerstyrelsens familiebudget - et standardbudget  

 for danske husstande". Købmandsbutikken i Anstalten ved Herstedvester  

 havde i forhold til priserne i Forbrugerstyrelsens undersøgelse et prisniveau  

 der lå 18,3% højere.
På grundlag af undersøgelsen udarbejdede Direktoratet  

 for  

 Kriminalforsorgen en oversigt over hvad tre daglige måltider gennemsnitlig  

 vil  

 koste at fremstille, når man bruger de mængder som Levnedsmiddelstyrelsen  

 anbefaler.
 I nedenstående skema har jeg  

 på baggrund af oplysningerne i direktoratets undersøgelse om prisniveauet i  

 anstalten og de priser som jeg har fået oplyst af købmanden, beregnet hvad de  

 tre måltider koster i dag i anstalten.
Morgenmad Anb. mængde Forbrugerstyrelsen (*1) Anstalten 1994 (*2) Anstalten 1997 (*3) Havregryn 90 g 1,79 2,11 2,18 Cornflakes 5,7 g 0,21 0,25 0,26 Letmælk 0,25 l 1,38 Rugbrød (*4) 40 g 0,64 Franskbrød 30 g 0,68 0,80 0,83 Plantemargarine 15 g 0,37 0,44 0,45 30% ost 20 g 1,26 1,49 1,53 Smør 2,1 g 0,08 Sukker 35 g 0,30 Andet 2,02 2,39 2,46 I alt 10,11 Tørkost Anb. mængde Forbrugerstyrelsen (*1) Anstalten 1994 (*2) Anstalten 1997 (*3) Rugbrød (*4) 160 g 2,55 Franskbrød 30 g 0,68 0,80 0,82 Æggepålæg (2 æg pr. uge) 0,38 Fiskepålæg makrel 17,1 g 0,45 0,53 0,54 Leverpostej 17,1 g 0,51 Pølsepålæg (spege) 8,6 g 0,31 0,37 0,38 Kødpålæg (rulle) 20 g 1,28 1,51 1,55 Vegetabilsk (Tomat) 300 g 1,01 1,19 1,23 Salatpålæg skinke 11,4 g 0,80 0,95 0,98 Ost 30% 20 g 1,26 1,49 1,53 Plantemargarine 50 g 1,24 1,47 1,51 Letmælk 0,25 l 1,38 Frugt 1. stk. (*5) 100 g 2,75 Remoulade 10 g 0,30 0,35 0,36 Andet 1,49 1,76 1,81 I alt 18,28 Middag Anb. mængde Forbrugerstyrelsen (*1) Anstalten 1994 (*2) Anstalten 1997 (*3) Kød på vægt (okse) 125 g 5,63 6,66 6,85 Kartofler 300 g 2,24 Grøntsager (*6) 50 g 1,26 Andet 1,06 1,25 1,29 I alt 11,64 Dagskost Pris i alt Morgen 10,11 Middag 11,64 Tørkost 18,28 I alt 40,03 Noter:
 (*1) Prisen angiver den pris  

 som direktoratet har oplyst som Forbrugerstyrelsens.
 (*2) Forbrugerstyrelsens pris  

 med tillæg af 18,3%.
 (*3) Købmandens prisliste  

 eller anstaltens pris 1994 med tillæg af 2,8 % - svarende til stigningen i  

 kostbeløbet.
 (*4) Forudsat at 1 pk.  

 skovmandsbrød indeholder  

 1 kg.
 (*5) Gennemsnit af prisen for  

 bananer, appelsiner og æbler.
 (*6) Gennemsnit af prisen for  

 løg, champignon og gulerødder.
 Ovenstående beregning - der  

 naturligvis er behæftet med en vis usikkerhed - viser at de indsatte, der som  

 nævnt får udbetalt 40,81 kroner pr. dag, dagligt har et overskud på 0,78  

 kroner  

 svarende til under 1,9% af kostpengene.
 I en konkret sag hvor en  

 indsat havde klaget til mig over at der efter cirkulærets § 18, stk. 2,  

 fratrækkes i kostpengene når de indsatte er på udgang af mere end et døgns  

 varighed, har direktoratet bl.a. udtalt følgende:
"Det bemærkes i den  

 forbindelse, at den nye ordning skulle være udgiftsneutral, og at det samlede  

 beløb, som indsatte modtager som arbejdspenge, kostpenge m.v. efter de nye  

 regler, skulle svare til niveauet for forbigående kontanthjælp efter de  

 dagældende regler.
Direktoratet har lagt til grund, at de indsatte samlet kan  

 oppebære ydelser i denne størrelse, selvom der ikke udbetales kostpenge under  

 weekendudgang, og at de indsatte således selv har mulighed for at spare op  

 til  

 udgangen." (Direktoratets sag, j.nr. 3.k. 1995-264-8).
Som nævnt er den ovenstående  

 beregning af priserne i købmandsbutikken i anstalten behæftet med en vis  

 usikkerhed.
Jeg anmoder anstalten om at foretage en aktuel undersøgelse af  

 hvad de ovennævnte varer - som jeg forstår er Levnedsmiddelstyrelsens  

 anbefalede dagsmængde - koster i dag i købmandsbutikken i anstalten.
Jeg  

 anmoder anstalten om at sende undersøgelsen gennem Direktoratet for  

 Kriminalforsorgen som jeg ligeledes anmoder om en udtalelse, herunder om  

 priserne i anstalten efter direktoratets opfattelse giver den indsatte  

 mulighed  

 for at spare op til udgange.
b.
Antallet af klager over købmanden Ledelsen oplyste at der højst havde været tre-fire klager, og at klagerne  

 alene var generelle.
En af mine medarbejdere har efterfølgende telefonisk  

 anmodet anstalten om at indsende de skriftlige klager over købmanden som de  

 indsatte havde indgivet i 1996. Den 7. april 1997 modtog jeg en udtalelse fra  

 anstalten bilagt to klager.
I udtalelsen er bl.a. følgende anført:
 "Jeg har fra fængselsforvalteren modtaget vedlagte to klager, og  

 fængselsforvalteren mener ikke at have modtaget flere skriftlige klager over  

 købmanden i denne periode.
Fængselsforvalteren oplyser, at der i 1996 har været afholdt et enkelt møde i  

 butiksudvalget.
Anstaltens butiksudvalg består foruden fængselsforvalteren og  

 købmanden af talsmandsgruppen.
 Det kan tilføjes, at talsmændene på et talsmandsmøde den 17. april 1996 under  

 punktet 'eventuelt' rejste spørgsmålet om manglende prismærkning, hvilket  

 fængselsforvalteren lovede at tale med købmanden om.
Der har i årets løb været en række mundtlige henvendelser om forskellige  

 forhold i forbindelse med købmandsbutikken, men der ses ikke at foreligge  

 noget skriftligt materiale om disse henvendelser.
I almindelighed har  

 fængselsforvalteren lovet at tale med købmanden om tingene." Som anført i brevet var der vedlagt to klager fra indsatte.
Den ene klage  

 angiver et ønske om et møde, men ikke noget nærmere om hvad klagen vedrører.  

 Den anden henvendelse er en klage over købmandens manglende imødekommelse af  

 en reklamation over en vare købt hos ham.
 De fremsatte klager over købmanden giver mig ikke anledning til at foretage  

 noget.
c.
Levnedsmiddelkontrollens besøg Under mit efterfølgende møde med ledelsen anmodede jeg om at modtage kopi af  

 Levnedsmiddelkontrollens rapport.
Det fremgår af Levnedsmiddelkontrollens  

 rapport at der efter besøg den 16. oktober 1996 blev nedlagt forbud mod salg  

 af: Fire pakker mel, tre pakker knækkede hvedekerner, en pakke wienerpølser,  

 to pakker smelteost, to pakker spegepølse i skiver, to grovbrød, en pakke  

 rugmel og en dåse coffeemate fordi holdbarhedsdatoen var overskredet.  

 Herudover blev der udtaget en prøve af en medisterpølse fordi  

 Levnedsmiddelkontrollen havde modtaget en klage over fordærvet kød.  

 Resultatet af prøven var at kødet var normalt af udseende og lugt samt holdt  

 sig under de vejledende grænseværdier for kimtal og mælkesyrebakterier.
 Derudover har Levnedsmiddelkontrollen anført at temperaturen i to køleskabe  

 skulle sænkes fra otte-ni grader til fem grader eller mindre.
 Ledelsen oplyste under vores efterfølgende møde at Levnedsmiddelkontrollens  

 udtalelse skyldtes en fejl fra kontrollens side, idet kontrollen havde  

 foretaget temperaturmålingen et forkert sted.
 Da de indsatte ikke selv har mulighed for at udvælge sig de friskeste varer i  

 købmandsbutikken og ej heller har mulighed for at købe deres varer andre  

 steder hvis de mener købmandens varer er for gamle, henstiller jeg til  

 anstalten at anstalten ved stikprøvekontrol - f.eks. to-tre gange om året -  

 undersøger om varerne i købmandsbutikken er friske, herunder at  

 datomærkninger ikke er overskredet.
d.
Andre forhold Købmandsbutikken blev besigtiget mandag den 16. december 1996 i åbningstiden  

 hvor de indsatte blev betjent af købmanden og en ekspedient.
Butikken har et  

 varesortiment der svarer til varesortimentet i en mindre købmandsbutik,  

 herunder enkelte økologiske varer.
Købmandsbutikkens udvalg af varer giver  

 mig ikke anledning til bemærkninger.
Talsmændene klagede over at de indsatte ikke må tippe hvilket er tilladt i  

 andre lukkede anstalter.
Ledelsen oplyste efterfølgende at forbudet mod  

 tipning var begrundet i en konkret sag, hvor nogle indsatte havde hævdet at  

 de havde indleveret en lottokupon til købmanden - hvis talkombination ved den  

 efterfølgende trækning udløste en betydelig gevinst som de indsatte ikke fik  

 udbetalt, da købmanden - efter de indsattes oplysninger - ikke havde indløst  

 lottokuponen til tiden.
Episoden gav anledning til en del uro i anstalten.  

 Som konsekvens af episoden fastsatte anstalten retningslinier for de  

 indsattes tipning og lotto, sådan at de indsatte i fremtiden kun kan deltage  

 i spillene med "Lyn-Tips" og "Lyn-Lotto" som skal  

 bestilles af den indsatte i forvejen.
 Anstaltens retningslinier på dette område giver mig ikke anledning til  

 bemærkninger.
7. Møde med talsmændene Talsmændene havde til brug for mødet udarbejdet en dagsorden med emner som de  

 ønskede at drøfte med mig.
Dagsorden indeholdt følgende punkter:
 Antabus-behandlingen.
 AUF-reformen.
 Langtidsindsatte.
 Originalkvitteringer ved køb af varer.
 Forvaringsdomme.
 Talsmændene rejste endvidere et spørgsmål om anstaltens bødesystem, jf.  

 nedenfor under litra f.
 Herudover rejste jeg selv spørgsmål om beskæftigelsesmuligheder,  

 købmandsordningen og selvforplejningen, jf. ovenfor under pkt. 5 og 6. Jeg  

 spurgte endelig til eventuelle problemer med euforiserende stoffer i  

 anstalten, jf. nedenfor under litra g.
a.
Talsmændene havde i dagsordenen anført at doseringen af antabus i  

 anstalten er for høj, især i forbindelse med udgange, hvor der bliver tildelt  

 2.400 mg antabus op til en udgang uanset om den pågældende er alkoholiker  

 eller ej.
Alkoholikere udenfor får mellem 400 og 800 mg.
Men også i øvrigt er  

 der tale om en høj dosering af antabus.
Talsmændene anførte at antabus  

 medfører at de indsatte bliver sløve.
 Under mødet anførte talsmændene at antabus bliver tildelt i større doser i  

 Anstalten ved Herstedvester end i andre anstalter, og at de savnede en  

 begrundelse for denne anderledes og større dosering.
Under et efterfølgende møde med ledelsen rejste jeg spørgsmålet om doseringen  

 af antabus.
Den administrerende overlæge oplyste at der i anstalten bliver  

 brugt den samme dosering som på Nordvang.
Det blev dog samtidig oplyst at  

 anstalten aldrig sætter nogen ned i dosering, da anstalten i så tilfælde ikke  

 ville kunne modstå det pres som de indsatte der skønnes at have behov for  

 fuld dosering, ville udøve for at få nedsat deres dosering.
Det blev tillige oplyst at  

 den dosis der i dag gives i anstalten, svarer til den dosis der bliver  

 anbefalet i lægemiddelkataloget for at sikre at ingen kan "drikke sig  

 igennem" antabusvirkningerne.
Hvis der gives en mindre dosis, er det  

 muligt at "drikke sig igennem" antabusvirkningerne, hvilket det  

 ikke  

 er med den nu anvendte dosis der medfører at alle der indtager alkohol bliver  

 syge.
Herudover blev det oplyst at  

 der er bivirkninger ved antabus, herunder risiko for beskadigelse af leveren,  

 og problemer med maven og svovlsmag.
Den administrerende overlæge oplyste  

 endelig at hun i det almindelige sundhedssystem ville være mere liberal med  

 doseringen  

 af antabus, men at frygten for pres fra de medindsatte umuliggjorde en lige  

 så  

 liberal ordning i fængslet.
I øvrigt mente overlægen at det ved vurderingen  

 af  

 anstaltens antabuspolitik er nødvendigt at se på, hvilke meget alvorlige  

 konsekvenser  

 det kan få hvis en indsat får for lidt antabus og "drikker sig  

 igennem." Over for ledelsen gav jeg  

 udtryk for at jeg umiddelbart anså anstaltens tildeling af antabus for  

 problematisk.
Jeg anmodede den administrerende overlæge om at fremkomme med  

 en  

 udtalelse vedrørende doseringen af antabus.
Overlægen har i en udtalelse af  

 8.  

 januar 1997 herom bl.a. anført følgende:
 "Da jeg i en samtale med  

 ombudsmanden fik udtrykt, at antabusdoseringen er ens for alle indsatte, som  

 har vilkår om antabus i forbindelse med frihedsgoder, (medmindre der er  

 legemlige årsager, der tilsiger en lavere dosering f.eks. en  

 leverpåvirkning),  

 og at det er sådan, fordi vi ellers ikke kan 'styre det', var det en uklar  

 formulering, som jeg gerne vil gøre rede for:
På anstalten er behandlerne  

 meget opmærksomme på, at vi udfører vores lægegerning i et etisk dilemmafyldt  

 område, da vi udfører behandling i et strafsystem.
Vi må leve med, at vores  

 lægelige behandling kan få og ofte får betydning for straffuldbyrdelsen.  

 Dette  

 gælder i allerhøjeste grad også alkoholistbehandlingen med antabus.
I de fleste tilfælde har de  

 indsatte - i overensstemmelse med deres personlighedsmæssige problematik -  

 ikke  

 erkendelse af nødvendigheden af en antabusbehandling.
Selvom de har begået  

 endog meget alvorlig kriminalitet gentagne gange i beruset tilstand, er de  

 alligevel af den mening, at de vil kunne administrere deres alkoholindtagelse  

 uden antabusbehandling.
De angiver, at de vil kunne drikke 'med måde'. Derfor  

 er det nødvendigt, at give en dosering som foreskrevet i Lægemiddelkataloget.
Men der er også enkelte  

 indsatte, som er så påvirket af deres kriminalitet i form af skyldfølelse, at  

 de siger - og det virker overbevisende - at de aldrig mere vil indtage  

 alkohol  

 overhovedet.
Set fra et strengt behandlingssynspunkt ville man i sådanne  

 tilfælde kunne acceptere en lavere antabusdosering end den i  

 Lægemiddelkataloget  

 foreskrevne, da disse patienter ikke vil have intentioner om, at 'drikke sig  

 gennem antabus'. Men det er meget vigtigt at understrege, at det  

  

 aldrig  

  

 er de patienter, der klager over  

 antabusdoseringen." Jeg må herefter lægge til  

 grund at de indsatte der doseres med antabus, alle doseres med den samme  

 mængde uanset at doseringen hvis den skete på grundlag af en lægefaglig  

 vurdering, ville variere fra den ene indsatte til den anden.
Anstaltens dosering af  

 antabus må efter min opfattelse give anledning til betydelig betænkelighed,  

 idet en indsat ikke bør doseres med en højere dosis antabus end en konkret  

 lægefaglig vurdering tilsiger er nødvendig.
I denne vurdering kan også indgå  

 det forhold at det kan få meget alvorlige konsekvenser at en dosering er  

 sådan  

 at en indsat kan "drikke sig igennem". Den konkrete lægefaglige  

 vurdering må foretages uanset om den indsatte udtrykker utilfredshed med  

 kravet  

 om "fuld dosis". Jeg henstiller til anstalten i fremtiden at  

 foretage  

 dosering af antabus til indsatte efter en konkret lægefaglig vurdering i det  

 enkelte tilfælde.
b.
Talsmændene udtrykte tilfredshed med intentionerne i AUF-reformen.  

 De mener imidlertid ikke at den bliver gennemført på anstalten da  

 funktionærerne  

 opholder sig for meget på deres kontorer.
Der gives ofte afslag på ønsker fra  

 de indsatte om udøvelse af forskellige fritidsaktiviteter, jf. ovenfor under  

 pkt. 3, s.  

 000f.
c.
I dagsordenen havde talsmændene anført at langtidsindsatte ikke  

 får en kopi af anstaltens oplæg til fællesmødet med Direktoratet for  

 Kriminalforsorgen; dette er uhensigtsmæssigt og urimeligt.
Jeg nævnte - under henvisning  

 til forvaltningslovens § 19 - efterfølgende over for ledelsen talsmændenes  

 klage.
Ledelsen oplyste at de indsatte får oplysninger om hvad der står i  

 anstaltens indstilling, men ikke får selve indstillingen at se.
 På baggrund af drøftelsen  

 meddelte ledelsen at den vil overveje spørgsmålet og rejse det over for  

 Direktoratet for Kriminalforsorgen.
 Jeg beder om at blive  

 underrettet om hvad der videre er sket vedrørende dette spørgsmål.
d.
Talsmændenes klage vedrørte det forhold at indsatte der har  

 penge stående på deres konto i anstalten og køber varer, ikke får udleveret  

 den originale kvittering, men kun en kopi.
 Jeg nævnte talsmændenes  

 utilfredshed med ordningen over for ledelsen, der efterfølgende har meddelt  

 mig at anstalten efter aftale med Rigsrevisionen har ændret praksis således  

 at  

 de indsatte nu kan få udleveret originalen.
 Jeg foretager mig ikke mere  

 vedrørende dette spørgsmål.
e.
Talsmændene klagede over at anstalten ikke udarbejder  

 behandlingsplaner, og at forvaringsdømte ikke kommer på udgang og ikke  

 overflyttes  

 til pensioner og åbne fængsler.
Det var endvidere talsmændenes opfattelse at  

 anstalten i spørgsmålet om foranstaltningsændringer foregriber Rigsadvokatens  

 vurdering af sagen.
 Jeg meddelte talsmændene at  

 jeg ikke på grundlag af vores drøftelse foretog mig mere, men at jeg  

 naturligvis ville se på en konkret sag hvis en indsat klagede til mig over  

 disse forhold.
f.
Talsmændene klagede over at bødesystemet i anstalten er  

 anderledes end i andre fængsler, idet bøderne bliver større og større for  

 hver  

 gang den enkelte indsatte idømmes en bøde.
Under mødet med ledelsen  

 spurgte jeg til anstaltens bødesystem.
Ledelsen oplyste at anstalten har et  

 progressivt  

 bødesystem, men at ledelsen ikke er bekendt med hvordan bødesystemet  

 administreres i kriminalforsorgens øvrige anstalter og arresthuse.
Jeg anmoder anstalten om at  

 udtale sig om baggrunden for det progressive bødesystem.
Jeg anmoder om at  

 udtalelsen bliver sendt gennem Direktoratet for Kriminalforsorgen som jeg  

 tillige beder om en udtalelse der indeholder en redegørelse for, hvordan  

 bødesystemet administreres i kriminalforsorgens øvrige anstalter og  

 arresthuse.
g.
Talsmændene blev under mødet spurgt om euforiserende stoffer er  

 et problem i anstalten.
Talsmændene mente umiddelbart ikke at dette er  

 tilfældet.
Under mødet med  

 samarbejdsudvalget blev spørgsmålet ligeledes taget op.
Ledelsen oplyste at  

 det  

 var dens opfattelse at stofmisbruget i anstalten er mindre end i andre  

 lukkede  

 fængsler, og at der hovedsagelig er tale om anvendelse af hash.
Ledelsen  

 mener  

 dette skyldes flere forhold:  

  

 Dels  

  

 at  

 de indsatte ikke har den samme kontakt uden for anstalten - som indsatte i  

 andre lukkede fængsler har - hvilket formindsker antallet af potentielle  

 "smuglere",  

  

 dels  

  

 at de  

 indsatte som betingelse for udgang skal aflægge en urinprøve,  

  

 dels  

  

 at anstalten - på grund af sin  

 særlige opgave - er bedre normeret end andre lukkede fængsler.
 En indsat udtrykte under en samtale  

 med mig, jf. nedenfor under pkt. 8, ønske om at afsone i en stoffri afdeling.  

 Den pågældende oplyste at der tre gange var rettet henvendelse til anstalten  

 med ønsket om yderligere stoffri afdelinger.
Under det efterfølgende møde  

 med ledelsen spurgte jeg til dette spørgsmål.
Ledelsen oplyste at et internt  

 nedsat udvalg - Afdelingsanalyseudvalget - i forbindelse med andre  

 organisatoriske overvejelser ville tage spørgsmålet op.
Umiddelbart var  

 ledelsen i tvivl om hvorvidt der er tilstrækkeligt stoffrie indsatte til at  

 der  

 er grundlag for at etablere endnu en hel afdeling for stoffri indsatte.  

 Ledelsen  

 oplyste at udvalgets overvejelser sandsynligvis vil kunne afsluttes omkring  

 den 1. juli 1997, og at anstalten vil underrette mig om resultatet af  

 udvalgets  

 og ledelsens overvejelser.
8. Samtaler med enkelte indsatte Under inspektionen havde sekretariatschefen og jeg enkeltsamtaler med 19  

 indsatte.
Sekretariatschefen havde efterfølgende en samtale med en indsat i  

 anstalten.
Samtalerne gav anledning til at jeg i to tilfælde indledte  

 undersøgelser af sagerne.
De øvrige samtaler vedrørte forhold hvor jeg ikke  

 kan foretage mig noget, men hvor jeg så vidt muligt vejledte den enkelte  

 indsatte om den pågældendes muligheder.
Samtlige indsatte har efterfølgende  

 skriftligt modtaget min stillingtagen til de forhold der blev bragt op under  

 samtalen.
9. Andre forhold Under mine møder med ledelsen og samarbejdsudvalget blev følgende øvrige  

 spørgsmål rejst:
a.
Visitering Foranlediget af en konkret sag spurgte jeg ledelsen om der er et generelt  

 problem der består i at dømte der visiteres til anstalten, aldrig når at  

 afsone i eller kommer meget sent i afsoningsforløbet til anstalten på grund  

 af manglende plads.
Ledelsen oplyste hertil at det for kvindernes vedkommende er et meget stort  

 problem idet anstalten kun har plads til seks kvinder.
Det er derfor umuligt  

 at tage imod alle de kvindelige indsatte der bliver visiteret eller burde  

 visiteres til anstalten.
Ledelsen oplyste endvidere at problemet er behandlet  

 i en indstilling om "svage" indsatte, hvori det foreslås at udvide  

 antallet af pladser for kvinder i anstalten, jf. nedenfor under litra b.
For så vidt angår mænd, er det ikke noget større problem idet der dog er en  

 venteliste, hvilket medfører at mænd med korte straffe ikke visiteres til  

 anstalten uanset at de pågældendes øvrige forhold taler for at de burde  

 placeres i anstalten.
Det blev oplyst at ventelisten medfører at der går  

 to-tre måneder før en indsat der er visiteret til anstalten, bliver indsat  

 idet ventelisten dog fraviges hvis der opstår en akut situation.
Da den daværende ombudsmand i 1977 foretog sin inspektion af anstalten, var  

 det et problem, at anstalten husede indsatte der mere hørte hjemme på de  

 psykiatriske hospitaler.
Spørgsmålet om samarbejdet med de psykiatriske  

 hospitaler blev derfor rejst under mødet med samarbejdsudvalget.
 Det blev oplyst at samarbejdet med de psykiatriske hospitaler er  

 upåklageligt, især har anstalten stor nytte af samarbejdet med Nordvang.
 Visiteringen til anstalten giver mig ikke - ud over det under litra b anførte  

 - anledning til bemærkninger.
b.
Forholdet mellem mandlige og kvindelige indsatte Spørgsmålet vedrørende pladsproblemer for kvinder gav ledelsen anledning til  

 at omtale problemet med at have kvindelige indsatte blandt de mandlige  

 indsatte, hvoraf en betydelig del er dømt for seksualkriminalitet.
Det blev  

 således nævnt at nogle af de sexkriminelle mænd i anstalten hellere vil have  

 mulighed for at være sammen med en indsat kvinde end lade sig behandle med  

 kønsdriftshæmmende medicin.
Dette vanskeliggør i nogen grad behandlingen af  

 disse mænd.
Specielt for så vidt angår de mænd der er gift med en af de  

 kvindelige indsatte, er det problematisk at få dem til at indgå i en  

 behandling med kønsdriftshæmmende medicin.
Ledelsen udtalte som sin opfattelse at de kvindelige indsatte ved ankomsten  

 til anstalten bliver presset - af de mandlige indsatte - til at gifte sig med  

 "en stærk mandlig indsat". Kvinderne kan ellers ikke være i fred i  

 anstalten.
Det blev oplyst at de indsatte som begrundelse for indgåelsen af  

 ægteskab anfører muligheden for at kunne besøge hinanden efter at den ene var  

 løsladt.
Som nævnt var der på tidspunktet for inspektionen anbragt seks kvinder på  

 anstalten.
De tre kvinder var gift med mandlige indsatte, en stod over for at  

 skulle giftes, og en var forlovet med en af de mandlige indsatte.
Så vidt det er oplyst over for mig, har der i de tilfælde hvor ægteskab er  

 indgået, ikke været tale om at de pågældende to parter før indsættelsen i  

 anstalten havde nærmere kendskab til hinanden.
Ledelsen oplyste endvidere at  

 det ikke er sædvanligt at ægtefæller opretholder forbindelsen når den ene af  

 ægtefællerne er blevet løsladt.
 Ledelsen oplyste i den forbindelse at det er en fast praksis at personer der  

 har afsonet sammen, og som kender hinanden fra et fælles afsoningsforhold,  

 ikke får besøgstilladelse, men at dette naturligvis ikke kan udstrækkes til  

 at gælde for ægtefæller.
Det blev endvidere oplyst at ægtefællerne bor adskilt, men at de har mulighed  

 for at arbejde sammen og have fælles fritidsaktiviteter.
Herudover har  

 ægtefæller mulighed for at besøge hinanden en gang om ugen i de almindelige  

 besøgslokaler.
Det blev oplyst at anstalten på et tidspunkt havde været  

 nødsaget til at flytte en mandlig indsat, da der var tegn på at den  

 pågældendes ægtefælle under et samvær med sin mand havde lidt fysisk  

 overlast.
På mit spørgsmål om hvad Direktoratet for Kriminalforsorgens opfattelse af  

 disse problemer er, oplyste ledelsen at antallet af kvindepladser foreslås  

 forøget i "Indstilling om 'svage' indsatte" afgivet marts 1996 af  

 arbejdsgruppen vedrørende "svage" indsatte i kriminalforsorgens  

 anstalter og arresthuse.
Der er i indstillingen s. 29ff bl.a. anført  

 følgende:
 "For så vidt angår de kvinder, der er anbragt på Anstalten ved  

 Herstedvester som følge af et psykiatrisk behandlingsbehov, gør der sig  

 særlige forhold gældende.
 Arbejdsgruppen finder, at der er betænkeligheder knyttet til den gældende  

 ordning, hvor et lille antal (6) kvinder er placeret i fællesskab med  

 anstaltens mandlige indsatte, som ofte er dømt for grove seksualforbrydelser.
 Arbejdsgruppen finder imidlertid, at det er nødvendigt at opretholde  

 muligheden for at placere kvinder i et lukket fængsel med  

 psykiatrisk/psykologisk beredskab svarende til Anstalten ved Herstedvesters.  

 Gruppen har overvejet, om anstaltens kvindelige klientel ville kunne placeres  

 på Statsfængslet i Ringe i forbindelse med en styrkelse af dette fængsels  

 behandlingsressourcer, men der er efter gruppens opfattelse tale om et så  

 karakterafvigende klientel, at dette ikke er realistisk.
Man har endvidere overvejet muligheden for at anvende en afdeling i  

 Statsfængslet i Vridsløselille til de kvinder, som i dag placeres i Anstalten  

 ved Herstedvester.
På grund af den nære geografiske beliggenhed ville i så  

 fald Herstedvesters behandlingspersonale fortsat kunne tage sig af kvinderne.  

  

 Et flertal  

  

 i arbejdsgruppen anser imidlertid heller ikke denne løsning for acceptabel,  

 idet de omhandlede kvinder er så psykisk afvigende, at der bør være  

 specialuddannet personale til at håndtere denne persongruppe, ligesom den  

 lægelige og psykologiske ekspertise bør være på stedet.
Flertallet har herefter overvejet muligheden for i Anstalten ved  

 Herstedvester at oprette et kvindeafsnit, som er fuldstændig adskilt fra det  

 øvrige fængsel.
Det er imidlertid opfattelsen, at det ikke vil være muligt at  

 give kvinderne på en fuldstændig afsondret kvindeafdeling tilfredsstillende  

 forhold med hensyn til arbejde, uddannelse, fritid mv.
Kvinderne ville på en  

 sådan afdeling - for de flestes vedkommende formentlig imod deres ønske -  

 være henvist til et meget begrænset fællesskab og meget begrænsede  

 aktivitetsmuligheder.
På denne baggrund finder flertallet ikke grundlag for at foreslå etablering  

 af et fuldstændigt afsondret kvindeafsnit på Anstalten ved Herstedvester.
Man  

 har herved blandt andet lagt vægt på, at der gennem personalenormeringen for  

 Anstalten ved Herstedvester er taget højde for risikoen for overgreb og  

 lignende, ligesom personalet er særligt uddannet til at forudse og undgå  

 sådanne situationer.
Endvidere har man lagt vægt på, at kvinderne har været  

 på Anstalten ved Herstedvester siden 1987 - under samme vilkår som i dag -  

 uden at der har været konstateret alvorlige overgreb på kvinderne, som kan  

 relateres til det særlige mandlige klientel i anstalten.
Derimod finder flertallet, at der er et akut behov for at udvide  

 kvindeafdelingen på Anstalten ved  

 Herstedvester, idet de eksisterende 6 pladser igennem længere tid ikke har  

 kunnet dække behovet, således at et antal kvinder med behov for  

 Herstedvesters  

 psykiatriske/psykologiske beredskab har været placeret enten på Statsfængslet  

 i Ringe eller i arresthus/Københavns Fængsler.
Mange af disse kvinder har en  

 stærkt påfaldende adfærd, hvilket gør det vanskeligt for dem at begå sig  

 blandt  

 de medindsatte - og i en del tilfælde skaber behov for at beskytte dem imod  

 de  

 medindsatte.
 Ét medlem  

  

 af arbejdsgruppen (overlæge A) har ikke kunnet tilslutte  

 sig flertallets indstilling med følgende begrundelse:
Anstalten ved Herstedvester  

 har siden 1987 haft en kvindeafdeling med plads til 6 kvinder.
Disse er  

 visiteret til Anstalten ved Herstedvester, enten fordi de har et  

 psykiatrisk/psykologisk behandlingsbehov, eller fordi deres psykiske egenart  

 gør, at det kræver speciel ekspertise at omgås dem på grund af deres meget  

 afvigende adfærd.
 På baggrund af de erfaringer,  

 anstalten har fået siden kvindeafdelingens oprettelse, findes det meget  

 betænkeligt overhovedet at placere kvinder blandt anstaltens mandlige  

 klientel.
Knap halvdelen af anstaltens  

 klientel er dømt for meget alvorlig sexkriminalitet.
Den 26. oktober 1995  

 afsonede der i Anstalten ved Herstedvester 56 personer dømt for  

 sexkriminalitet.
Heraf havde de 31 personer tidsubestemte straffe, 6 personer  

 havde straffe fra 8 til 16 års fængsel, og kun 19 personer havde straffe  

 under  

 8 år.
Alene heraf fremgår det, at de sexkriminelle på Anstalten ved  

 Herstedvester har foretaget endog meget alvorlig sexkriminalitet.
Det er  

 indlysende, at personer, der har foretaget disse alvorlige kriminaliteter,  

 har  

 store problemer med forvaltningen af deres kønsdrift, og alene af den grund  

 er  

 det meget betænkeligt, at kvindelige indsatte skal afsone sammen med dem.  

 Hertil kommer, at en forholdsvis stor del af anstaltens sexkriminelle kun vil  

 kunne benådes, prøveudskrives eller prøveløslades, såfremt de accepterer  

 medicinsk kastration, en behandling, som det i flere tilfælde har været  

 vanskeligt at motivere de indsatte til bl.a. på grund af påvirkning fra nogle  

 af de kvindelige indsatte." Det er klart  

 utilfredsstillende at psykisk syge kvinder tvangsmæssigt anbringes i en  

 situation hvor de føler sig presset til at indgå ægteskab med en mandlig  

 indsat  

 - eventuelt en indsat der er dømt for en meget alvorlig og farlig sexkriminel  

 handling.
Det er kriminalforsorgens  

 opgave at sørge for at dømte kvinder der måtte have brug for  

 psykiatrisk/psykologisk  

 behandling, får tilbudt sådan hjælp i en anstalt, hvor der ikke er risiko for  

 at de udsættes for et pres til at indgå ægteskab med en mand der er dømt for  

 en  

 alvorlig sexkriminel handling.
Det bør ske uden at dette medfører nogen  

 forringelse af de indsatte kvinders beskæftigelses- og uddannelsesmuligheder.
 Hvilken løsning der bør  

 bringes i anvendelse for at tilvejebringe sådanne forhold, finder jeg ikke at  

 burde udtale mig om.
 Jeg henstiller til  

 Direktoratet for Kriminalforsorgen at det snarest muligt finder en løsning på  

 det omtalte problem, og jeg udbeder mig underretning om hvad der videre sker  

 i  

 sagen.
c.
Forholdet mellem de indsatte kvinder Under et møde med ledelsen blev det oplyst at de kvinder der indsættes i  

 anstalten, er meget dårligt fungerende og at de, hvis de skal afsone alene,  

 overhovedet ikke ville kunne fungere sammen.
 Under rundgangen på afdeling R blev det med henvisning hertil oplyst at  

 afdelingens tidligere observationscelle bliver brugt i de tilfælde hvor en  

 indsats celle ikke er tilgængelig, hvilket blandt andet kan ske ved at en af  

 de andre indsatte kvinder propper låsen til cellen med papir.
 Jeg går ud fra at forholdet kvinderne imellem tages i betragtning i  

 forbindelse med de overvejelser som min henstilling under b giver anledning  

 til.
d.
Stærke/svage indsatte Det blev oplyst at anstalten ikke har indsatte der er rockere eller lignende,  

 og at problemet vedrørende stærke/svage indsatte er et mindre problem i  

 anstalten end i andre anstalter.
Anstalten ved Herstedvester har ca. 10  

 indsatte der kan betegnes som stærke indsatte i anstalten.
De ville  

 imidlertid høre til de svage indsatte hvis de blev overført til et andet  

 lukket fængsel.
 Det blev samtidig oplyst at der i anstalten ikke er de samme krav fra  

 medindsattes side om udlevering af domsudskrift som i andre fængsler, idet de  

 indsatte i anstalten - for så vidt angår den kriminalitetsart de er dømt for  

 - "ikke har noget at lade hinanden høre".
Anstalten mener heller ikke der er de samme problemer som i andre lukkede  

 fængsler med hensyn til stiftelse af gæld blandt de indsatte med deraf  

 følgende afhængighed.
Anstalten har heller ikke kendskab til at nogle  

 indsatte bliver tvunget til at være narkotikadepot for andre indsatte, eller  

 at indsatte skulle blive tvunget til at tage euforiserende stoffer med ind i  

 anstalten - f.eks. efter udgang.
Dette skyldes ud over at de indsatte i  

 anstalten - i forhold til indsatte i de øvrige fængsler - er anderledes, at  

 anstalten er bedre normeret end andre fængsler.
I anstalten er der ca.  

 tre-fire ansatte pr. 26 indsatte, i nogle andre lukkede fængsler er der kun  

 to ansatte pr. 30 indsatte.
Den bedre normering medfører at personalet har en  

 bedre kontakt til de indsatte, end tilfældet er andre steder.
 Det indbyrdes forhold mellem de mandlige indsatte giver mig ikke anledning  

 til bemærkninger.
e.
Indsattes overfald på anstaltens personale Under mødet med samarbejdsudvalget blev det oplyst at Statsadvokaten for  

 Sjælland havde afvist en anmeldelse mod en indsat for overfald på personalet.  

 Statsadvokatens afvisning af anmeldelsen var begrundet i at der var tale om  

 en forvaringsdømt indsat, hvorfor en dom for overfald på en  

 fængselsfunktionær ikke ville betyde noget sanktionsmæssigt.
Anstaltens  

 personale følte dog at statsadvokaten herved gjorde det "gratis"  

 for sådanne indsatte at overfalde personalet.
Personalet mener det er meget vigtigt at det bliver markeret, at hverken  

 anstalten eller samfundet som sådan vil finde sig i at en indsat overfalder  

 en ansat.
Det blev oplyst at sagen for tiden er til behandling hos  

 Rigsadvokaten.
 Det blev meddelt samarbejdsudvalget at jeg ikke havde mulighed for at vurdere  

 afvisningen førend Rigsadvokaten og eventuelt Justitsministeriet havde taget  

 stilling i sagen.
 Jeg beder om at modtage oplysning om hvad der videre er sket i sagen.
f.
Torturkomiteens besøg Under mødet med samarbejdsudvalget blev det oplyst at den Europæiske Komité  

 til Beskyttelse mod Tortur og Umenneskelig og Nedværdigende Behandling mv. -  

 Torturkomiteen - havde besøgt anstalten i efteråret 1996. Jeg anmodede  

 efterfølgende om at få tilsendt en kopi af komiteens rapport fra besøget.
I brev af 13. januar 1997 meddelte anstalten mig at rapporten endnu ikke var  

 modtaget i anstalten, hvorimod anstalten vedlagde kopi af direktoratets brev  

 af 31. oktober 1996 om komiteens foreløbige konklusion.
I direktoratets brev  

 er bl.a. følgende anført:
 "Komitéen udtrykte under hensyn til anstaltens karakter af  

 behandlingsinstitution tilfredshed med det eksisterende teamwork mellem  

 anstaltens sundheds- og opsynspersonale.
 Komitéen fandt imidlertid, at de indsatte før eller straks efter ankomsten  

 bør gøres bekendt med, at dette samarbejde medfører, at opsynspersonalet får  

 indsigt i oplysninger, som normalt vil være undergivet lægelig tavshedspligt.
 Komitéen udtrykte ikke betænkeligheder ved kemisk kastration, men fandt, at  

 der bør tages skridt til at sikre de indsattes  

  

 skriftlige  

  

 informerede samtykke efter en detaljeret orientering om bivirkningerne før  

 behandlingen iværksættes.
Direktoratet anmoder om, at anstaltens praksis tilrettelægges således at  

 komitéens anbefalinger følges for fremtiden.
For god ordens skyld bemærkes  

 det, at komitéens anbefalinger skal ses som et supplement til de almindelige  

 regler om videregivelse af rent private oplysninger (lægelovens § 9,  

 forvaltningslovens §§ 27, 28 og 32, straffelovens § 152ff)." I brev af 4. december 1996 meddelte anstalten direktoratet at komiteens  

 henstillinger ville blive fulgt, sådan at de indsatte straks ved indsættelsen  

 orienteres om at opsynspersonalet kan få indsigt i oplysninger som normalt  

 vil være undergivet lægelig tavshedspligt.
Anstalten har endvidere udarbejdet  

 en blanket hvori den indsatte der undergives behandling med  

 kønsdriftshæmmende medicin, erklærer at være gjort bekendt med behandlingens  

 virkning og bivirkninger.
 Idet jeg forstår det sådan at oplysninger om den indsatte kun videregives og  

 indhentes i overensstemmelse med de gældende regler, og at den ovennævnte  

 forskrift blot tjener som en yderligere sikring af de indsatte - i form af  

 forudgående information - giver det ovennævnte mig ikke anledning til  

 bemærkninger.
 Den 28. april 1997 modtog jeg fra Justitsministeriet en kopi af komiteens  

 rapport.
g.
Afsoningsforløb mv.
 Under mødet med samarbejdsudvalget blev der endvidere orienteret om hvordan  

 en typisk afsoning forløber, herunder om tilbud og gennemførelse af  

 behandlinger i anstalten.
Samarbejdsudvalget oplyste bl.a. at det ofte er afgørende for et  

 afsoningsforløb, hvordan den indsattes indstilling til behandling og  

 psykologer er.
Specielt for så vidt angår de sexkriminelle, er det afgørende  

 hvordan de stiller sig til behandlingen med kønsdriftshæmmende medicin.
De indsatte der behandles med kønsdriftshæmmende medicin, kommer altid til  

 mindst en samtale om ugen.
Behandlingen med ugentlige møder mv. er  

 naturligvis ressourcekrævende, og anstaltens kapacitet gør at der kan være  

 ventetid på at komme i regelmæssig behandling.
Indsatte der ikke har direkte kontakt med læge/psykolog, har kontakt gennem  

 sygeplejen.
Udgangspunktet er at en indsats anmodning om en samtale med  

 læge/psykolog besvares den samme dag, og at samtalen sker senere den samme  

 dag eller næste dag idet chikanøse henvendelser dog bliver sorteret fra.
Derefter orienterede den administrerende overlæge om den historiske baggrund  

 for behandlingen med kønsdriftshæmmende medicin.
Hun oplyste at anstalten som  

 betingelse for prøveløsladelse, udgang og prøveudskrivning kræver at den  

 indsatte indvilliger i en behandling med kønsdriftshæmmende medicin.
Det blev  

 oplyst at der for tiden er 25 indsatte der behandles med kønsdriftshæmmende  

 medicin, hvoraf de 19 har opnået frihedsgoder.
Det blev endvidere oplyst at de indsatte der bliver behandlet med  

 kønsdriftshæmmende medicin, er tilfredse med behandlingen, og at der kun var  

 en indsat der havde klaget over bivirkninger.
Den pågældende havde klaget  

 over at han følte at han blev aggressiv af medicinen.
Folketinget behandler for tiden et lovforslag (L 12) der bl.a. vedrører  

 behandlingen med kønsdriftshæmmende medicin.
Allerede af den grund giver  

 denne form for behandling mig ikke anledning til bemærkninger (§ 7, stk. 1, i  

 lov nr. 473 af 12. juni 1996 om Folketingets Ombudsmand).
 Anstaltens øvrige behandlingstilbud og tilrettelæggelsen af behandlingen  

 giver mig ikke anledning til bemærkninger.
10. Gennemgang af rapporter Ved starten af besøget bad jeg om at modtage kopi af rapportmateriale om ·  

  

 	  

 anvendelse af håndjern ·  

  

 	  

 magtanvendelse ·  

  

 	  

 anbringelse i enrum ·  

  

 	  

 anbringelse i observationscelle ·  

  

 	  

 anbringelse i sikringscelle og ·  

  

 	  

 videregående visitation af besøgende for perioden fra den 1. december 1996 og et år bagud, dog kun tre måneder  

 bagud for så vidt angår anbringelse i enrum og anbringelse i  

 observationscelle, og kun for seks måneder bagud for så vidt angår  

 anbringelse i sikringscelle.
For så vidt angår magtanvendelse, havde jeg  

 anmodet om rapporter for perioden fra den 1. december 1996 og to år bagud.
 Jeg bad også om notater i henhold til cirkulæret om indsattes adgang til  

 brevveksling og besøg og om udskrifter af forhørsprotokoller vedrørende de  

 seneste 40 sager om disciplinærstraf, hvor forholdet enten ikke har medført  

 sanktion eller har medført sanktion i form af bøde eller strafcelle.
Ved min gennemgang af det modtagne materiale har jeg navnlig haft  

 opmærksomheden henledt på hvorvidt proceduren i forhold til de gældende  

 regler er blevet fulgt.
Jeg har også været opmærksom på spørgsmålet om  

 overholdelse af reglerne om notatpligt.
Min gennemgang giver anledning til  

 følgende bemærkninger:
a.
Anvendelse af håndjern Jeg har modtaget kopi af i alt 28 rapporter om anvendelse af håndjern (og  

 håndjernstransportbælte). De dækker perioden fra den 25. december 1995 til  

 den 27. november 1996.
Ved gennemgangen af rapporterne er jeg ikke gået ind i en nærmere vurdering  

 af beslutningen om anvendelse af håndjern i de enkelte tilfælde.
Min  

 opmærksomhed har som nævnt navnlig været henledt på om de fastsatte  

 procedureforskrifter har været overholdt.
Anvendelse af håndjern er reguleret i Direktoratet for Kriminalforsorgens  

 cirkulære af 27. maj 1994. Cirkulæret er opdelt i afsnit.
Afsnit A vedrører  

 anvendelse af håndjern under transport m.v. (uden for eller i fængslet). Da  

 håndjern i samtlige 28 tilfælde blev anvendt under transport, er det alene  

 reglerne i dette afsnit der er relevante.
 Betingelserne for at anvende håndjern under transport er angivet i  

 cirkulærets § 1, stk. 1. Efter denne bestemmelse kan indsatte belægges med  

 håndjern under transport hvis det er nødvendigt for at afværge truende vold  

 eller betvinge voldsom modstand, hindre selvmord eller anden selvbeskadigelse  

 eller for at hindre undvigelse.
I 13 tilfælde er håndjern anvendt for at afværge truende vold.
I tre af disse  

 sager blev håndjern tillige anvendt for at betvinge voldsom modstand og i tre  

 andre sager for tillige at hindre undvigelse.
I en sag blev håndjern alene  

 anvendt for at betvinge voldsom adfærd.
I en sag blev håndjern anvendt for at  

 hindre selvmord eller anden selvbeskadigelse.
I 13 sager blev håndjern alene  

 anvendt for at hindre undvigelse.
I syv af tilfældene blev der anvendt magt i forbindelse med brugen af  

 håndjern.
I seks af tilfældene var der tale om puf, skub og reglementerede  

 greb (i arme). I to af disse tilfælde blev der desuden brugt benlås.
I et  

 tilfælde er der ikke nærmere redegjort for typen af den anvendte magt.
Dette  

 mener jeg er beklageligt.
Desuden er det i to af de 28 tilfælde af brug af  

 håndjern uoplyst om der samtidig er anvendt magt.
Også dette mener jeg er  

 beklageligt.
 For så vidt angår brugen af benlås, udtalte jeg i forbindelse med min  

 inspektionen af Københavns Fængsler at det efter min opfattelse også ville få  

 betydning for fængselspersonalet hvad  

 der blev resultatet af Justitsministeriets undersøgelse om politiets brug af  

 benlås.
 Justitsministeriet har i  

 cirkulære af 29. juni 1994 suspenderet brugen af "fikseret benlås"  

 således at politiet nu alene kan gøre brug af "manuel benlås".
 Jeg anmoder Direktoratet for  

 Kriminalforsorgen om at underrette mig om hvilke konsekvenser direktoratet  

 har  

 taget eller agter at tage i anledning af Justitsministeriets suspension af  

 politiets anvendelse af fikseret benlås.
Det fremgår ikke af  

 rapporterne om det i de to tilfælde af brug af benlås var en fikseret eller  

 manuel benlås.
Dette er beklageligt.
Jeg foretager dog ikke mere vedrørende  

 dette spørgsmål.
Cirkulæret om anvendelse af  

 håndjern foreskriver ikke notatpligt med hensyn til  

  

 begrundelsen  

  

 for at anvende håndjern.
Jeg har imidlertid flere  

 gange tidligere, senest ved redegørelse af 25. april 1995 i forbindelse med  

 inspektionen af Københavns Fængsler, henstillet til direktoratet at indskærpe  

 at der skal foretages udførligt notat herom.
Jeg har herved henvist til at  

 anvendelse af håndjern ifølge cirkulærets § 1 skal være  

 "nødvendig",  

 og at der er tale om alvorlige indgreb som forudsætter en konkret vurdering  

 af  

 behovet herfor i det enkelte tilfælde.
 Der er i 16 tilfælde i  

 rapporten nærmere redegjort for hvorfor det skønnedes nødvendigt at anvende  

 håndjern.  

 I 12 af de tilfælde hvor håndjern blev anvendt for at hindre undvigelse, er  

 det  

 ikke nærmere konkretiseret hvorfor der skønnedes at være en  

 undvigelsesrisiko.
Som opfølgning på min  

 henstilling om at indskærpe at der gøres udførligt notat om begrundelsen for  

 anvendelse af håndjern, oplyste Direktoratet for Kriminalforsorgen i brev af  

 8.  

 januar 1996 at direktoratet i forbindelse med udsendelsen af ny  

 rapportblanket  

 ved skrivelse af 30. juli 1992 til kriminalforsorgens anstalter og  

 arrestinspektører havde indskærpet at der skal anføres en udførlig  

 begrundelse  

 for anvendelsen af håndjern.
I brev af 31. maj 1996 tog jeg det oplyste til  

 efterretning.
Jeg har i tre tilfælde  

 foretaget inspektioner efter den 30. juli 1992 da direktoratet indskærpede  

 begrundelsespligten. (I december 1993 Københavns Fængsler, i december 1994  

 Statsfængslet i Ringe og nu i december 1996 Anstalten ved Herstedvester). Jeg  

 har ved alle inspektionerne konstateret at der ikke i alle tilfælde noteres  

 en  

 konkret begrundelse for anvendelsen af håndjern.
Der synes således (fortsat)  

 at  

 være et generelt problem for så vidt angår notatudarbejdelser.
 Jeg anmoder direktoratet om  

 at oplyse hvad direktoratet agter at gøre ved dette forhold.
 Det er anstaltens vagthavende  

 leder eller den vedkommende bemyndiger dertil, der har  

  

 kompetencen  

  

 til at træffe beslutning om anvendelse af håndjern  

 (cirkulærets § 2). Hvis forholdene ikke tillader at man afventer vedkommendes  

 afgørelse, træffes beslutningen dog af den tilstedeværende funktionær som er  

 ansvarlig for det pågældende tjenesteområde (bestemmelsens 2. punktum).
Beslutningerne om anvendelse  

 af håndjern er truffet af en funktionær eller af overvagtmesteren, f.eks. i  

 form af en forhåndsgodkendelse.
I et tilfælde er beslutningen truffet af  

 anstaltens ledelse.
Alle rapporter - på nær en rapport (rapport af 17. maj  

 1996, kl. 13.35) - har været gennemset af både overvagtmester og inspektør.  

 Rapporten af 17. maj 1996 har hverken overvagtmesteren eller inspektøren  

 gennemset.
I langt de fleste tilfælde er gennemsynet sket umiddelbart efter  

 anvendelsen af håndjern.
Der er ikke i cirkulæret foreskrevet pligt til  

 underretning af institutionens vagthavende leder når håndjern anvendes under  

 transport.
 Efter cirkulærets § 3 skal  

 der ske lægetilsyn hvis der er mistanke om sygdom, herunder om tilskadekomst  

 hos den indsatte i forbindelse med anvendelsen af håndjern eller i tilfælde  

 hvor den indsatte selv begærer lægehjælp.
I seks tilfælde har  

 personalet skønnet at lægetilsyn var nødvendigt.
I tre tilfælde er det ikke  

 anført  

 om lægetilsyn blev skønnet nødvendigt eller ej.
Dette er uheldigt.
I et af de  

 tilfælde hvor personalet skønnede at lægetilsyn var nødvendigt, fremgår det  

 ikke af rapporten at lægetilsyn har fundet sted.
Dette er beklageligt.
 Ud over i ovennævnte fem  

 tilfælde har lægetilsyn fundet sted i seks tilfælde hvor jeg går ud fra at  

 det  

 er den indsatte der har anmodet om tilsyn af en læge.
Tilsynet er i seks tilfælde  

 sket inden for ca. to timer efter anvendelsen af håndjern.
I et tilfælde er  

 tilsyn sket efter ca. ni timer.
I fire tilfælde er der først sket tilsyn  

 efter  

 knap et døgn, heraf to tilfælde hvor personalet skønnede at lægetilsyn var  

 nødvendigt.
Der er ikke regler om hvornår lægetilsyn skal finde sted ved  

 anvendelse af håndjern under transport mv., men det skal ske så hurtigt som  

 muligt.
Det er kritisabelt at der i  

 fire tilfælde først fandt lægetilsyn sted efter knap et døgn.
Efter min  

 opfattelse er det uforståeligt at personalet skønner at lægetilsyn er  

 nødvendigt, og at der da kan gå knap et døgn inden lægetilsynet faktisk  

 finder  

 sted.
Jeg anmoder anstalten om at  

 overveje om der bør fastsættes interne retningslinier for personalets tilkald  

 af læge og opfølgning af sådanne tilkald.
Jeg udbeder mig underretning om  

 resultatet af anstaltens overvejelser.
Varigheden  

  

 af anvendelsen af håndjern har i 12 tilfælde været under  

 15 minutter, i tre tilfælde mellem 15 minutter og en halv time og i tre  

 tilfælde mellem en halv og en hel time.
I to tilfælde blev håndjern anvendt i  

 to til fire timer, i et tilfælde lidt over fire timer og i et tilfælde i to  

 gange ca. fire timer (ud- og hjemtransport). I et tilfælde blev håndjern  

 anvendt i ca. ni en halv time og i et andet tilfælde i 10½ time.
I to  

 tilfælde  

 er enten start- eller ophørstidspunkt ikke anført.
 Det er beklageligt at ikke  

 alle rapporter er udfyldt på en sådan måde at varigheden af foranstaltningen  

 fremgår.
b.
Magtanvendelse Jeg har modtaget 18 rapporter om magtanvendelse.
Rapporterne angår perioden  

 fra den 18. maj 1995 til den 27. november 1996. To af de 18 rapporter  

 vedrører tilfælde hvor der tillige blev anvendt håndjern, og disse tilfælde  

 er omfattet af gennemgangen ovenfor under a.
Disse to rapporter udelades  

 derfor i gennemgangen nedenfor.
 Anvendelsen af magt er reguleret i Direktoratet for Kriminalforsorgens  

 cirkulære af 15. april 1988, med senere ændringer, om magtanvendelse over for  

 indsatte.
Betingelserne  

  

 for at anvende magt er angivet i cirkulærets §§ 2 og 3. Efter § 2 kan magt  

 anvendes hvis øjeblikkelig indskriden er nødvendig, f.eks. for at afværge  

 personlig overlast eller hindre undvigelse.
Efter § 3 kan magt anvendes hvis  

 det er nødvendigt af andre årsager, f.eks. for at gennemføre personalets  

 anvisninger om opholdssted.
Magtanvendelse efter § 2 kan omfatte håndkraft,  

 brug af stav og tåregas af godkendt type (§ 2, stk. 2), mens magtanvendelse  

 efter § 3 kun kan omfatte brug af håndkraft (§ 3, stk. 2). Al magtanvendelse  

 forudsætter at mindre indgribende foranstaltninger forgæves har været anvendt  

 eller åbenbart vil være uanvendelige (§ 4).
 I ni tilfælde blev der anvendt magt for at afværge personlig overlast  

 (cirkulærets § 2, stk. 1, nr. 1). I seks af de ovennævnte tilfælde blev magt  

 tillige anvendt for at gennemføre flytning fra en lokalitet til en anden  

 (cirkulærets § 3, stk. 1, nr. 4), hvoraf der i et tilfælde desuden blev  

 anvendt magt for at gennemføre en visitation (cirkulærets § 3, stk. 1, nr.  

 2).
 I et tilfælde blev magt anvendt for at gennemføre en visitation, og i seks  

 tilfælde blev magt alene anvendt for at gennemføre flytning fra en lokalitet  

 til en anden.
 I alle 16 tilfælde bestod magtanvendelsen i brug af håndkraft.
I 13 tilfælde blev der anvendt greb i arme.
I to af disse tilfælde blev der  

 tillige anvendt benlås, heraf i et tilfælde i kombination med  

 "transportgreb". I yderligere et af disse tilfælde blev der anvendt  

 "transportgreb" og holdegreb og i  

 et tilfælde håndledstryk.
 I et tilfælde blev der alene  

 anvendt holdegreb og i et tilfælde alene "transportgreb".
I et tilfælde  

 (magtanvendelsen den 3. juli 1996) er det ikke anført hvori magtanvendelsen  

 bestod.
Dette er beklageligt.
 I tre tilfælde blev magt  

 anvendt i forbindelse med tvungen afklædning af den indsatte, og i et af  

 disse  

 tilfælde blev der anvendt benlås og greb i arme.
 For så vidt angår brugen af  

 benlås, henviser jeg til det der er anført ovenfor, under litra a, s.  

 000f.
Det fremgår ikke nærmere  

 hvilken form for benlås der blev anvendt i de pågældende tilfælde.
Da det  

 ikke  

 fremgår at der i forbindelse med magtanvendelsen blev brugt håndjern, og da  

 brug af fikseret benlås forudsætter brug af håndjern, går jeg ud fra at den  

 anvendte benlås i alle tilfælde var manuel.
Jeg foretager ikke videre  

 vedrørende  

 dette spørgsmål.
I 11 tilfælde er  

 magtanvendelsen søgt undgået ved samtaler med den indsatte, og i et tilfælde  

 er  

 der forsøgt med tilråb forud for magtanvendelsen.
I fire tilfælde fremgår det  

 enten udtrykkeligt af rapporten eller af beskrivelsen af hændelsesforløbet at  

 magtanvendelsen ikke er søgt undgået, idet mindre indgribende  

 foranstaltninger  

 har været uanvendelige.
 Der er i alle tilfælde  

 angivet en begrundelse for hvorfor magtanvendelsen var nødvendig, typisk i  

 form  

 af en redegørelse for hændelsesforløbet forud for magtanvendelsen.
Kompetencen  

  

 til at beslutte anvendelse af magt ligger hos institutionens  

 vagthavende leder, der dog for så vidt angår magtanvendelse efter reglerne i  

 cirkulærets § 3 kan delegere kompetencen til andre.
Hvis forholdene ved  

 anvendelse af magt efter § 2 ikke tillader at man afventer den vagthavende  

 leders afgørelse, kan beslutning om at anvende magt træffes af den  

 tilstedeværende funktionær som er ansvarlig for området.
Den vagthavende  

 leder  

 skal i så fald normalt underrettes omgående.
Der er ikke pligt til  

 underretning  

 ved anvendelse af magt efter § 3.
I 13 af tilfældene af  

 magtanvendelse er der efterfølgende sket underretning af overvagtmesteren, og  

 i  

 de resterende tre tilfælde er der sket underretning af både overvagtmesteren  

 og institutionens ledelse.
Underretningen er sket umiddelbart efter  

 magtanvendelsen.
I et tilfælde af magtanvendelse efter § 3, stk. 1, nr. 4, er  

 det ikke noteret i rapporten hvornår overvagtmesteren eller institutionens  

 ledelse er blevet underrettet, men det fremgår derimod at både  

 overvagtmesteren  

 og vicefængselsinspektøren efterfølgende (henholdsvis seks og syv dage  

 senere)  

 har gennemgået rapporten, og at de ikke har haft bemærkninger til  

 magtanvendelsen.
 Magtanvendelsescirkulærets §  

 8 om  

  

 lægetilsyn  

  

 svarer til reglerne  

 herom i håndjernscirkulæret, jf. ovenfor under litra a, s. 000.
Der blev tilkaldt læge i syv  

 tilfælde.
Tilsynet er i et tilfælde foretaget af en sygeplejerske i stedet  

 for  

 en læge.
Den indsatte er dog efter knap et døgn også blevet tilset af en  

 læge.
 Tilsyn ved en sygeplejerske  

 er ikke tilstrækkeligt til at opfylde kravet i cirkulærets § 8. Det er  

 beklageligt  

 at der ikke er forholdt i overensstemmelse med cirkulærets bestemmelser om  

 lægetilsyn.
 Min gennemgang af rapporterne  

 giver mig ikke anledning til yderligere bemærkninger.
c.
Anbringelse i enrum Jeg har modtaget materiale vedrørende 25 tilfælde af enrumsanbringelse som  

 har fundet sted i perioden fra den 29. august 1996 til den 27. november 1996.  

 I 21 tilfælde var der tale om tvangsmæssige anbringelser og i fire tilfælde  

 frivillige enrumsanbringelser.
I 22 af tilfældene vedrørte anbringelsen  

 fængselsdømte og i tre tilfælde forvaringsdømte.
Regler om enrumsanbringelse af fængsels- og forvaringsdømte findes i  

 Justitsministeriet, Direktoratet for Kriminalforsorgens, cirkulære af 14.  

 september 1978, med senere ændringer, om adgangen til at anbringe indsatte i  

 enrum.
Anstalten ved Herstedvester har endvidere i tilslutning til cirkulæret  

 udfærdiget særlige regler for anstalten i skrivelse af 16. april 1986 om  

 enrumsanbringelse på grund af arbejdsnedlæggelse, og i skrivelse af 18.  

 december 1992 om enrumsanbringelse.
 Betingelserne for frivillig enrumsanbringelse  

  

 findes i cirkulærets § 2, stk. 1, der har følgende indhold:
"Indsatte, der er anbragt i  

  

 lukket  

  

 institution, anbringes i enrum, såfremt de anmoder derom, og pladsforholdene  

 tillader det.
Indsatte, der er anbragt i  

  

 åben  

  

 institution, kan anbringes i enrum, såfremt vedkommende på grund af særlige  

 omstændigheder anmoder derom." (Mine fremhævelser).
 I anstaltens cirkulæreskrivelse af 18. december 1992 anføres under pkt. 2  

 bl.a. følgende:
 "Indsatte kan anbringes i enrum, såfremt vedkommende på grund af særlige  

 omstændigheder anmoder derom.
 Når en sådan anmodning fremsættes, udspørger afsnitsvagtmesteren  

 (afdelingsbetjenten) vedkommende om hvilke særlige omstændigheder, der  

 foreligger.
Hvis fyldestgørende oplysninger ikke gives, henvises den pågældende til at  

 have ophold i sin celle, og hvis han ønsker det, aflåses celledøren.
Den  

 pågældende  

  

 anses ikke  

  

 for enrumsanbragt, og der  

  

 udfærdiges ikke  

  

 rapport.
Den indsatte kan udenfor arbejdstiden  

 genoptage fællesskab, når han fremsætter ønske om det.
Hvis  

  

 fyldestgørende oplysninger gives  

  

 om baggrunden for ønsket om  

 enrumsanbringelse, herunder f.eks. frygt for medindsatte,  

  

 overføres  

  

 den pågældende til afdeling I eller D.
Der  

  

 udfærdiges rapport  

  

 med angivelse af den  

 indsattes oplysninger.
 Når en helhedsvurdering af  

 indsattes afsoningsforløb tilsiger det, kan det tillades, at indsatte går på  

 arbejde eller i skole.
Af ordens- og  

 sikkerhedshensyn  

  

 kan  

  

 der i konkrete  

 tilfælde for et kortere tidsrum (2 timer)  

  

 ske  

  

 placering af indsatte i egen celle bag låset dør uden, at der udfærdiges  

 enrumsrapport.  

  

 Journalrapport udfærdiges." Efter cirkulærets § 2, stk.  

 1, er det alene i  

  

 åbne  

  

 institutioner  

 at frivillig enrumsanbringelse kan betinges af tilstedeværelsen af særlige  

 omstændigheder.
 Jeg anmoder på den baggrund  

 anstalten om at redegøre for baggrunden for at det efter anstaltens  

 cirkulæreskrivelse af 18. december 1992 tillægges betydning om en indsat, der  

 anmoder om frivillig anbringelse i enrum, kan godtgøre at der foreligger  

 særlige  

 omstændigheder.
I to af de fire frivillige  

 enrumsanbringelser skete anmodningen fra den indsatte som reaktion på  

 anstaltens beslutning om overflyttelse af den indsatte til en anden af  

 anstaltens afdelinger.
I et tilfælde skete anmodningen efter at den indsatte  

 var kommet tilbage fra udstationering.
I et tilfælde skete anmodningen som  

 følge af indsattes ophidselse og afmagt.
 Betingelserne for tvangsmæssigt at anbringe en indsat i enrum  

  

 findes i cirkulærets § 2, stk. 2, der har følgende indhold:
"... anbringelse i enrum  

[kan] kun finde sted, såfremt det findes nødvendigt for at forebygge undvigelse, det findes nødvendigt for at forebygge voldsom adfærd, det findes påkrævet for at hindre fortsat strafbar  

 virksomhed, herunder brug af euforiserende stoffer, den indsatte udviser en sådan grov eller gentagen  

 utilladelig adfærd, som gør fortsat ophold i fællesskab åbenbart uforsvarlig.
den indsatte modsætter sig foranstaltninger, der er  

 nødvendige af sikkerhedshensyn, den indsatte modsætter sig foranstaltninger, der er  

 påkrævet for at gennemføre en almindelig sundhedskontrol eller forebygge  

 smittefare, den indsatte nægter at påtage sig beskæftigelse i  

 institutionen efter dennes bestemmelse, det på baggrund af konkrete omstændigheder findes  

 nødvendigt i tilfælde, hvor den indsatte skal afgive urinprøve." § 2, stk. 2, nr. 8, blev  

 indsat i cirkulæret ved cirkulære nr. 168 af 31. oktober 1996, med  

 ikrafttræden  

 straks.
 Efter cirkulærets § 2, stk.  

 3, er der endvidere følgende adgang til  

  

 foreløbig  

  

 tvangsmæssig enrumsanbringelse:
 "Hvis der på grundlag af  

 de foreliggende oplysninger eller under hensyn til den udviste adfærd er  

  

 begrundet formodning  

  

 om, at den indsatte  

 opfylder betingelserne for anbringelse i enrum ... , kan der - mens sagens  

 omstændigheder søges klarlagt - ske  

  

 foreløbig  

  

 anbringelse i enrum, indtil beslutning i henhold til § 3, stk. 1, kan  

 træffes."  

 (Mine fremhævelser).
 Alle de 21 tvangsmæssige  

 enrumsanbringelser er i første omgang sket som foreløbige anbringelser efter  

 §  

 2, stk. 3.
 Otte tilfælde af foreløbig  

 tvangsmæssig enrumsanbringelse skete med henvisning til § 2, stk. 2, nr. 2,  

 seks tilfælde med henvisning til nr. 3, et tilfælde med henvisning til nr. 4,  

 et tilfælde med henvisning til nr. 7, tre tilfælde med henvisning til både  

 nr.  

 2 og nr. 4, et tilfælde med henvisning til både nr. 3 og nr. 4. I et tilfælde  

 skete der henvisning til en rubrik med ordlyden "sagens omstændigheder  

 for tiden undersøges".
I et af de tilfælde hvor der  

 skete henvisning til § 2, stk. 2, nr. 3, afgav den indsatte urinprøve under  

 enrumsanbringelsen.
Anbringelsen fandt sted den 4. oktober 1996, dvs. inden  

 indførelsen af adgangen i § 2, stk. 2, nr. 8, til enrumsanbringelse i  

 tilfælde  

 hvor det findes nødvendigt for at indsatte kan afgive urinprøve.
Da det der  

 er  

 anført i rapporten, tyder på at enrumsanbringelsen skete  

  

 med henblik  

  

 på afgivelse af urinprøve, må jeg lægge til grund at enrumsanbringelsen  

 skete i strid med de dagældende regler.
Da der nu er hjemmel for  

 enrumsanbringelse med det angivne formål, foretager jeg mig imidlertid ikke  

 noget vedrørende dette forhold.
 Der kan ifølge cirkulærets §  

 3, stk. 1,  

  

 foretages afhøring  

  

 af  

 personale eller indsatte og indhentes yderligere indberetninger hvis det af  

 hensyn til klarlæggelse af sagens omstændigheder er påkrævet.
I 16 tilfælde afholdt  

 anstalten forhør, i to tilfælde blev forhøret afholdt af andre fængsler, og i  

 syv tilfælde blev der ikke afholdt forhør.
Fire af disse syv tilfælde  

 vedrørte  

 de frivillige enrumsanbringelser, og et af tilfældene gav anledning til at en  

 hel afdeling blev indkaldt til møde, hvor det blev påpeget at fortsat misbrug  

 af euforiserende stoffer eller hjemmebrygget alkohol ville medføre  

 indskrænkninger  

 i de indsattes goder.
I et tilfælde af  

 enrumsanbringelse af 31. oktober 1996 blev den indsatte, efter at han var  

 blevet pålagt en række bøder for at unddrage sig arbejdspligten, hensat i  

 foreløbigt enrum indtil hans beskæftigelsessituation var klarlagt.
Senere den  

 samme dag blev det besluttet at der ikke skulle afholdes forhør i sagen.
Det  

 fremgår  

 ikke om enrumsanbringelsen i den forbindelse ophørte.
 Jeg beder anstalten så vidt  

 det er muligt på nuværende tidspunkt, om at redegøre for forløbet i den  

 nævnte  

 sag.
 I 13 af de 16 tilfælde af  

 forhør blev den foreløbige enrumsanbringelse efter forhøret eller afgivelse  

 af  

 urinprøve ophævet således at der ikke skete egentlig enrumsanbringelse efter  

 §  

 3, stk. 1.
I to tilfælde blev den  

 foreløbige enrumsanbringelse efter forhøret videreført i en  

  

 egentlig enrumsanbringelse.
I det ene af  

 disse tilfælde skete anbringelsen efter § 2, stk. 2, nr. 2, og i det andet  

 tilfælde efter § 2, stk. 2, nr. 2 og nr. 4.
 I  

 et tilfælde (enrumsanbringelse af 6. november  

 1996, kl. 17.35) fremgår det ikke af forhørsprotokollen om der blev truffet  

 afgørelse om egentlig enrumsanbringelse, eller om den foreløbige anbringelse  

 blev bragt til ophør.
 Jeg beder anstalten om så  

 vidt det er muligt på nuværende tidspunkt, at redegøre for forløbet af den  

 nævnte sag.
Efter cirkulærets § 3, stk.  

 1, er det institutionens leder eller den han bemyndiger dertil, som har  

  

 kompetencen  

  

 til at træffe afgørelse om  

  

 egentlig  

  

 tvangsmæssig enrumsanbringelse.  

 For så vidt angår  

  

 foreløbig  

  

 enrumsanbringelse efter § 2, stk. 3, er det ikke anført hvem der har  

 kompetence  

 til at træffe sådan beslutning.
I forbindelse med inspektionen af anstaltens  

 grønlænderafdeling rejste jeg spørgsmålet om kompetencen til at træffe  

 beslutning om enrumsanbringelse.
Jeg henviser til min beretning for 1993, s.  

 398ff., 1994, s. 540ff, og 1995, s. 654. Som det fremgår heraf, (beretningen  

 for 1995) afventer en afklaring af kompetencespørgsmålet for tiden  

 gennemførelsen af en lov om fuldbyrdelse af straf mv.
På denne baggrund har  

 jeg  

 valgt ikke at beskæftige mig med kompetencespørgsmålet for så vidt angår  

 enrumsanbringelser i denne rapport.
 Proceduren ved foreløbig tvangsmæssig anbringelse i enrum  

  

 efter §  

 2, stk. 2, jf. § 2, stk. 3, findes i § 3, stk. 4, der har følgende indhold:
 "Den indsatte skal  

 snarest muligt orienteres om begrundelsen for den foreløbige anbringelse og  

 have lejlighed til at udtale sig".
Ved tre foreløbige  

 enrumsanbringelser er det i rapporten ikke anført om den indsatte fik  

 lejlighed  

 til at udtale sig, jf. § 3, stk.  

 3, in  

 fine.
I to af disse tilfælde var der tale om at den indsatte overgik til  

 enrumsanbringelse som følge af observationscellerapport af 15. november 1996,  

 og i begge tilfælde skyldtes overførslen at den indsatte var meget påvirket  

 af  

 alkohol.
Disse sager giver mig ikke anledning til yderligere bemærkninger.
I  

 den tredje sag er der ikke i rubrikken "indsatte ønskede at udtale  

 følgende" anført noget, men det fremgår af redegørelsen for de  

 omstændigheder der førte til anbringelsen, andetsteds på skemaet at den  

 indsatte var gjort bekendt med anbringelsesgrunden.
Sagen giver mig derfor  

 ikke  

 anledning til at foretage noget.
 Ved alle foreløbige  

 anbringelser er indsatte gjort bekendt med anbringelsesgrunden, jf. § 3, stk.  

 4.
 Proceduren ved beslutning om afholdelse af forhør og afgørelse om  

 egentlig enrumsanbringelse  

  

 efter § 3, stk. 1, er fastlagt i cirkulærets §  

 3, stk. 3, 4, 5 og 6, andet punktum, der har følgende indhold:
 "  

  

 Stk. 3.  

  

 Enrumsanbringelse i henhold til § 2, stk. 2, forudsætter,  

 at den indsatte i fornødent omfang er gjort bekendt med de foreliggende  

 indberetninger og eventuelle afhøringer samt har haft lejlighed til at udtale  

 sig.
 Stk. 4.  

  

 Den indsatte skal altid gøres bekendt med begrundelsen for,  

 at han anbringes i enrum.
 Stk. 5.  

  

 Alle afhøringer skal overværes af en af institutionens  

 funktionærer.
Stk. 6.... Den afhørte skal have lejlighed til at godkende  

 gengivelsen af sin forklaring ... " Alle 16 forhør blev overvåget  

 af en af anstaltens funktionærer, jf. § 3, stk. 5, og ved alle beslutninger  

 om  

 afholdelse af forhør og vurderinger af om der skulle ske egentlig  

 enrumsanbringelse, er bestemmelserne i § 3, stk. 3 og 4, iagttaget, og den  

 indsatte har hørt og godkendt diktatet af sin forklaring (stk. 6, andet  

 punktum).
Efter cirkulærets § 2, stk.  

 3, skal en sag vedrørende iværksat  

  

 foreløbig  

 anbringelse  

  

 fremmes mest muligt.
En af de foreløbige anbringelser varede  

 under seks timer, en mellem seks og 12 timer og fire mellem 12 og 18 timer,  

 hvoraf der i tre tilfælde var tale om at anbringelsen var iværksat hen på  

 eftermiddagen den ene dag og blev ophævet om formiddagen den følgende dag.
I  

 det sidste af de fire tilfælde (enrumsanbringelse den 16. september 1996)  

 blev  

 forhør først afholdt kl. 13.25. Det blev ved forhøret bestemt at anbringelsen  

 der var sket efter cirkulærets § 2, stk. 2, nr. 3, skulle ophøre kl. 15.00.
I tre tilfælde varede den  

 foreløbige enrumsanbringelse mellem 18 og 24 timer.
I det ene af disse  

 tilfælde  

 (enrumsanbringelsen den 9. september 1996) blev der foretaget forhør af flere  

 indsatte.
I det andet tilfælde blev forhør først afholdt næsten et døgn efter  

 anbringelsen, og i det sidste tilfælde blev det ved forhøret fastsat at  

 enrumsanbringelsen skulle bringes til ophør på et bestemt tidspunkt - som jeg  

 går ud fra lå efter forhørets afslutning.
 Jeg anmoder anstalten om en  

 udtalelse om de to sidstnævnte tilfælde.
Den foreløbige  

 enrumsanbringelse varede i tre tilfælde mellem et og to døgn og i tre  

 tilfælde  

 mellem to og tre døgn.
I ingen af disse sager - der alle kunne afsluttes  

 efter  

 et enkelt forhør af den indsatte - er der anført forhold der begrunder  

 hvorfor  

 den foreløbige enrumsanbringelse strakte sig over så lang tid.
 Jeg anmoder anstalten om en  

 udtalelse om behandlingen af disse sager.
 Direktoratet for  

 Kriminalforsorgen har i cirkulæreskrivelse af 19. april 1991 præciseret at  

 dato  

 og klokkeslet for ophør af enrumsanbringelsen skal noteres.
 I seks tilfælde af foreløbig  

 tvangsmæssig enrumsanbringelse - heraf to hvor forhør skulle afholdes af et  

 andet fængsel - fremgår det ikke hvornår den foreløbige anbringelse ophørte.  

 Dette er beklageligt.
 Cirkulærets § 4, stk. 6,  

 vedrørende den egentlige enrumsanbringelses  

  

 ophør  

  

 ,  

 har følgende indhold:
"Spørgsmålet om  

 anbringelsens ophør skal tages op til overvejelse, hver gang der er forløbet  

 1  

 uge siden iværksættelsen eller sidste beslutning om opretholdelse af  

 anbringelsen." Cirkulærets § 7, stk. 1, har  

 følgende indhold:
"Er en indsat i henhold  

 til § 2, stk. 2, anbragt i enrum ud over 4 uger, skal der omgående ske  

 indberetning til direktoratet. ..." I anstaltens skrivelse af 18.  

 december 1992 anføres i pkt. 8:
"Overvagtmesteren skal  

 udfærdige indberetning til direktoratet om enrumsanbringelsen, når den  

 indsatte  

 har været enrumsanbragt i  

  

 4 uger." I de to foreliggende tilfælde  

 af egentlig enrumsanbringelse varede anbringelsen henholdsvis fire og 74  

 dage.  

 I det sidstnævnte tilfælde (enrumsanbringelse af 14. november 1996, kl.  

 07.50)  

 fremgår det ikke af det materiale som jeg har modtaget, om der er sket  

 indberetning til direktoratet.
 Jeg beder anstalten om  

 oplysninger til belysning heraf.
Efter cirkulærets § 5, stk.  

 1, skal indsatte der anbringes i enrum, isoleres i  

  

 opholdsrum på særlig afdeling eller i eget opholdsrum.
Det følger  

 endvidere af cirkulære af 27. maj 1994 om anvendelse af observationsceller,  

 sikringscelle, fiksering mv. at celler der er indrettet og godkendt som  

 observationsceller ikke må anvendes til andet formål medmindre der foreligger  

 ganske særlige omstændigheder (§ 7). Celler der er indrettet og godkendt som  

 sikringsceller, må ikke anvendes til andet formål (§ 17).
 I direktoratets  

 følgeskrivelse af 27. maj 1994, med senere ændringer, til cirkulæret om  

 anvendelse af observationscelle mv. er det under pkt. 4 bl.a. anført:
"Anvendelse af observationsceller  

 til andet formål forudsætter direktoratets forudgående godkendelse eller,  

 hvis  

 en sådan ikke kan afventes, at direktoratets godkendelse snarest muligt  

 indhentes.
Når observationscellen anvendes til andet formål, skal der gøres  

 notat herom." I anstaltens skrivelse af 18.  

 december 1992 om enrumsanbringelse er under pkt. 3 anført følgende:
 "Når en enrumsanbragt  

 har været enrumsanbragt i 7 dage kan der ske udlevering af private effekter  

 under nødvendig hensyntagen til pladsforhold og særlige sikkerhedshensyn.
 På baggrund af særlige  

 sikkerhedshensyn omkring  

  

 afdeling I  

  

 gælder dette ikke indsatte, der placeres der i enrum.
I ganske særlige tilfælde kan  

 der dog gives tilladelse til udlevering af visse private effekter på  

  

 afdeling I.
Disse tilfælde forelægges  

 for overvagtmesteren, der efter samråd med afsnit H-I træffer afgørelse  

 herom.
Enrumsanbringelse i h.t.  

 cirkulærets § 2, stk. 2, pkt. 1-7, finder sted i  

  

 afdeling I  

  

 eller D (Mine fremhævelser)." Af de 25 enrumsanbringelser  

 som jeg har fået forelagt, er den indsatte i 18 tilfælde blevet foreløbigt  

 enrumsanbragt på anstaltens afdeling I, dvs. i en observationscelle, idet jeg  

 går ud fra at sikringscellen ikke er anvendt.
Heraf har én anbringelse været  

 frivillig.
Jeg beder om en udtalelse om  

 årsagen til at anstalten i de nævnte tilfælde har overført de indsatte til  

 afdeling I og ikke til anstaltens enrumsafdeling, afdeling D, eller til eget  

 opholdsrum.
Jeg beder herunder om oplysninger om hvordan anstalten har  

 forholdt  

 sig i overensstemmelse med direktoratets følgeskrivelse af 27. maj 1994 til  

 cirkulæret om anvendelse af observationscelle mv.
Jeg bemærker i den  

 forbindelse at ombudsmanden i sin rapport fra inspektionen i 1977  

 kritiserede,  

 at enrumsanbringelse i anstalten foregik i celler der praktisk taget var  

 udstyret som en sikringscelle.
Jeg henviser til Folketingets Ombudsmands  

 beretning for året 1977, s.  

 260f.
 Af udskrift af  

 forhørsprotokollen fra den 16. oktober 1996 fremgår bl.a. følgende:
"Den tidligere omtalte  

 iværksatte enrumsanbringelse ... opretholdes på afdeling I ... Såfremt  

 indsattes adfærd og psykiske tilstand er af en sådan karakter, at indsatte er  

 egnet til at gå tilbage til egen celle i fortsat enrum på afdeling D, vil  

 dette  

 blive iværksat efter besøget." I forbindelse med  

 inspektionen af anstaltens grønlænderafdeling blev anstaltens praksis med  

 enrumsanbringelse af indsatte af psykiske årsager undersøgt.
I brev af 6.  

 juli  

 1994 til direktoratet anførte anstalten bl.a. følgende:
"Reglerne om  

 observationscelle, der er trådt i kraft den 1. juli 1994, tilgodeser fuldt ud  

 anstaltens behov for en form for udelukkelse fra fællesskab af psykisk  

 dårlige  

 indsatte.
Anstalten vil nu ophøre med at anvende begrebet enrumsanbringelse  

 overfor denne gruppe indsatte." Jeg beder anstalten om en  

 udtalelse om baggrunden for at den indsatte i ovennævnte tilfælde blev  

 flyttet  

 fra enrumsafdelingen til afdeling I, uden at enrumsanbringelsen ophørte.
 Cirkulæret indeholder to  

 bestemmelser om pligten til at gøre  

  

 notat.
 Cirkulærets § 3, stk. 6, har  

 følgende indhold:
"Om bestemmelsen (om  

 enrumsanbringelse efter § 3, stk. 1, min tilføjelse) gøres notat, der skal  

 indeholde en gengivelse af det indberettede og eventuelle forklaringer. ...  

 det  

 skal anføres, om godkendelse (af gengivelsen af indsattes forklaring; min  

 tilføjelse) er sket.
Notatet skal endvidere indeholde en udførlig begrundelse  

 for, at anbringelsen er anset for påkrævet." I det ene af de to tilfælde  

 af egentlig enrumsanbringelse (enrumsanbringelsen den 27. november 1996) er  

 der ikke anført en nærmere begrundelse for den egentlige enrumsanbringelse.
 Cirkulærets § 4, stk. 7,  

 lyder således:
"Om de overvejelser, der  

 har fundet sted i henhold til stk. 5 (om hvorvidt anbringelsen ikke længere  

 er  

 påkrævet; min tilføjelse) og om anbringelsens ophør gøres notat." I anstaltens skrivelse af 18.  

 december 1992 anføres i pkt. 8:
"Vagtmesteren i det  

 afsnit, hvor den indsatte er enrumsanbragt, skal påse, at der under det  

 daglige  

 afsnitsmøde udfærdiges ugenotat om anbringelsen." Den ene af de egentlige  

 enrumsanbringelser blev bragt til ophør efter en samlet  

 enrumsanbringelsesperiode på under en uge, og i det andet tilfælde er jeg ved  

 min gennemgang af et journalnotat, jf. nedenfor under litra h, s.  

 000f, blevet bekendt med at der er  

 foretaget notater om den indsattes fortsatte ophold i enrum hver uge.
 Jeg har bemærket at anstalten  

 i forbindelse med rapportering af enrumsanbringelse har anvendt to  

 forskellige  

 formularer (skemaer). I den ene type skema (skema 1) følger angivelsen af  

 anbringelsesgrundene cirkulærets sondring mellem frivillige anbringelser og  

 tvangsmæssige anbringelser, jf. § 2, stk. 1 og stk. 2. Samtidig henvises for  

 så  

 vidt angår de tvangsmæssige anbringelser til cirkulærets § 2, stk. 3. Skema 1  

 har overskriften "Rapport vedrørende foreløbig anbringelse i  

 enrum".
I den anden type skema (skema  

 2) foretages ikke en sådan udtrykkelig sondring og henvisning.
I stedet  

 anføres  

 de respektive anbringelsesgrunde i én lang række.
Samtidig anføres i  

 tilslutning til anbringelsesårsagerne en rubrik med ordlyden: "Sagens  

 omstændigheder for tiden undersøges". Skema 2 har ligeledes overskriften  

 "Rapport vedrørende foreløbig anbringelse i enrum", men anfører  

 ikke  

 udtrykkeligt om der har været tale om en anbringelse efter § 2, stk. 3, og  

 sondrer som nævnt ikke mellem frivillige og tvangsmæssige anbringelser.
 Jeg anmoder anstalten om at  

 oplyse hvorfor der anvendes to forskellige formularer (skemaer). Jeg går i  

 øvrigt ud fra at anstalten har revideret eller vil revidere formularerne  

 sådan  

 at der bliver mulighed for at angive at anbringelsen er sket efter  

 bestemmelsens nye nr. 8.
 Min gennemgang af materialet  

 vedrørende anbringelse i enrum giver mig ikke anledning til bemærkninger ud  

 over  

 de ovenfor anførte.
d.
Anbringelse i observationscelle Jeg har modtaget kopi af i alt 23 rapporter om anbringelse i  

 observationscelle.
Rapporterne dækker perioden fra den 5. september 1996 til  

 den 27. november 1996.
 Anbringelse i observationscelle er reguleret i Direktoratet for  

 Kriminalforsorgens cirkulære af 27. maj 1994 om  

 anvendelse af observationscelle, sikringscelle, fiksering m.v. i  

 kriminalforsorgens anstalter og arresthuse.
 Betingelserne  

  

 for at der kan ske anbringelse i observationscelle, er angivet i cirkulærets  

 § 1. Efter bestemmelsen kan anbringelse kun finde sted hvis det skønnes  

 påkrævet for at hindre hærværk (§ 1, nr. 1), hvis afgørende hensyn til  

 opretholdelse af ro og sikkerhed i institutionen kræver det (§ 1, nr. 2),  

 eller hvis der skønnes at være behov for særlig observation (§ 1, nr. 3).
I tre tilfælde er der sket anbringelse i observationscelle for at opretholde  

 ro og sikkerhed i anstalten, og i 20 tilfælde er der sket anbringelse fordi  

 der skønnedes at være særligt behov for observation.
I et tilfælde er der i  

 rapporten noteret at der samtidig med anbringelsen er anvendt magt i form af  

 et korrigerende greb i overarmen.
I alle tilfældene - på nær to - er der  

 angivet en nærmere begrundelse for anbringelsen, typisk i form af en  

 redegørelse for hændelsesforløbet.
De to tilfælde hvor der ikke er anført en nærmere begrundelse for  

 anbringelsen, vedrører indsatte der er overført fra enrum til  

 observationscelle.
Det er beklageligt at der ikke er anført en nærmere  

 begrundelse for anbringelsen.
 Kompetencen  

  

 til at beslutte anbringelse i observationscelle ligger hos anstaltslederen,  

 der dog kan delegere kompetencen til andre, jf. cirkulærets § 2.
Af de modtagne rapporter fremgår det at overvagtmesteren i otte tilfælde har  

 truffet beslutning om anbringelse i observationscelle, mens beslutningen i  

 syv tilfælde er truffet af  

 en fængselsfunktionær.
I fire tilfælde er det angivet hvem der har truffet  

 beslutningen, men jeg kan ikke af rapporterne afgøre hvilken stilling de  

 pågældende havde.
I fire tilfælde er det ikke anført hvem der traf  

 beslutningen,  

 men rapportskemaet er i alle tilfælde underskrevet.
I 20 tilfælde er der  

 efterfølgende sket underretning af den vagthavende.
I tre tilfælde fremgår  

 det  

 ikke af rapporten om underretning har fundet sted (skemaet er ikke udfyldt).
 Det er naturligvis af  

 væsentlig betydning at rapporterne er udfyldt omhyggeligt, sådan at det altid  

 fremgår hvem der har truffet beslutningen eller godkendt foranstaltningen.
Jeg anmoder anstalten om at  

 overveje om der bør fastsættes retningslinier for overvagtmestrenes og  

 fængselsfunktionærernes beslutning om anbringelse i observationscelle.
Jeg  

 udbeder mig underretning om resultatet af anstaltens overvejelser.
 Cirkulærets § 4 om  

  

 lægetilsyn  

  

 foreskriver at lægen skal tilkaldes  

 når der er konkret mistanke om sygdom, eller hvis den indsatte selv begærer  

 det.
I et tilfælde er der sket  

 tilsyn fordi personalet skønnede at det var nødvendigt.
I et tilfælde fremgår  

 det ikke af rapporten om lægetilsyn skønnedes nødvendigt eller unødvendigt  

 (denne del af rapporten mangler). Det fremgår imidlertid af de løbende  

 observationer og bemærkninger at der er sket tilsyn ved en sygeplejerske 20  

 minutter efter anbringelsen i observationscellen.
I yderligere et tilfælde er  

 den del af rapporten der vedrører personalets skøn over nødvendigheden af  

 lægetilsyn ikke udfyldt.
Det fremgår imidlertid af de løbende notater i  

 rapporten at der ved anbringelsen blev ringet til sygeplejersken, og at denne  

 30 minutter senere tilså den indsatte.
Det er naturligvis af  

 væsentlig betydning at der foretages en fyldestgørende udfyldelse af  

 rapporterne.
Det er beklageligt at der i en rapport mangler den del af  

 rapporten som vedrører lægetilsyn, ligesom det er beklageligt at en rapport  

 er  

 mangelfuldt udfyldt.
I alle tre tilfælde er  

 tilsynet foretaget af en sygeplejerske.
Tilsyn ved en sygeplejerske er ikke  

 tilstrækkeligt til at iagttage cirkulærets bestemmelse om lægetilsyn.
Det er  

 beklageligt at anstalten ikke har iagttaget cirkulærets § 8.
I et tilfælde blev lægetilsyn  

 ikke skønnet nødvendigt.
Den indsatte anmodede selv efter henholdsvis en time  

 og 25 minutter og en time og 45 minutter om en samtale med enten en psykiater  

 eller en sygeplejerske.
Det fremgår ikke af de løbende notater i rapporten om  

 indsattes anmodning blev efterkommet, idet der alene er anført: "(ingen  

 psykiater på anstalten)".
I det omfang det er muligt på  

 nuværende tidspunkt, anmoder jeg anstalten om at oplyse om den indsattes  

 anmodning blev efterkommet, og i givet fald hvornår tilsyn blev foretaget.  

 Jeg  

 bemærker at jeg er opmærksom på at en indsat i princippet ikke kan forlange  

 samtale/tilsyn ved en sygeplejerske.
Ifølge cirkulærets § 8 kan indsatte dog  

 anmode om lægetilsyn.
 Ved anbringelse i  

 observationscelle skal den indsatte jævnligt  

  

 tilses af personalet  

  

 , jf. cirkulærets § 6. I forbindelse med  

 tilsynet skal der på et observationsskema foretages notat om tidspunktet for  

 tilsynet og om indsattes tilstand, herunder eventuelle bemærkninger om  

 behovet  

 for at opretholde foranstaltningen.
I otte tilfælde er der i  

 forbindelse med observation af den indsatte ført et samlet notat om at den  

 indsatte har sovet hele natten uden afbrydelser.
Et sådant samlet notat om  

 indsattes (uændrede) tilstand over en længere periode opfylder ikke kravet i  

 cirkulærets § 6, idet det ikke heraf fremgår hvor ofte - og på hvilket  

 tidspunkt - den indsatte er blevet tilset.
 Det er beklageligt at det  

 ikke af alle rapporter fremgår på hvilket tidspunkt tilsynet med den indsatte  

 har fundet sted.
Beslutning om  

  

 ophør  

  

 af anbringelse i observationscelle  

 træffes efter cirkulærets § 19, stk. 2, af anstaltslederen.
Kompetencen kan  

 dog  

 delegeres til andre.
I otte tilfælde er  

 beslutningen om ophør af anbringelsen truffet af en fængselsfunktionær, og i  

 et  

 tilfælde er beslutningen truffet af en overvagtmester.
I de øvrige tilfælde  

 fremgår det ikke af rapporten (eller de øvrige rapporter) hvilken stilling  

 den  

 pågældende havde.
 I 20 tilfælde er rapporterne  

 efterfølgende gennemset af såvel overvagtmesteren som fængslets ledelse, og i  

 tre tilfælde er rapporterne alene gennemset af en overvagtmester.
 Jeg anmoder om at anstalten  

 oplyser om eventuelle interne retningslinier for fængselsfunktionærernes  

 beslutning om ophævelse af observationscelleanbringelsen.
 Varigheden  

  

 af anbringelserne må efter cirkulærets § 19, stk. 1,  

 ikke udstrækkes længere end det skønnes absolut påkrævet.
Anbringelserne er af meget  

 varieret varighed.
Den korteste anbringelse varede 15 minutter (indsatte blev  

 herefter overført til sikringscelle), og den længste anbringelse varede ca.  

 16  

 døgn.
Af de øvrige tilfælde varede 10 under et døgn, fire mellem et og to  

 døgn,  

 to mellem to og tre døgn, tre mellem tre og fire døgn, et mellem fire og fem  

 døgn og et tilfælde mellem fem og seks døgn.
 Min gennemgang af rapporterne  

 om anbringelse i observationscelle giver mig ikke anledning til yderligere  

 bemærkninger.
e.
Anbringelse i sikringscelle Jeg har modtaget kopi af i alt seks rapporter om anbringelse i sikringscelle.  

 Rapporterne dækker perioden fra den 21. maj 1996 til den 13. november 1996.
 Regler  

  

 om anbringelse i sikringscelle findes i det ovenfor under litra d nævnte  

 cirkulære af 27. maj 1994.
 Betingelserne  

  

 for anbringelse i sikringscelle er angivet i cirkulærets § 8. Efter  

 bestemmelsens stk. 1 kan anbringelse kun finde sted såfremt det skønnes  

 nødvendigt for at afværge truende vold (nr. 1), betvinge voldsom modstand  

 (nr. 2), eller for at hindre selvmord eller anden selvbeskadigelse (nr. 3).  

 Efter bestemmelsens stk. 2 må anbringelse i sikringscelle kun anvendes når  

 forholdene gør det absolut påkrævet, og når andre mindre indgribende  

 foranstaltninger har været forsøgt eller vil være åbenbart utilstrækkelige.
I tre tilfælde er der sket anbringelse for at afværge truende vold, og i to  

 af disse tilfælde er anbringelse tillige sket for at betvinge voldsom  

 modstand.
I to tilfælde er anbringelse sket alene for at betvinge voldsom  

 modstand, og i et tilfælde er anbringelse sket for at hindre selvmord eller  

 anden selvbeskadigelse.
I fire tilfælde er der i forbindelse med anbringelsen i sikringscelle anvendt  

 magt over for den indsatte.
I to tilfælde var der tale om armsnoningsgreb,  

 det ene kombineret med brug af håndjern, det andet kombineret med brug af  

 almindeligt holdegreb om benet.
I to andre tilfælde blev der anvendt benlås  

 kombineret med henholdsvis armlås og greb i arm og håndjern.
 For så vidt angår brugen af benlås, henviser jeg til det der er anført  

 ovenfor under litra a, s.  

 000f.
Anbringelse i sikringscelle kan efter cirkulærets § 10 kombineres med  

  

 fiksering  

  

 hvis dette skønnes nødvendigt.
Fiksering består ifølge bestemmelsen i brug af  

 bælte og  

  

 eventuelt  

  

 (min fremhævning) fod- og håndremme samt handsker.
I alle seks tilfælde er den  

 indsatte blevet fikseret under anbringelse i sikringscellen.
I fem tilfælde  

 skete der fiksering med alle midler, mens der i et tilfælde "kun"  

 blev anvendt bælte og hånd- og fodremme.
 Fiksering er i cirkulærets §  

 10 betinget af at dette skønnes nødvendigt i den pågældende situation.  

 Skønnet  

 over nødvendigheden af fiksering bør altid fremgå af sikringscellerapporten  

 som  

 begrundelse for anvendelsen, ligesom det bør fremgå om der er foretaget en  

 vurdering af om alle fikseringsmidler er påkrævet.
I flere af rapporterne er der  

 i forbindelse med anvendelse af fiksering gjort notat om nødvendigheden  

 heraf,  

 men i enkelte tilfælde er der ikke anført nogen nærmere begrundelse.
Der er  

 ikke i nogen af rapporterne skelnet mellem brugen af bæltefiksering over for  

 brugen af yderligere fikseringsmidler.
 Jeg finder det beklageligt at  

 der ikke i alle rapporter er givet en konkret begrundelse for anvendelsen af  

 fiksering og for fikseringens omfang.
Det er påfaldende at  

 anstalten i samtlige sikringscelleanbringelser - på nær en - anvender  

 samtlige  

 fikseringsmidler.
Jeg anmoder anstalten om en udtalelse om anvendelsen af  

 fikseringsmidler.
Kompetencen  

  

 til at beslutte anbringelse i sikringscelle ligger hos  

 anstaltens vagthavende leder.
Hvis forholdene ikke tillader at man afventer  

 lederens afgørelse, kan beslutning træffes af den tilstedeværende funktionær  

 som er ansvarlig for det pågældende tjenesteområde.
Den vagthavende leder  

 skal  

 så hurtigt som muligt underrettes om anbringelsen, jf. cirkulærets § 11.
I fem tilfælde blev  

 beslutningen truffet af en fængselsfunktionær, og i et tilfælde traf en  

 overvagtmester beslutningen.
I alle seks tilfælde er der umiddelbart efter  

 anbringelsen sket underretning af den vagthavende leder.
Dog fremgår det i et  

 tilfælde ikke helt klart hvor længe der er gået, idet tidspunktet for  

 anbringelse ikke er påført rapporten.
Det fremgår imidlertid af rapporten at  

 den indsatte er kommet fra Helsingør Arrest kl. 18.55, og at den vagthavende  

 leder er blevet underrettet kl. 19.00.
Varigheden  

  

 af anbringelserne er varierende.
I de fleste tilfælde er  

 der tale om korterevarende ophold.
I et tilfælde varede anbringelsen 50  

 minutter, i et andet tilfælde en time og 35 minutter, i to tilfælde en time  

 og  

 55 minutter og i et tilfælde fem timer og 50 minutter.
I et tilfælde varede  

 anbringelsen 12 timer og 55 minutter.
De indsatte har i alle seks  

 tilfælde været fikseret under hele anbringelsen i sikringscellen.
Dog har den  

 indsatte der var anbragt i fem timer og 50 minutter, fået håndremmene løsnet  

 efter fire timer og 45 minutter.
 Regler om  

  

 lægetilsyn  

  

 findes i cirkulærets §§ 12 og  

 13. § 12 regulerer tilfælde hvor der ikke anvendes fiksering, mens § 13  

 omfatter tilfælde hvor der anvendes fiksering.
Ved brug af fikseringsmidler  

 skal lægen efter § 13 tilkaldes omgående.
Tilkaldelsen skal ske med henblik  

 på  

 at lægen så hurtigt som det kan lade sig gøre, skal tilse den indsatte,  

 medmindre lægen har sikret sig at lægeligt tilsyn ikke er nødvendigt.
I en sag blev lægen tilkaldt  

 samtidig med at fiksering blev foretaget.
I fire tilfælde blev lægen tilkaldt  

 inden for fem minutter, og i et tilfælde blev lægen tilkaldt efter 15  

 minutter.
 I rapporten fra inspektionen  

 af anstaltens grønlænderafdeling udtalte jeg bl.a. at lægetilkald 10 minutter  

 efter anbringelsen ikke er i overensstemmelse med cirkulærets bestemmelser  

 (min beretning for 1993, s. 402). Direktoratet har i følgeskrivelse af 27.  

 maj  

 1994, med senere ændringer, til cirkulæret taget min opfattelse til  

 efterretning.
 Jeg mener at det er meget  

 beklageligt at lægen i et tilfælde først blev tilkaldt efter 15 minutter.
I to tilfælde fandt  

 lægetilsyn sted inden for 20 minutter efter anbringelsen, og i et tilfælde  

 inden for 45 minutter.
I et tilfælde skete tilsyn efter en time og fem  

 minutter,  

 og i et tilfælde efter en time og 25 minutter.
I et tilfælde skete der tilsyn  

 ved en sygeplejerske efter 20 minutter, mens tilsyn ved læge først skete  

 efter  

 to timer og seks minutter hvor sikringscelleanbringelsen var ophørt.
 Spørgsmålet om hvor hurtigt  

 tilsyn ved en læge skal ske, undersøgte jeg i forbindelse med inspektionen af  

 Københavns Fængsler, hvor jeg udtalte at tilsyn ved en læge mere end en time  

 efter anbringelsen ikke var i overensstemmelse med det dagældende cirkulære.  

 Jeg henviser til min beretning for 1994, s. 498, og min beretning for 1995,  

 s.  

 650f.
 Cirkulæret om anvendelse af  

 observationscelle, sikringscelle mv. er efterfølgende blevet ændret sådan at  

 lægetilsyn skal finde sted så hurtigt som det kan lade sig gøre, medmindre  

 lægen har sikret sig at lægeligt tilsyn er åbenbart unødvendigt.
Der er ikke i de tre tilfælde  

 hvor der gik mere end time fra anbringelsen til lægetilsyn fandt sted, anført  

 nogen begrundelse for det sene lægetilsyn.
Det er beklageligt.
 Da jeg ved min gennemgang af  

 rapportmaterialet har konstateret at lægetilsyn både i tilfælde af anvendelse  

 af håndjern, magtanvendelse og anbringelse i observationscelle og  

 sikringscelle  

 er sket ved en sygeplejerske, anmoder jeg anstalten om en udtalelse herom.  

 Herunder anmoder jeg om at modtage eventuelle interne retningslinier for  

 anvendelsen af sygeplejersker i tilfælde hvor tilsyn af en læge er  

 foreskrevet.
 Jeg har under min gennemgang  

 af rapporterne noteret mig at i en rapport var notat om tilkaldelse af og  

 tilsyn ved lægen udfyldt i den del af det fortrykte rapportmateriale som  

 finder  

 anvendelse, når den indsatte ikke er fikseret.
 Det fortrykte  

 rapportmateriale bør naturligvis udfyldes korrekt.
 Efter cirkulærets § 13, stk.  

 3, skal en indsat der er fikseret, have  

  

 fast  

 vagt  

  

 , og efter § 15 skal vagten (og enhver anden der tilser den indsatte)  

 gøre  

  

 notat  

  

 om tidspunkt for tilsyn  

 samt oplyse om den indsattes tilstand, herunder bemærkninger om behovet for  

 at  

 opretholde fikseringen og anbringelsen.
 Der har i alle tilfælde været  

 en fast vagt hos den fikserede, og vagten har gjort notater om indsattes  

 tilstand med korte mellemrum, ligesom det er noteret hvis indsatte har talt  

 med  

 læge eller andre ansatte ved anstalten.
 Beslutning om  

  

 ophør  

  

 af anbringelse i sikringscelle og  

 anvendelse af fikseringsmidler træffes efter cirkulærets § 19, stk. 2, af  

 anstaltslederen  

 eller den til hvem kompetencen er delegeret.
 I fem tilfælde er beslutningen  

 truffet af den ansvarshavende fængselsfunktionær, og i et tilfælde er  

 beslutningen truffet af en overvagtmester.
 Jeg anmoder om oplysninger om  

 eventuelle interne retningslinier for fængselsfunktionærers adgang til at  

 beslutte ophør af sikringscelleanbringelsen.
 Alle rapporter er  

 efterfølgende gennemgået af den ledende overvagtmester eller  

 sikkerhedsovervagtmesteren, og fem af rapporterne er tillige gennemgået af  

 anstaltens ledelse.
 Min gennemgang af rapporterne  

 om sikringscelleanbringelser giver mig ikke anledning til yderligere  

 bemærkninger.
f.
Forhørsprotokollen (disciplinærsager) Jeg har modtaget kopi af forhørsprotokollen vedrørende i alt 40 forhør som er  

 afholdt i perioden fra den 9. september 1996 til den 6. december 1996.  

 Forhørene er afholdt som led i disciplinærsager der for så vidt angår  

 fængselsdømte, behandles efter bekendtgørelse af 21. juni 1973, med senere  

 ændringer, om fuldbyrdelse af frihedsstraf (fuldbyrdelsesbekendtgørelsen) og  

 cirkulære af 10. marts 1976, med senere ændringer, om anvendelse og  

 fuldbyrdelse af disciplinærstraf over for indsatte og om disciplinærsagers  

 gennemførelse.
Disciplinærsager for forvaringsdømte behandles efter  

 bekendtgørelse af 21. juni 1973, med senere ændringer, om behandling af  

 personer, der anbringes i forvaring, og det ovennævnte cirkulære.
Reglerne  

 for fængselsdømte og forvaringsdømte er identiske.
 Disciplinærsager for varetægtsarrestanter behandles efter bekendtgørelse af  

 12. september 1978, med senere ændringer, om ophold i varetægtsfængsel  

 (varetægtsbekendtgørelsen) og cirkulære af 13. december 1978, med senere  

 ændringer, om anvendelse og fuldbyrdelse af disciplinærstraf over for  

 varetægtsarrestanter og om disciplinærsagers gennemførelse.
 Bestemmelserne i §§ 7 - 11 i cirkulæret af 10. marts 1976, med senere  

 ændringer, er indholdsmæssigt identisk med bestemmelserne i §§ 6 - 10 i  

 cirkulæret af 13. september 1978, med senere ændringer.
I 31 tilfælde er disciplinærsagen gennemført over for en fængselsdømt, og i  

 et tilfælde over for en varetægtsarrestant.
I de resterende otte tilfælde er  

 det ikke ud fra det materiale som jeg har modtaget, muligt at afgøre hvorvidt  

 vedkommende er fængselsdømt, forvaringsdømt, hæftedømt, varetægtsarrestant  

 eller eventuelt opholder sig i anstalten på andet grundlag.
I samtlige sager  

 er der henvist til fuldbyrdelsesbekendtgørelsen, og jeg går derfor ud fra at  

 de otte sager også er gennemført over for fængselsdømte.
34 af de 40 sager endte med ikendelse af en  

  

 disciplinærstraf  

  

 der kan bestå i strafcelle eller bøde.
Anstaltens ledelse oplyste under et  

 møde at  

 strafcelle ikke anvendes i anstalten, og alle 34 sager endte således med  

  

 bøde.
Det fremgår imidlertid af flere af  

 forhørsprotokollerne at den indsatte er blevet meddelt, "at i  

 gentagelsestilfælde må indsatte påregne at blive ikendt en strengere  

 sanktion,  

  

 herunder  

  

 anbringelse i  

  

 enrum  

  

 af længere varighed" (mine  

 fremhævelser).
 Jeg anmoder anstalten om en  

 udtalelse vedrørende eventuel brug af enrumsanbringelse som sanktion i  

 disciplinærsager.
Bøderne udgjorde i 18  

 tilfælde 25,00 kr., i to tilfælde 40,00 kr., i otte tilfælde 50,00 kr., i tre  

 tilfælde 75,00 kr., i et tilfælde 125,00 kr., i et tilfælde 150,00 kr. og i  

 et  

 tilfælde 231,00 kr.
I fire af de 34 sager blev der tillige truffet afgørelse  

 om  

 konfiskation, og i tre af sagerne blev der tillige givet en advarsel.
I en  

 sag  

 fik den indsatte tillige inddraget og båndlagt et beløb som var blevet  

 forsøgt  

 smuglet ud af fængslet.
I en af sagerne der vedrørte trusler om vold mod  

 anstaltens købmand, blev det tillige bestemt at den indsatte skulle ledsages  

 ved handel hos købmanden.
21 af de 34 sager vedrørte  

 hashrygning, herunder to sager der tillige vedrørte henholdsvis indtagelse af  

 morfin og heroin.
To sager vedrørte besiddelse af hash, to sager vedrørte  

 indtagelse af en antagelig hjemmebrygget "gæret væske", to sager  

 vedrørte henholdsvis upassende sprog og utilladelig adfærd, to sager vedrørte  

 trusler mod henholdsvis en fængselsfunktionær og anstaltens købmand, en sag  

 vedrørte indtagelse af medikamenter, en sag vedrørte besiddelse af medicin og  

 uretmæssig besiddelse af andre effekter, en sag vedrørte upassende sprog,  

 uretmæssigt ophold på naboafdeling og uretmæssig besiddelse af effekter, en  

 sag  

 vedrørte udsmugling af penge og en sag vedrørte uretmæssigt ophold på  

 naboafdeling.
Af de resterende seks sager  

 der endte med  

  

 andet end idømmelse af en  

 disciplinærstraf  

  

 , var reaktionen i fem sager advarsel.
I en af disse sager,  

 som vedrørte en ituslået rude, blev der tillige krævet en erstatning på 25,00  

 kr.
I en anden af disse fem sager blev en enrumsanbringelse tillige  

 opretholdt.  

 I en sag der vedrørte trusler fra den indsatte mod fængselspersonalet, blev  

 der  

 truffet beslutning om overførsel til et andet fængsel.
Ved gennemgangen af  

 forhørsprotokollen er jeg ikke gået ind i en nærmere vurdering af baggrunden  

 for indberetningerne (som jeg ikke har været i besiddelse af), og af de  

 afgørelser  

 der er truffet efter forhørene.
Gennemgangen nedenfor har koncentreret sig om  

 iagttagelse af reglerne i de ovennævnte bekendtgørelser og cirkulærer og  

 inddrager  

 alle disciplinærsagerne, uanset om reaktionen har været en disciplinærstraf  

 efter disciplinærstrafcirkulærerne eller anden foranstaltning efter andre  

 bestemmelser.
 Det er institutionens leder,  

 eller den han bemyndiger til på sit ansvar at udøve den, der har  

  

 kompetencen  

  

 til at træffe afgørelse i  

 disciplinærsager (fuldbyrdelsesbekendtgørelsens § 34, stk. 1, og  

 varetægtsbekendtgørelsens § 36, stk. 1).
 Alle de gennemgåede  

 afhøringer og afgørelser er foretaget af overvagtmestre eller  

 sikkerhedsovervagtmesteren  

 som jeg må forstå er tillagt kompetencen.
Jeg beder fængslet oplyse om  

 der internt er fastsat retningslinier for overvagtmestrenes og  

 sikkerhedsovervagtmesterens udøvelse af disciplinærmyndigheden.
I bekræftende  

 fald beder jeg om oplysning om disse retningslinier.
Samtidig beder jeg om at  

 få oplyst hvilket tilsyn inspektøren fører med disciplinærstrafområdet.
Disciplinærsager skal  

  

 behandles så hurtigt som muligt  

  

 (§ 7,  

 stk. 2, i cirkulæret af 10. marts 1976). I 16 tilfælde blev sagen behandlet  

 den  

 samme dag eller dagen efter.
I tre af disse tilfælde fremgår dette dog ikke  

 af  

 forhørsprotokollen, men det kan udledes ved at sammenholde enrumsrapporterne  

 med forhørsprotokollen.
I seks tilfælde er forhør foretaget efter at der er  

 kommet svar på en urinprøve, men der foreligger ikke oplysninger om datoen  

 for  

 modtagelse af svar - i et af tilfældene foreligger der dog oplysninger om  

 datoen for afsendelse af svaret.
I de seks tilfælde er der gået mellem 11 og  

 28  

 dage fra afgivelsen af urinprøven til afholdelse af forhør.
Jeg går ud fra at  

 forhør er foretaget hurtigst muligt efter modtagelse af svaret.
I seks  

 tilfælde  

 blev forhør afholdt to dage efter indberetningen, i otte tilfælde tre dage  

 efter indberetningen og i tre tilfælde henholdsvis fire, fem og syv dage  

 efter  

 indberetningen.
I et tilfælde blev forhør  

 afholdt 13 dage efter at forseelsen blev begået.
Sagen kunne afsluttes på  

 baggrund af et enkelt forhør af den indsatte.
Det er efter min opfattelse  

 beklageligt at sagen ikke blev afsluttet på et tidligere tidspunkt end det  

 var  

 tilfældet.
I §§ 8 og 9 i cirkulæret af  

 10. marts 1976 findes bestemmelser vedrørende  

  

 proceduren  

  

 ved behandling af disciplinærsager.
Cirkulærets § 8  

 lyder således:
"Disciplinærsager om  

 ikendelse af bøder kan gennemføres uden den indsattes tilstedeværelse, dersom  

 overtrædelsen umiddelbart har kunnet konstateres, eller sagens omstændigheder  

 i  

 øvrigt må anses for fuldt klarlagt.
I så fald skal den indsatte skriftligt  

 underrettes om, hvilken afgørelse der agtes truffet og om adgangen til at  

 udtale sig i sagen.
Stk. 2.  

  

 Gennemførelse af sagen uden den indsattes tilstedeværelse  

 forudsætter, at han ikke ønsker at udtale sig i sagen.
Hvis han ønsker at få  

 lejlighed hertil, gennemføres disciplinærsagen efter reglerne i § 9.
Stk. 3.  

  

 Om disciplinærsagens gennemførelse gøres notat i en særlig  

 protokol.
Notatet skal indeholde en gengivelse af det indberettede, oplysning  

 om, hvilke bestemmelser der er overtrådt og oplysning om afgørelsen.
I  

 notatet  

 skal det anføres, at den indsatte er underrettet om adgangen til at udtale  

 sig." I 16 sager (alle vedrørende  

 hashrygning) blev rapporten optaget uden den indsattes tilstedeværelse, men  

 med  

 henvisning til den indsattes skriftlige erkendelse af det konkrete tilfælde  

 af  

 hashrygning.
I alle 16 sager er bestemmelsen i cirkulærets § 8, stk. 3,  

 endvidere iagttaget.
 Af det materiale som jeg har  

 modtaget, fremgår det ikke om den indsatte er blevet  

  

 skriftligt  

  

 underrettet efter § 8, stk. 1. Jeg anmoder om  

 oplysninger til belysning heraf.
 De resterende 24 sager er  

 behandlet efter cirkulærets § 9 der lyder således:
 "I disciplinærsager i  

 øvrigt gøres den indsatte bekendt med, hvad der er indberettet, og orienteres  

 i  

 hovedtræk om, hvad der måtte være fremkommet under eventuelle afhøringer i  

 sagen.
 Stk. 2.  

  

 Afgørelsen træffes under den indsattes tilstedeværelse,  

 efter at han har haft lejlighed til at udtale sig.
 Stk. 3.  

  

 Alle afhøringer skal overværes af en af institutionens  

 funktionærer.
Stk. 4.  

  

 Om disciplinærsagens gennemførelse gøres notat i en særlig  

 protokol.
Notatet skal indeholde en gengivelse af det indberettede og de  

 afgivne forklaringer, der skal protokolleres, medens vedkommende er til  

 stede.  

 Protokollatet søges affattet således, at det kan godkendes af den pågældende.  

 Notatet skal endvidere indeholde oplysning om, hvilke bestemmelser der anses  

 overtrådt, på hvilket grundlag dette anses for bevist og oplysning om  

 afgørelsen." De indsatte er i alle  

 tilfælde blevet partshørt i overensstemmelse med § 9, stk. 1. Bestemmelserne  

 i  

 § 9, stk. 2, 3 og 4, 1. og 2. punktum, er også iagttaget i alle sagerne.
 I alle tilfælde på nær to har  

 den indsatte godkendt forhøret i overensstemmelse med § 9, stk. 4, 3.  

 punktum.  

 I det ene af disse to tilfælde ønskede den indsatte ikke at godkende  

 forhøret,  

 og i det andet tilfælde havde forhøret udviklet sig på en sådan måde at det  

 var  

 åbenlyst at den indsatte ikke ønskede at godkende forhøret.
Kravet i § 9, stk. 4, sidste  

 punktum, vedrørende oplysning om hvilke bestemmelser der anses for overtrådt,  

 er ikke overholdt i syv sager.
I den ene af disse syv sager  

 (forhørsprotokollen, s. 10346) blev et beløb på 200,00 kr. inddraget og  

 båndlagt uden at der blev angivet nogen hjemmel for reaktionen.
De øvrige  

 seks  

 tilfælde vedrører alle advarsler.
I fuldbyrdelsesbekendtgørelsens § 36, stk.  

 2,  

 er det bestemt at der når omstændighederne taler derfor, i stedet for  

 ikendelse  

 af disciplinærstraf kan tildeles en advarsel.
I ingen af de tilfælde hvor der  

 er givet advarsler, er der henvist til bekendtgørelsens § 36, stk. 2. I ét  

 tilfælde (forhørsprotokollen, s. 10354) er der henvist til  

 fuldbyrdelsesbekendtgørelsens  

 § 33. Som jeg tidligere har udtalt (min beretning for 1995, s. 610), giver §  

 33  

 hjemmel for ikendelse af disciplinærstraf som ifølge  

 disciplinærstrafcirkulærets § 1 alene kan omfatte bøde eller strafcelle.
Det  

 er derfor forkert at henvise til § 33 når der anvendes en anden reaktion end  

 disciplinærstraf, f.eks. advarsel.
I stedet bør der i advarselstilfældene  

 henvises til bekendtgørelsens § 36, stk. 2.
 I disciplinærsagen mod  

 varetægtsarrestanten er der henvist til fuldbyrdelsesbekendtgørelsens § 33,  

 jf.  

 § 19, stk. 2, jf. disciplinærstrafcirkulærets § 1. Der burde have været  

 henvist til varetægtsbekendtgørelsens § 35, jf. § 18, stk. 2, jf. § 1 i  

 cirkulæret af 13. september 1978.
 Jeg går ud fra at anstalten i  

 fremtiden vil være opmærksom på disse forhold, og jeg foretager mig derfor  

 ikke  

 mere i den anledning.
 Kravet om oplysning om på  

 hvilket grundlag overtrædelsen er anset for bevist, er overholdt i alle sager  

 på nær én (forhørsprotokollen, s. 10356). Jeg går ud fra at der er tale om en  

 enkeltstående fejl.
 I alle sager er der givet  

  

 klagevejledning  

  

 om adgangen til at klage  

 til Direktoratet for Kriminalforsorgen ved indsendelse gennem anstalten, jf.  

 fuldbyrdelsesbekendtgørelsens § 28, stk. 2, varetægtsbekendtgørelsens § 29,  

 stk. 2, og forvaltningslovens § 25.
 Min gennemgang af  

 forhørsrapporterne giver mig ikke anledning til yderligere bemærkninger end  

 anført ovenfor.
g.
Videregående visitation af besøgende Jeg har modtaget fem rapporter vedrørende videregående visitation af  

 besøgende hvoraf en visitation ikke blev gennemført på grund af manglende  

 samtykke fra den besøgende, jf. nedenfor.
Visitationerne er foretaget i  

 perioden fra den 2. december 1995 til den 1. august 1996. Regler om  

 videregående visitation findes i Direktoratet for Kriminalforsorgens  

 cirkulæreskrivelse af 28. januar 1981 om retningslinier med hensyn til  

 kontrollen med, at adgangen til besøg til indsatte i lukkede institutioner  

 ikke benyttes til indsmugling.
Herudover har anstaltens inspektør i skrivelse  

 af 29. maj 1996 om visitationer i anstalten fastsat yderligere retningslinier  

 for gennemførelsen heraf.
Efter § 3 i direktoratets cirkulæreskrivelse er det en forudsætning for  

 visitation at den besøgende forinden meddeler samtykke, idet nægtelse heraf  

 medfører afvisning af besøget.
Visitationen kan kun ske efter begrundet  

 mistanke om indsmugling af euforiserende stoffer eller lignende, våben eller  

 undvigelsesredskaber, og skal besluttes af institutionens leder eller den  

 vedkommende bemyndiger hertil (§ 6). Visitationen skal foregå i et særligt  

 lokale og foretages af personer af samme køn som den besøgende, og må ikke  

 overværes af andre besøgende eller indsatte (§ 8). Visitationen skal  

 foretages på en måde der tager størst mulig hensyn til den besøgende, og den  

 besøgende skal have anden beklædning (f.eks. en badekåbe) stillet til  

 rådighed, mens visitationen foretages.
Visitationen skal foretages i den  

 besøgendes påsyn (§ 9). Der skal endelig optages rapport om visitationen (§  

 10).
I inspektørens skrivelse er delegationsadgangen i direktoratets  

 cirkulæreskrivelse, § 6 b, benyttet sådan at visitationen tillige kan  

 tillades af den ledende overvagtmester eller koordinerende overvagtmester.
I  

 bilaget til skrivelsen er det anført at tilladelse til visitation kan gives  

 af overvagtmestrene eller institutionens vagthavende leder.
I et notat  

 "Anstalten ved Herstedvester 1995 (facts og tal)" er det oplyst at  

 ledelsen bl.a. består af en ledende overvagtmester og en  

 sikkerhedsovervagtmester, og at anstalten i øvrigt har ansat ni  

 overvagtmestre.
Det må således konstateres at der er uoverensstemmelse mellem  

 inspektørens skrivelse og bilaget til skrivelsen, hvilket naturligvis er  

 uheldigt, og jeg henstiller at skrivelsen og bilaget bringes i  

 overensstemmelse.
 Inspektøren har endvidere  

 fastsat at visitationen skal foretages af  

  

 to  

  

 fængselsfunktionærer af samme køn, og at den besøgende skal  

 have stillet en badekåbe til rådighed under visitationen.
Det er ikke nærmere fastsat hvad  

 der skal anføres i den rapport der skal optages efter cirkulæreskrivelsens §  

 10. Rapporterne bør indeholde de oplysninger der er nødvendige for at det  

 efterfølgende så vidt muligt kan konstateres om cirkulæreskrivelsens og  

 anstaltens regler er iagttaget.
De rapporter som jeg har modtaget, er  

 udarbejdet på almindeligt blankt rapportpapir, hvor det er op til den enkelte  

 fængselsfunktionær at sørge for at få alt relevant noteret.
Det er i ét af de fire  

 tilfælde hvor visitation blev gennemført, i rapporten anført at visitationen  

 er  

 gennemført "i fuld forståelse" med den besøgende.
De øvrige  

 rapporter  

 omtaler ikke spørgsmålet om den besøgendes  

  

 samtykke  

  

 til visitationens gennemførelse.
Det er beklageligt at det ikke af  

 rapporterne  

 udtrykkeligt fremgår at den besøgende er gjort bekendt med at visitationen  

 forudsætter samtykke fra den pågældende.
For så vidt angår  

  

 kompetencen,  

  

 er det i to af rapporterne  

 ikke angivet hvem der har truffet beslutning om visitation.
Den ene af disse  

 rapporter er dog vedhæftet et efterfølgende udarbejdet notat, hvoraf det  

 fremgår at visitationen er besluttet af overvagtmester B.
Jeg havde fundet  

 det  

 ønskeligt, at det i rapporterne var anført hvem (med navn og stilling) der  

 havde besluttet visitationerne.
I to andre tilfælde er beslutningen  

 truffet af overvagtmester C.
De visitationer der blev besluttet af B og C,  

 blev  

 gennemført før den 29. maj 1996, og jeg går ud fra at de pågældende på  

 tidspunktet for beslutningen efter de dagældende regler i anstalten havde  

 kompetence til at beslutte visitationerne.
Den sidste visitation blev  

 besluttet af inspektøren.
I to af tilfældene er der  

 anført en udførlig  

  

 begrundelse  

  

 for  

 beslutningen om visitationen.
I de øvrige tre tilfælde er som begrundelse for  

 visitationen anført: "mistanke om indsmugling, og indtagelse af medbragt  

 medicin", "mistanke om indsmugling af ulovlige stoffer og/ell.  

 piller" og "mistanke om indsmugling". Den begrundelse der er  

 anført i de tre sidstnævnte rapporter, mener jeg ikke opfylder cirkulærets  

 krav om "begrundet mistanke". Jeg går ud fra at visitationerne er  

 gennemført efter en mere konkret mistanke.
Det havde været ønskeligt om denne  

 mere konkrete mistanke var anført i rapporterne.
I de fire tilfælde hvor  

 visitationen er gennemført, har der været to fængselsfunktionærer til stede.  

 Tre af de deltagende funktionærer er ikke angivet med fornavn, men jeg går ud  

 fra at visitationen - som i de øvrige tilfælde - er gennemført af  

 funktionærer  

 af samme køn som den besøgende.
Jeg har endvidere bemærket at rapporterne i  

 to  

 tilfælde er underskrevet af andre end de fængselsfunktionærer der har  

 deltaget  

 i visitationen.
Dette er uheldigt.
Som det fremgår af den  

 ovenstående gennemgang af rapporterne, er der en vis uensartethed i hvilke  

 oplysninger de udøvende fængselsfunktionærer noterer i rapporten.
Specielt  

 det forhold at det ikke i alle tilfælde bliver noteret at den besøgende har  

 meddelt samtykke, giver anledning til betænkelighed.
Jeg kan ikke udelukke at  

 denne uensartethed og de konstaterede mangler skyldes det meget begrænsede  

 antal videregående visitationer med deraf følgende manglende rutine hos  

 fængselsfunktionærerne.
Jeg henstiller derfor at  

 anstalten overvejer at udarbejde en fortrykt blanket, dels for at udstyre  

 fængselsfunktionærerne med en huskeliste, dels for at sikre at der bliver  

 foretaget de nødvendige notater.
Jeg anmoder om at blive underrettet om  

 resultatet af anstaltens overvejelser.
h.
Brevveksling og besøg Ledelsen oplyste i forbindelse med inspektionen at der ikke blev ført  

 særskilt journal eller register over anstaltens kontrol med de indsattes  

 brevveksling.
Oplysninger herom fremgår kun af journalen for de enkelte  

 indsatte.
Jeg anmodede derfor om at modtage udskrifter af fem journaler  

 vedrørende bestemte indsatte hvor der er foretaget kontrol.
Ingen af de  

 journalkopier som jeg modtog, indeholder tilfælde af besøgskontrol.
Reglerne om kontrol med de indsattes brevveksling er fastsat i cirkulære af  

 18. december 1980 om de indsattes adgang til brevveksling og besøg mv. med  

 senere ændringer.
Cirkulæret har bl.a. følgende indhold:
 "  

  

 Kontrol.
 § 5.  


  

 Breve til og fra indsatte gennemlæses ikke, medmindre det i det enkelte  

 tilfælde af institutionens leder skønnes påkrævet af ordens- eller  

 sikkerhedshensyn eller for at forebygge strafbart forhold.
 Stk. 2.  

  

 Såfremt omstændighederne taler derfor, kan institutionens leder dog bestemme,  

 at der skal foretages stikprøvevis gennemlæsning med henblik på kontrol med,  

 at adgangen til ukontrolleret brevveksling ikke misbruges.
 Stk. 3.  

  

 Om eventuel gennemlæsning skal der ske fornødent notat med oplysning om  

 grunden hertil.
 ...
 Tilbageholdelse.
 § 6.  

  

 I tilfælde, hvor gennemlæsning finder sted, gælder følgende:
 1.  

  

 Et brev kan efter bestemmelse af institutionens leder tilbageholdes,  

 såfremt det skønnes uegnet til afsendelse af ordens- eller sikkerhedshensyn,  

 for at forebygge eller opklare strafbart forhold eller af hensyn til  

 beskyttelse af den forurettede ved lovovertrædelsen.
2.  

  

 Et tilsendt brev, der af tilsvarende grunde skønnes uegnet til  

 udlevering, skal tilbagesendes.
Hvis det af sikkerhedshensyn eller for at  

 forebygge eller opklare strafbart forhold anses for påkrævet, kan et tilsendt  

 brev tilbageholdes.
 ...
Stk. 3.  

  

 Der skal ske fornødent notat om tilbageholdelsen med  

 oplysning om grunden.
Afsenderen skal underrettes om tilbageholdelsen og  

 begrundelsen herfor, medmindre formålet med tilbageholdelsen herved  

 forspildes." For de indsattes interne  

 brevveksling er der yderligere fastsat regler i anstaltens skrivelse af 23.  

 juni 1986 der bl.a. har følgende indhold:
 "1. Indsatte i anstalten  

 kan brevveksle internt uden begrænsninger medmindre institutionens leder i  

 det  

 enkelte tilfælde har skønnet det påkrævet at fastsætte begrænsninger med  

 hensyn  

 til hvem, de indsatte må brevveksle med på baggrund af ordens- og  

 sikkerhedsmæssige  

 hensyn eller for at forebygge strafbart forhold m.v., jfr. principperne i  

 direktoratets cirkulære af 18. december 1980 om de indsattes adgang til  

 brevveksling og besøg m.v.
 ...
 3. Indsatte,  

  

 der i øvrigt er anbragt i enrum,  

  

 kan  

 alene brevveksle internt, såfremt formålet med enrumsanbringelsen ikke herved  

 forspildes.
 Dette vil i almindelighed  

 indebære, at indsatte, der er anbragt i enrum i henhold til § 2, stk. 2, nr.  

 1-5 i cirkulæret af 14 september 1978 om enrumsanbringelse, ikke har adgang  

 til  

 intern brevveksling.
 Institutionens leder skal dog  

 i hvert enkelt tilfælde vurdere, om det skønnes påkrævet enten at forbyde den  

 indsatte at brevveksle internt eller at fastsætte mindre vidtgående  

 begrænsninger  

 for intern brevveksling ud fra de hensyn, som begrunder enrumsanbringelsen og  

 principperne i direktoratets cirkulære af 18. december 1980 om de indsattes  

 adgang til brevveksling og besøg m.v., jfr. pkt. 1.
 4. Intern brevveksling mellem  

  

 enrumsanbragte  

  

 og  

  

 andre indsatte  

  

 skal i alle tilfælde ske  

 via overvagtmesteren, d.v.s. at al sådan intern post afleveres til  

 overvagtmesteren, der sørger for den videre ekspedition.
 Den indsatte skal ved  

 afleveringen af et internt brev  

  

 til eller  

 fra en enrumsanbragt  

  

 gøres bekendt med, at brevet gennemlæses inden udleveringen.
Såfremt et brev ikke  

 videresendes, skal det straks tilbagegives, medmindre der findes grundlag for  

 at tilbageholde brevet, jfr. principperne i brevvekslingscirkulæret." De fem journaludskrifter som  

 jeg modtog i kopi, indeholder notater om gennemlæsning af breve i 11 tilfælde  

 foretaget i perioden fra den 28. november 1995 til den 26. november 1996.  

 Heraf  

 vedrører de fem brevveksling internt mellem indsatte i anstalten, hvoraf jeg  

 i  

 fire tilfælde kan konstatere at der er tale om brevveksling mellem indsatte  

 hvoraf den ene er enrumsanbragt efter § 2, stk. 2, pkt. 4, i cirkulæret om  

 anbringelse af indsatte i enrum, jf. ovenfor under litra e, s.  

 000f.
Syv af de 11 breve blev  

 gennemlæst efter cirkulærets § 5, stk. 1, om konkret mistanke, mens fire  

 breve  

 blev gennemlæst som led i en stikprøvekontrol efter cirkulærets § 5, stk. 2.  

 I  

 to tilfælde blev brevene tilbageholdt efter cirkulærets § 6, stk. 1, nr. 1,  

 og  

 i et tilfælde blev brevet til en indsat sendt tilbage efter cirkulærets § 6,  

 stk. 1, nr. 2, 1. punktum.
I alle tre tilfælde hvor brevet ikke nåede frem  

 til  

 adressaten, var der tale om breve gennemlæst efter cirkulærets § 5, stk. 1.
Herudover indeholder  

 journaludskrifterne et tilfælde hvor to breve blev tilbageholdt efter  

 cirkulærets § 6, stk. 1, nr. 1, uden forudgående gennemlæsning, idet alene  

 kuverternes "dekoration" gav anledning til tilbageholdelse af  

 brevene.
Brevene blev overgivet til den indsatte til omkuvertering.
For så vidt angår breve der  

 er gennemlæst efter cirkulærets § 5, stk. 2, kan der ikke kræves en nærmere  

  

 begrundelse  

  

 for hvert enkelt brev.
Det  

 skal derfor blot fremgå af notatet at brevet er gennemlæst som led i en  

 stikprøvekontrol efter cirkulærets § 5, stk. 2.
 Jeg har dog bemærket at det i  

 et tilfælde hvor det er anført at gennemlæsningen har fundet sted efter  

 cirkulærets § 5, stk. 2, er anført at baggrunden for gennemlæsningen af  

 brevet,  

 der var internt og stilet til en enrumsanbragt, var at brevet var uden  

 afsender, og fordi modtageren var enrumsanbragt.
 Med hensyn til de syv  

 tilfælde af gennemlæsning efter cirkulærets § 5, stk. 1, har jeg konstateret  

 at  

 der i tre tilfælde ikke er anført en nærmere begrundelse for gennemlæsningen.  

 I  

 to af disse tilfælde er der tale om brevveksling henholdsvis fra og til en  

 enrumsanbragt, og der er i begge tilfælde henvist til anstaltens skrivelse af  

 23. juni 1986. Det fremgår imidlertid ikke af journaludskriften at der er  

 fastsat begrænsninger i den enrumsanbragtes adgang til intern brevveksling,  

 jf. pkt. 3 i anstaltens skrivelse af 23. juni 1986, og jeg går derfor ud fra  

 at  

 dette ikke er tilfældet.
 Det er beklageligt at der i  

 de nævnte tre tilfælde ikke er anført noget nærmere om baggrunden for  

 gennemlæsningen  

 af brevene.
Der er i alle tilfælde af  

 gennemlæsning og tilbageholdelse af breve anført efter hvilken bestemmelse  

 gennemlæsningen er foretaget.
I de tre tilfælde hvor brevene efter  

 gennemlæsningen er blevet tilbageholdt, er der anført en begrundelse herfor.
 Jeg bemærker at jeg ved min  

 gennemgang af notaterne ikke har vurderet om anstalten havde tilstrækkeligt  

 grundlag for at gennemlæse og tilbageholde brevene.
Med hensyn til  

  

 kompetencen  

  

 fremgår det af de  

 journaludskrifter som jeg har modtaget, at beslutningen om gennemlæsningen af  

 brevene er truffet af en overvagtmester.
Beslutning om tilbageholdelse af  

 brevene er i ét tilfælde truffet af vicefængselsinspektøren, og i ét tilfælde  

 af den vagtmester som traf beslutning om gennemlæsning af brevet.  

 Beslutningen  

 om at tilbagesende det ene brev er ligeledes truffet af en overvagtmester.
 Jeg anmoder anstalten om en  

 udtalelse om hvorvidt der i interne retningslinier er sket delegation af  

 kompetencen til at beslutte gennemlæsning og tilbageholdelse af breve til og  

 fra indsatte.
I samtlige de tilfælde hvor  

 brevet efter gennemlæsningen er  

  

 afsendt  

  

 eller  

  

 udleveret  

  

 til den indsatte, er  

 dette udtrykkeligt anført i rapporten.
I de to tilfælde med  

  

 tilbageholdelse  

  

 af breve er det  

 udtrykkeligt anført at den indsatte er  

  

 underrettet  

  

 om tilbageholdelsen, og i det ene tilfælde af  

  

 returnering  

  

 af et tilsendt brev er det tillige udtrykkeligt anført  

 at brevet er sendt tilbage.
11. Opfølgning Som det fremgår af de enkelte afsnit, har jeg i nogle tilfælde bedt anstalten  

 om udtalelser.
Udtalelserne bedes sendt gennem Direktoratet for  

 Kriminalforsorgen, der ligeledes bedes om en udtalelse der i nogle tilfælde  

 skal indeholde en redegørelse for hvordan tilsvarende forhold er på de øvrige  

 af kriminalforsorgens anstalter og arresthuse.
12. Underretning Denne rapport er stilet til Direktoratet for Kriminalforsorgen og Anstalten  

 ved Herstedvester, men sendes tillige i kopi til Folketingets Retsudvalg samt  

 talsmandsgruppen i Anstalten ved Herstedvester.
