Skriftlig fremsættelse (5. april 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om ændring af lov om valg til Folketinget  

 (Ny valgkredsinddeling, spærreregler for kredsmandaternes fordeling m.v.) (Lovforslag nr.
L 222).
Lovforslaget indeholder et forslag til en ændret  

 valgkredsinddeling for hele landet, der er tilpasset de nye regioner og  

 kommuner, der etableres med kommunalreformen.
Forslaget er i overensstemmelse  

 med den indstilling, en parlamentarisk arbejdsgruppe under ledelse af  

 Folketingets formand og med deltagelse af alle Folketingets partier i enighed  

 har afgivet til Udvalget for Forretningsordenen.
Udvalget for  

 Forretningsordenen har tiltrådt indstillingen den 15. marts 2006.  

 Folketingets  

 formand har ved brev af 20. marts 2006 på udvalgets vegne anmodet mig om at  

 fremsætte lovforslag i overensstemmelse med arbejdsgruppens indstilling.
 På denne baggrund fremsætter jeg først lovforslaget på  

 nuværende tidspunkt.
 Forslaget indebærer, at Danmark fremover inddeles i  

 landsdelene Hovedstaden,  

 Sjælland-Syddanmark  

 og  

 Midtjylland-Nordjylland, at de nuværende 17 stor- og amtskredse erstattes af  

 ti  

 nye storkredse, og at de nuværende 103 opstillingskredse erstattes af 93 nye  

 opstillingskredse.
Landsdelen Hovedstaden, der består af Region Hovedstaden,  

 inddeles i fire storkredse: Københavns, Københavns Omegns, Nordsjællands og  

 Bornholms Storkredse.
Landsdelen  

 Sjælland-Syddanmark  

 inddeles i tre storkredse: Region Sjælland udgør Sjællands Storkreds, mens  

 Region Syddanmark inddeles i Fyns og Sydjyllands Storkredse.
Landsdelen  

 Midtjylland-Nordjylland inddeles i tre storkredse: Region Midtjylland  

 inddeles  

 i Østjyllands og Vestjyllands Storkredse, mens Region Nordjylland udgør  

 Nordjyllands Storkreds.
Lovforslaget indeholder endvidere arbejdsgruppens  

 indstilling, som Udvalget for Forretningsordenen har tiltrådt, om en ændring  

 af  

 betingelserne for deltagelse i fordelingen af visse kredsmandater for at  

 sikre,  

 at det som følge af den ændrede valgkredsinddeling hverken bliver lettere  

 eller  

 sværere for et parti eller en kandidat uden for partierne at komme i  

 Folketinget.
Med de nye færre og større storkredse ville det ellers med de  

 gældende regler for fordeling af kredsmandater blive lettere for et parti  

 eller  

 en kandidat uden for partierne at opnå et kredsmandat med heraf følgende  

 adgang  

 for et parti til at deltage i fordelingen af tillægsmandater.
På den baggrund foreslås det, at hvis en storkreds har flere  

 end 15 kredsmandater, hvilket er tilfældet for Sjællands, Sydjyllands og  

 Østjyllands Storkredse, kan de resterende kredsmandater i storkredsen kun  

 fordeles til partier, der har fået mindst 2 pct. af stemmerne på landsplan,  

 har  

 vundet det 1.  15. kredsmandat i denne eller i en anden storkreds eller  

 i 2  

 landsdele har opnået mindst lige så mange stemmer som det gennemsnitlige  

 antal  

 gyldige stemmer pr. kredsmandat i landsdelen.
Spærrereglen foreslås dog ikke  

 at  

 gælde for det tyske mindretals parti.
Fastsættelsen af grænsen til det 15.  

 kredsmandat er sket med det formål, at det hverken bliver lettere eller  

 sværere  

 at opnå et kredsmandat end ved valgkredsinddelingen i 1970 som følge af den  

 forrige kommunalreform, hvor den største stor- eller amtskreds på daværende  

 tidspunkt havde 15 kredsmandater.
 Som den parlamentariske arbejdsgruppe også selv har peget  

 på, udgør arbejdsgruppens forslag imidlertid et brud på hidtidige principper  

 for tildeling af kredsmandater, hvorefter kredsmandater alene fordeles ud fra  

 kredsens stemmetal.
Jeg har derfor noteret mig, at den parlamentariske  

 arbejdsgruppe også har overvejet en eventuel indførelse af  

 d´Hondts  

 metode til fordeling af kredsmandaterne i de nye storkredse mellem partier og  

 kandidater uden for partierne, og at Udvalget for Forretningsordenen som  

 foreslået af arbejdsgruppen har anmodet professor, dr.scient.pol.
Jørgen  

 Elklit, Aarhus Universitet, om inden den 1. maj 2006 at  

 foretage en undersøgelse af virkningen af en eventuel indførelse af  

 d´Hondts  

 metode.
 Jeg kan tilslutte mig, at Folketinget på grundlag af Jørgen  

 Elklits  

 undersøgelse foretager en nøje vurdering af konsekvenserne  

 ved indførelse af  

 d´Hondts  

 metode til fordeling af  

 kredsmandaterne i stedet for gennemførelse af ovennævnte spærreregel for  

 opnåelse af visse kredsmandater.
 Lovforslaget indeholder desuden et forslag om, at de  

 kommende statsforvaltninger bliver den myndighed, der skal modtage  

 kandidatanmeldelser m.v. for de nye storkredse, bortset fra Bornholms  

 Storkreds, hvor denne opgave som hidtil foreslås varetaget af formanden for  

 Bornholms Kommunes valgbestyrelse.
 Lovforslaget indeholder herudover en række præciseringer og  

 konsekvensændringer.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 hurtige  

 og velvillige behandling og vedtagelse i denne samling.
