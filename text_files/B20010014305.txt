Bekendtgørelse om bonus til elever i  

 ungdomsuddannelse med lønnet praktik I medfør af § 3 i lov nr. 1325 af 20. december 2000 om bonus  

 til elever i ungdomsuddannelse med lønnet praktik, og efter aftale med  

 undervisningsministeren, fastsættes:
 § 1. Arbejdsgivernes Elevrefusion udbetaler  

 på statens vegne bonus til elever under ungdomsuddannelse med  

 lønnet praktik efter de regler, der er fastsat i lov nr. 1325 af 20.  

 december 2000 om bonus til elever i ungdomsuddannelse med lønnet  

 praktik.
 Stk. 2. Følgende elever er berettiget til bonus efter  

 reglerne i denne bekendtgørelse:
1)	elever under erhvervsuddannelse, 2)	elever på landbrugets grunduddannelse, 3)	elever på grundlæggende social- og  

 sundhedsuddannelser, 4)	elever under uddannelser, der efter beslutning truffet af  

 bestyrelsen for Arbejdsgivernes Elevrefusion kan sidestilles med  

 erhvervsuddannelser, jf. § 4, stk. 1, i lov om Arbejdsgivernes  

 Elevrefusion (for tiden farmakonomuddannelsen og erhvervsfiskeruddannelsen),  

 samt 5)	elever i skolepraktik, jf. lov om erhvervsuddannelser.
 Stk. 3. Der ydes ikke bonus til elever, for hvilke  

 arbejdsgiveren er berettiget til voksensats efter de regler, der er fastsat  

 af bestyrelsen for Arbejdsgivernes Elevrefusion i forbindelse med udbetaling  

 af lønrefusion efter lov om Arbejdsgivernes Elevrefusion.
 § 2. Bonus optjenes i de  

 måneder, hvor eleven i perioden fra den 1. marts i det  

 forudgående år til udgangen af februar i udbetalingsåret  

 har været under uddannelse i henhold til en skriftlig uddannelsesaftale  

 med en arbejdsgiver, og i de måneder, hvor eleven i den nævnte  

 periode eventuelt har været i skolepraktik.
Stk. 2. Optjening af bonus begynder den 1. i den  

 kalendermåned, hvor uddannelsesforholdet i henhold til stk. 1 er  

 begyndt, dog tidligst fra den 1. i den måned, hvor eleven fylder 18  

 år.
Optjeningen ophører med udgangen af den måned, hvor  

 uddannelsesforholdet ophører.
 Stk. 3. Det er en betingelse for udbetaling af bonus, at  

 uddannelsesforholdet har varet mindst 3 måneder.
§ 3. Bonus udbetales til elever hvert år  

 medio juni måned.
Bonus kan højst udgøre 1.000 kr.  

 årligt svarende til 83,33 kr. pr. måned.
 Stk. 2. Udbetaling af bonus, der som følge af manglende  

 oplysninger ikke har kunnet foretages i juni måned, foretages inden  

 årets udgang.
§ 4. Skolerne giver løbende Arbejdsgivernes  

 Elevrefusion oplysning om indgåede uddannelsesaftaler, eller hvad der  

 uden for erhvervsuddannelserne træder i stedet herfor, disses varighed  

 og evt. ophævelse heraf.
Skolerne giver løbende Arbejdsgivernes  

 Elevrefusion tilsvarende oplysninger om elever, der optages i skolepraktik.  

 Oplysningerne kan indberettes skriftligt eller elektronisk efter  

 nærmere aftale mellem skolen og Arbejdsgivernes Elevrefusion.
§ 5. Arbejdsgivere giver på anmodning  

 Arbejdsgivernes Elevrefusion og skolerne oplysninger af betydning for  

 udbetaling af bonus.
Oplysningerne kan gives skriftligt eller elektronisk  

 efter nærmere aftale med modtageren.
 Stk. 2. Arbejdsgiverne skal inden for de frister, der er  

 fastsat i bekendtgørelse om Arbejdsgivernes Elevrefusion for  

 opnåelse af bidragsfritagelse, jf. nedenfor, indberette indgåede  

 uddannelsesaftaler med angivelse af den samlede uddannelsestid:
Elever, der starter i følgende kvartal Anmeldes til Arbejdsgivernes Elevrefusion, så  

 anmeldelsen er modtaget senest Offentlige virksomheder, der selv beregner størrelsen  

 af AER-bidraget, skal dog anmelde eleverne til Arbejdsgivernes Elevrefusion,  

 så anmeldelsen er modtaget senest Januar kvartal den 12. maj den 31. marts April kvartal den 12. august den 30. juni Juli kvartal den 12. november den 30. september Oktober kvartal den 12. februar det følgende år den 31. december Stk. 3. Oplysningerne kan overføres i elektronisk form  

 efter aftale med Arbejdsgivernes Elevrefusion eller indberettes ved  

 anvendelse af den samme blanket, som anvendes ved ansøgning om  

 bidragsfritagelse hos Arbejdsgivernes Elevrefusion.
 Stk. 4. Arbejdsgiveren skal endvidere straks afmelde eleverne  

 over for Arbejdsgivernes Elevrefusion, hvis uddannelsen ophører  

 før tid.
 § 6. Elever i ungdomsuddannelse med lønnet  

 praktik skal straks give Arbejdsgivernes Elevrefusion skriftlig meddelelse,  

 hvis de modtager bonus for en længere periode, end de har været  

 under lønnet ungdomsuddannelse eller i skolepraktik.
 § 7. Bekendtgørelsen træder i  

 kraft den 15. marts 2001.
 Stk. 2. Udbetaling af bonus sker første gang i juni  

 2001 på grundlag af uddannelse i perioden fra den 1. marts 2000 til den  

 28. februar 2001.
