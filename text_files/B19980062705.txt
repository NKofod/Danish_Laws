Bekendtgørelse om ændring af  

 bekendtgørelse om uddannelse inden for VVS-teknisk installation,  

 blikkenslagerarbejde, teknisk isolering og service § 1 I bekendtgørelse nr. 1087 af 11. december 1996 om uddannelse inden  

 for VVS-teknisk installation, blikkenslagerarbejde, teknisk isolering og  

 service foretages følgende ændringer:
 1. § 3, stk. 4, affattes således:
»Stk. 4. I den afsluttende skoleperiode afholder skolen en  

 eksamen, der samtidig udgør en svendeprøve, jf. §§ 25 -  

 27.« 2. § 3, stk. 5, ophæves.
 3. § 4 , stk. 1, affattes således:
»Voksne, der er fyldt 25 år, og elever med relevant  

 erhvervsmæssig erfaring eller uddannelsesmæssig baggrund kan  

 indgå uddannelsesaftale med afkortning af uddannelsestiden med den tid,  

 der fremgår af bilag 1. Det faglige udvalg træffer  

 afgørelse efter indhentning af udtalelse fra skolen.  

 Skoleundervisningen sammensættes af grundfag, områdefag,  

 specialefag og valgfag således, at de samlede mål for  

 skoleundervisningen kan nås.
Undervisningen afsluttes med den eksamen,  

 der samtidig udgør svendeprøve, jf. §§ 25 - 27. For voksne  

 elever, der opfylder de betingelser, der er fastsat i bilag 6 eller 7, er et  

 særligt skoleforløb beskrevet i det pågældende  

 bilag.
For andre voksne elever fastsætter skolen i samråd med det  

 faglige udvalg et uddannelsesforløb bestående af perioder med  

 skoleundervisning og praktikuddannelse.« 5. § 5, stk. 2, ophæves.
 6. Bilag 1 ophæves, og i stedet indsættes det til denne  

 bekendtgørelse knyttede bilag 1.
 7. Bilag 6 ophæves, og i stedet indsættes det til denne  

 bekendtgørelse knyttede bilag 6.
 8. Som nyt bilag 7 indsættes det til denne bekendtgørelse  

 knyttede bilag 7.
§ 2 Bekendtgørelsen træder i kraft den 1. september 1998 med  

 virkning for uddannelsesaftaler, der indgås efter  

 ikrafttrædelsestidspunktet.
Skolen kan efter samråd med det  

 lokale uddannelsesudvalg fastsætte overgangsregler for elever, der  

 på ikrafttrædelsestidspunktet har indgået  

 uddannelsesaftale.
Bilag 1 Afkortning af uddannelsestid, jf. § 4,  

 stk. 1.
 Alle specialer, undtagen teknisk isolatør:
 Personer over 25 år får afkortet  

 uddannelsestiden med 12 måneder.
 Der kan ske yderligere afkortning af uddannelsestiden med  

 indtil 1/2 af den tid, personen har været beskæftiget med  

 arbejde, som i det væsentlige er sammenfaldende med det, der er fastsat  

 for praktikuddannelsen for det valgte speciale, dog maksimalt 12  

 måneder.
 Personer, som har været beskæftiget i mere end  

 18 måneder i en virksomhed inden for bygge- og anlægsbranchen  

 eller i jern- og metalindustrien, kan få afkortet uddannelsestiden med  

 indtil 1/3 af den tid, som den pågældende har arbejdet i de  

 nævnte brancher, dog maksimalt 12 måneder.
 Der kan højst gives 24 måneders samlet  

 nedsættelse af uddannelsestiden.
 Specielet teknisk isolatør:
 Personer over 25 år kan indgå  

 uddannelsesaftaler med afkortning af uddannelsestiden med indtil 1/2 af den  

 tid, den pågældende har været beskæftiget med  

 arbejde, der i det væsentlige er sammenfaldende med det, som er fastsat  

 for parktikuddannelsen, dog maksimalt 44 måneder.
 Personer, som har været beskæftiget i en  

 virksomhed inden for bygge- og anlægsbrancen eller i jern- og  

 metalindustrien, kan få afkortet uddannelsestiden med indtil 1/3 af den  

 tid, som den pågældende har arbejdet i de nævnte brancher,  

 dog maksimalt 12 månder.
Bilag 6 Særligt voksenforløb for personer over 25  

 år inden for specialet teknisk isolatør, jf. § 4,  

 stk. 1 I specialet teknisk isolatør kan der  

 tilrettelægges et særligt voksenuddannelsesforløb for  

 voksne med relevant beskæftigelse og uddannelse inden for branchen.  

 Skoleundervisningen i det særlige voksenforløb er opdelt i to  

 skoleperioder på 6 og 14 uger, der hver især kan opdeles i  

 kortere perioder.
 Adgangsbetingelsen til det særlige  

 voksenforløb er relevant erhvervserfaring og uddannelse inden for  

 branchen.
 Voksne elever optages direkte i den anden skoleperiode i  

 det særlige voksenforløb, når de har forudsætninger  

 svarende til gennemførelse af følgende AMU-kurser m.m. inden  

 for isoleringsbranchen:
1)	»Teknisk isolering trin 1 og 2« eller »Teknisk isolering for  

 erfarne«, 2)	»Teknisk isolering/køl«, 3)	»Pladekappeisolering trin 1 og 2« og 4)	»Adgangskursus i lysbuesvejsning«, andet svejsekursus eller mindst 1  

 måneds praktisk erfaring i svejsning.
 Den første skoleperiode for voksne indeholder:
 GRUNDFAG :
Materialeforståelse1,1 uger Miljø 1,1 uger OMRÅDEFAG Teknisk isolering Pladekappeisolering 1 Faglig tegning og teknisk dokumentation SPECIALEFAG Køleisolering 1 og 2 VALGFAG Den anden skoleperiode i det særlige  

 voksenforløb indeholder 14 ugers skoleundervisning, der  

 følgende fag på de angivne niveauer:
GRUNDFAG Dansk F Fremmedsprog F Førstehjælp og brandbekæmpelse 0,5  

 uge Informationsteknologi F 1,1 uger Samfundsfag F 1,6 uger Arbejdsmiljø 1,1 uger OMRÅDEFAG Pladekappeisolering 1 SPECIALEFAG Skibsisolering Tank- og kanalisolering Lydisolering Pladekappeisolering 2 VALGFAG Skoleperioden afsluttes med den eksamen, der samtidig  

 udgør en svendeprøve, jf. bekendtgørelsens §§ 25 -  

 27.
Bilag 7 Særligt voksenforløb for personer, der er  

 fyldt 25 år inden for specialerne VVS- og energimontør, VVS-,  

 tag- og facademontør samt VVS- og ventilationsmontør, jf.  

 § 4, stk. 1 I specialerne VVS- og energimontør, VVS-, tag- og  

 facademontør samt VVS- og ventilationsmontør kan der  

 tilrettelægges et særligt voksenuddannelsesforløb for  

 personer, der er fyldt 25 år og har 1)	hf, hhx, htx eller studentereksamen eller 2)	mindst 2 års relevant erhvervserfaring eller 3)	relevante kurser eller uddannelse efter nedenstående  

 regler.
 Som relevant erhvervserfaring indgår  

 erhvervsmæssig beskæftigelse, hvor den uddannelsessøgende  

 har arbejdet selvstændigt, sammen med eller ved siden af faglærte  

 inden for de arbejdsområder og jobfunktioner, som uddannelsens  

 VVS-specialer sigter mod jf. § 7 stk. 1, 2, 3, 5 og 6.
 Som relevante kurser og uddannelse indgår  

 gennemførte og beståede kurser og uddannelse, der i mål og  

 indhold for hovedpartens vedkommende er på samme eller på et  

 højere niveau end de fag, der gennemføres i VVS-uddannelsen  

 således indgår virksomhedskurser, studieforberedende kurser,  

 værkstedsskole, arbejdsmarkedskurser, enkeltfagskurser og lignende,  

 herunder kurser og uddannelse inden for miljø, materialeteknologi,  

 informationsteknologi, matematik, naturfag, engelsk, virksomhedslære,  

 samfundsfag, bygge- og anlægsteknik, ejendomsservice, renovering,  

 vedligehold, fyringsteknik, varmemesterkurser og maskinmesterkurser.
 I beregningen af omfanget af relevant erhvervsarbejde  

 eller relevante kurser eller uddannelse medregnes gennemførte og  

 beståede relevante kurser og uddannelse med det dobbelte af  

 uddannelsestiden, idet deltidsuddannelse omregnes til fuld tid.
 I beregningen indgår enkeltfag og  

 længerevarende studier med det tilsvarende fags varighed i uddannelsen  

 med det valgte speciale.
Det særlige voksenuddannelsesforløb i  

 specialerne VVS- og energimontør, VVS-, tag- og facademontør  

 samt VVS- og ventilationsmontør varer 2 år og veksler mellem  

 skole- og praktikuddannelse.
Skoleundervisningen varer 35 uger fordelt  

 på 3 skoleperioder.
I den sidste skoleperiode gennemføres den  

 eksamen, der samtidig udgør svendeprøven, efter  

 bekendtgørelsens bestemmelser herom.
 Skoleundervisningen veksler med praktikuddannelse som  

 anført herunder:
0	1	2 år 15 uger VVS- og enerigmontør 10 uger 10 uger 15 uger VVS-, tag- og facademontør 15 uger VVS- og ventilationsmontør Praktikperiode Skoleperiode For elever med mindst 2 års relevant praktisk  

 erfaring tilrettelægger skolen de to første skoleperioder i det  

 særlige voksenforløb med hovedvægten på uddannelsens  

 teoretiske fag og emner.
 For elever med gymnasial baggrund tilrettelægger  

 skolen de to første skoleperioder i det særlige  

 voksenforløb med hovedvægten på uddannelsens praktiske fag  

 og emner.
 For elever, der både har 2 års relevant  

 praktisk og en gymnasial baggrund, fastsætter skolen, i hvilket omfang,  

 eleven evt. skal gennemføre de to første skoleperioder i det  

 særlige voksenuddannelsesforløb.
Forud for afslutningen af uddannelsen gennemføres  

 den sidste skoleperiode i det særlige voksenforløb med den  

 eksamen, der udgør svendeprøven.
Svendeprøven og  

 uddannelsesmålene er de samme som for den ordinære uddannelse med  

 det valgte speciale, jf. § 7, stk. 1, 2, 3, 5 og 6.
