Bekendtgørelse  

 om tilskud til virksomheder,  

  

 der indgår uddannelsesaftale med voksne I medfør af § 68, stk. 2, i lov nr. 419 af 10.  

 juni 2003 om en aktiv beskæftigelsesindsats, som ændret ved lov nr. 523 af  

 24.  

 juni 2005, fastsættes:
 § 1.  

  

 Inden for erhvervsområder, hvor  

 der efter vurdering fra det regionale arbejdsmarkedsråd i regionen eller  

 naboregionen som defineret af det regionale arbejdsmarkedsråd er eller kan  

 forventes mangel på uddannet arbejdskraft, herunder specielt erhvervsområder  

 i  

 den private sektor, kan Arbejdsformidlingen udbetale tilskud til  

 virksomheder,  

 der indgår uddannelsesaftaler med voksne i henhold til lov om  

 erhvervsuddannelser, jf. §§ 2-4, og i henhold til lov om maritime  

 uddannelser, jf. § 2, stk. 1, nr. 5, jf. §§ 4, 11, 12, 14 og  

 16.
 Stk. 2.  

  

 Arbejdsmarkedsrådet fastsætter  

 mål og retningslinier for tilskudsordningen, herunder for prioritering og  

 dimensionering af Arbejdsformidlingens bevilling af tilskud, jf. dog  

 § 8.
 § 2.  

  

 Tilskudsordningen omfatter  

 uddannelsesaftaler med personer, der ved aftalens indgåelse er mindst 25 år.
Stk. 2.  

  

 Virksomheden skal under  

 praktikophold på virksomheden udbetale en ved kollektiv overenskomst fastsat  

 løn, der mindst svarer til den laveste løn, en ikke-faglært lønmodtager er  

 berettiget til inden for det pågældende område.
På ikke-overenskomstdækkede  

 områder skal lønnen mindst svare til, hvad der er gældende inden for  

 beslægtede  

 overenskomstområder.
 § 3.  

  

 Tilskud kan som udgangspunkt ikke  

 udbetales inden for uddannelsesområder i den enkelte AF-region eller  

 naboregionen,  

 hvor der er elever i skolepraktik, jf. kapitel 7 a i lov om  

 erhvervsuddannelser.
 Stk. 2.  

  

 Arbejdsmarkedsrådet fastsætter  

 retningslinier for, i hvilke tilfælde Arbejdsformidlingen kan fravige  

 udgangspunktet i stk. 1.
 § 4.  

  

 Tilskuddet udgør 35,- kr. pr.  

 time under praktikopholdet på virksomheden.
 Stk. 2.  

  

 Tilskud efter stk. 1 gives  

 i de første 2 ½ år af uddannelsesaftaleperioden.
 § 5.  

  

 Ansøgning om tilskud indgives af  

 virksomheden til Arbejdsformidlingen, der træffer afgørelse om, hvorvidt  

 tilskud kan bevilges, jf. §§ 1-3.
 Stk. 2.  

  

 Ansøgningen kan indgives inden  

 uddannelsesaftalens påbegyndelse og skal indgives senest 1 måned efter  

 uddannelsesaftalens påbegyndelse.
 Stk. 3.  

  

 Ansøgningen skal indgives på en  

 særlig blanket, der skal indeholde en erklæring fra virksomheden om, at  

 betingelserne i § 2 er opfyldt.
§ 6.  

  

 Arbejdsformidlingen udbetaler  

 tilskuddet månedsvis bagud på grundlag af virksomhedens anmodning om  

 udbetaling  

 af tilskuddet.
Tilskud kan udbetales for fuld overenskomstmæssig arbejdstid,  

 sædvanligvis 37 timer.
Der kan ikke udbetales tilskud for overarbejde.
 Stk. 2.  

  

 Anmodningen om udbetaling af  

 tilskud skal indeholde oplysning om virksomhedens navn, SE-nr., adresse på  

 praktikstedet og telefonnummer, gironummer eller kontonummer i et  

 pengeinstitut,  

 praktikantens navn og cpr.nummer, det antal arbejdstimer for hvilke, der er  

 udbetalt løn m.v.
 Stk. 3.  

  

 Virksomheden skal erklære, at  

 virksomheden til samme praktikpladsophold ikke har modtaget eller vil modtage  

 offentlig støtte efter andre regler.
 Stk. 4.  

  

 Anmodningen skal være  

 Arbejdsformidlingen i hænde senest den 15. i den efterfølgende måned.  

 Arbejdsformidlingen udbetaler tilskuddet til arbejdsgiveren inden udgangen af  

 den måned, hvor anmodningen er modtaget.
 § 7.  

  

 Arbejdsformidlingen påser, at  

 betingelserne er opfyldt.
 § 8.  

  

 Arbejdsmarkedsstyrelsen kan  

 fastsætte måltal for, hvor mange uddannelsesaftaler den enkelte AF-region  

 bevilger tilskud til.
 § 9.  

  

 Tilskud efter denne  

 bekendtgørelse ydes inden for rammerne af EU's »de minimis»-støtteordning  

1) .
 § 10.  

  

 Klage over Arbejdsformidlingens  

 afgørelser, der er begrundet i retningslinier fastsat af det regionale  

 arbejdsmarkedsråd, kan af virksomheden indbringes for Arbejdsmarkedsrådet  

 inden  

 4 uger.
Stk. 2.  

  

 Klage over Arbejdsformidlingens  

 afgørelser, der ikke er omfattet af stk. 1, kan af virksomheden  

 indbringes  

 for Arbejdsmarkedsstyrelsen inden 4 uger.
Klagen indgives til vedkommende  

 regionschef,  

 der, hvis afgørelsen fastholdes, videresender klagen til  

 Arbejdsmarkedsstyrelsen.
 Stk. 3.  

  

 Afgørelser efter stk. 1 og  

 stk. 2 kan ikke indbringes for anden administrativ myndighed.
 § 11.  

  

 Bekendtgørelsen træder i kraft  

 den 2. juli 2005 og har virkning for ansøgninger om tilskud, der indgives fra  

 denne dato.
Stk. 2.  

  

 Bekendtgørelse nr. 547 af 19.  

 juni 2003 om tilskud til virksomheder, der indgår uddannelsesaftale med  

 voksne  

 ophæves.
Virksomheder, som har ansøgt om eller har fået bevilget tilskud  

 inden  

 den 2. juli 2005, kan få bevilget eller modtage tilskud efter de hidtil  

 gældende regler.
 Stk. 3.  

  

 Virksomheder inden for  

 landbrugs- og fiskerisektoren, som opfylder betingelserne efter kommissionens  

 forordning nr. 1860/2004 af 6. oktober 2004 om anvendelse af EF-traktatens  

 artikel 87 og 88 på  

  

 de minimis-  

  

 støtte  

 i landbrugs- og  

 fiskerisektoren, og som i perioden fra og med den 1. januar 2005 og indtil  

 bekendtgørelsen træder i kraft har indgået uddannelsesaftaler med voksne, kan  

 på anmodning efter reglerne i denne bekendtgørelse modtage tilskud.  

 Arbejdsformidlingen skal senest den 31. maj 2005 have modtaget anmodningen.
Arbejdsmarkedsstyrelsen, den 22. juni  

 2005 Marie Hansen /Kim Svendsen-Tune 1)  

 Kommissionens forordning (EF) nr. 69/2001 af 12. januar 2001 om anvendelse af  

 EF-traktatens artikel 87 og 88 på de minimis-støtte og kommissionens  

 forordning  

 (EF) nr. 1860/2004 af 6. oktober 2004 om anvendelse af EF-traktatens artikel  

 87  

 og 88 på  

  

 de minimis  

  

 -støtte i landbrugs- og fiskerisektoren.
