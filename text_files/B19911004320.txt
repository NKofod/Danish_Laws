(Teknisk forskrift 1.2.01.1) I medfør af § 10, stk. 2, i lov nr. 394 af 13. juni 1990 om erhvervsfremme  

 samt § 1 i Industriministeriets bekendtgørelse nr. 3 af 4. januar 1991 om  

 henlæggelse af visse beføjelser til Industri- og Handelsstyrelsen fastsættes:
I.
Procedure for bedømmelse af ansøgninger.
1. Industri- og Handelsstyrelsen vurderer ved  

 modtagelsen af ansøgningsmaterialet, om der er behov for et formøde med  

 ansøgeren for en nærmere afklaring af de specielle forhold på det pågældende  

 certificerings- eller inspektionsområde.
Mødet vil primært have til formål at  

 sikre tilstrækkelig information til, at styrelsen kan udpege sagkyndige til  

 behandling af ansøgningen og for at kunne høre myndigheder indenfor det  

 pågældende område.
 1.1 Samtidig med aftale om møde eller ved bekræftelse af modtagelsen af  

 ansøgningen får ansøgeren tilsendt gebyrreglerne for behandling af  

 ansøgninger, opretholdelse og fornyelse af akkrediteringer.
2. På baggrund af ansøgningsmaterialet og information  

 fra et formøde kontakter Industri- og Handelsstyrelsen sagkyndige for et  

 forhåndstilsagn om at ville medvirke ved bedømmelsen af ansøgningen.
De  

 sagkyndige får ikke kendskab til ansøgningsmaterialet, før ansøgeren har  

 accepteret de sagkyndige.
 2.1 De berørte myndigheder høres om ansøgningen ved tilsendelse af et  

 relevant uddrag af ansøgningen eller et kort resume af de for myndigheden  

 væsentlige områder.
 3. Ansøgeren får skriftlig meddelelse om, hvem fra  

 styrelsen og hvilke sagkyndige der skal behandle sagen.
 3.1 Dersom en eller flere af de sagkyndige skal varetage bedømmelse af  

 specielle forhold ved ansøgningen, anføres det særskilt.
 3.2 Ønsker ansøgeren af konkurencemæssige årsager ikke, at en udpeget  

 sagkyndig deltager i sagsbehandlingen, skal den skriftlige indsigelse med  

 begrundelse være styrelsen i hænde senest 14 dage fra meddelelsen om  

 udpegning af de sagkyndige.
 4. Efter ansøgerens accept af de sagkyndige indgår  

 styrelsen aftale med de sagkyndige om sagens behandling og  

 ansøgningsmaterialet sendes til de sagkyndige med specificering af deres  

 opgave i forbindelse med bedømmelsen af ansøgningen.
 5. Styrelsen planlægger sammen med de sagkyndige  

 gennemgangen af ansøgningen og bedømmelsesbesøget hos ansøgeren.
 5.1 Såfremt ansøgningsmaterialet omfatter rapporter mv. fra nuværende  

 eller tidligere akkrediteringer fra andre akkrediteringsorganer, inddrages  

 dette i planlægningen af gennemgangen.
5.2 Der aftales møde med ansøgeren incl. muligheden for at overvære  

 ansøgerens praktiske gennemførelse af certificeringsaktiviteter.
Der aftales  

 eventuelt tillige møde med ansøgerens faglige eksperter og underleverandører  

 af certificerings- og inspektionsaktiviteter.
 6. Bedømmelsesgruppens gennemgang hos ansøgeren ledes  

 af en repræsentant for styrelsen.
 7. Ved afslutningen af besøget giver  

 bedømmelsesgruppen en foreløbig skriftlig konklusion af gennemgangen.
 7.1 Skal der foretages korrektioner i ansøgerens procedurer mv. aftales  

 disse tillige med afholdelse af eventuelle opfølgningsbesøg for kontrol af  

 udførte korrektioner.
 8. Den endelige rapport over bedømmelsen af  

 ansøgningen sendes til ansøgeren for kommentering.
 8.1 På grundlag af rapporten med eventuelle bemærkninger fra ansøgeren  

 afgør styrelsen, om der kan gives tilsagn om akkreditering.
 9. Efter ansøgerens accept af tilsagn om akkreditering  

 udfærdiger styrelsen et akkrediteringsdokument.
10. Behandling af en ansøgning efter ovennævnte  

 procedure kan give behov for flere møder mellem ansøger og styrelsen evt. med  

 deltagelse af en eller flere af de sagkyndige.
Sådanne møder aftales  

 særskilt.
II.
Tilsyn med akkrediteringer.
 11. Tilsyn med givne akkrediteringer til certificering  

 og til inspektion foretages af Industri- og Handelsstyrelsen.
11.1 Efter behov deltager sagkyndige i tilsynet.
Dette meddeles forud til  

 det akkrediterede selskab.
 11.2 Skal der benyttes nye sagkyndige, meddeles det til det akkrediterede  

 selskab i henhold til pkt. 3.
 12. Tilsynsbesøget aftales med det akkrediterede  

 selskab, herunder aftales det, om besøget skal omfatte praktiske  

 certificerings- eller inspektionsaktiviteter.
 12.1 Industri- og Handelsstyrelsen kan anmode om indsendelse af nødvendigt  

 materiale til brug for tilsynsbesøget.
 13. Ved tilsynsbesøget kontrolleres det, om det  

 akkrediterede selskab efterlever procedurer mv. for certificering/inspektion  

 samt øvrige forhold, der ligger til grund for akkrediteringen.
 13.1 Det akkrediteredes selskabs registrering og behandling af klager  

 kontrolleres.
 13.2 Tilsynsbesøget omfatter også en kontrol af det akkrediterede selskabs  

 kvalitetsstyringssystem, interne audit og korrigerende handlinger.
14. Ved afslutningen af tilsynsbesøget informeres det  

 akkrediterede selskab skriftligt om fundne afvigelser og anmodes om forslag  

 til afhjælpning af afvigelserne.
Der fastsættes tidsfrist for aftalte  

 korrigerende handlinger.
 14.1 Er der ved tilsynsbesøget fundet så væsentlige afvigelser fra  

 retningslinierne for akkrediterede selskaber eller andre forhold, der  

 influerer på det akkrediterede selskabs evne til at foretage akkrediteret  

 certificering/inspektion, meddeles det til selskabet med anmodning om at  

 kommentere forholdene.
 14.2 Rapporten over tilsynsbesøget sendes til det akkrediterede selskab  

 for kommentering.
 14.3 Industri- og Handelsstyrelsen afgør, om resultatet af tilsynsbesøget  

 har en sådan karakter, at akkrediteringen skal trækkes tilbage helt eller  

 delvis.
15. Resultatet af tilsynsbesøget kan medføre behov for  

 ekstra tilsynsbesøg.
Det akkrediterede selskab vil få særskilt meddelelse om  

 dette.
III.
Fornyelse af akkreditering.
 16. Fornyelse af en akkreditering kan søges således,  

 at tilsynsbesøget i akkrediteringens sidste løbeår kan erstattes af et  

 bedømmelsesbesøg.
 17. Fornyelsesbesøget planlægges ud fra det materiale,  

 der er indsendt sammen med ansøgning om fornyelse, samt det hidtidige forløb  

 af akkrediteringen.
 17.1 Har der ved behandlingen af ansøgning om akkreditering været  

 inddraget myndigheder, informeres disse om ansøgningen om fornyelse.
 18. Anvendes der ikke de samme sagkyndige som ved  

 bedømmelsen af ansøgning om akkreditering, vil udpegningen af de nye  

 sagkyndige blive meddelt det akkrediterede selskab efter samme  

 retningslinier, som ved ansøgning om akkreditering.
 19. Fornyelsesbehandlingen vil herefter følge  

 proceduren for behandling af nye ansøgninger d.v.s. fra pkt. 5.2.
IV.
Udvidelse af akkrediteringsområde.
 20. Ansøgning med fornøden dokumentation og ændrede  

 procedurebeskrivelser, kvalitetshåndbog o.s.v. indsendes til Industri- og  

 Handelsstyrelsen.
 21. Styrelsen vurderer om den ansøgte ændring kræver  

 bedømmelse af sagkyndige herunder eventuelt nye sagkyndige.
 21.1 Skal der benyttes nye sagkyndige, meddeles det til det akkrediterede  

 selskab i henhold til pkt. 3.
 21.2 Styrelsen vurderer evt. sammen med de sagkyndige, det ansøgte og om  

 der er behov for et bedømmelsesbesøg hos det akkrediterede selskab.
 21.3 Er der behov for et bedømmelsesbesøg, aftales det jf pkt. 5.2. I  

 modsat fald vil det ansøgte forhold blive specielt gennemgået ved  

 førstkommende tilsynsbesøg.
 22. Resultatet af bedømmelsen af den ansøgte ændring  

 behandles i henhold til pkt. 8. og 9.
V.
Generelt.
 23. Denne TEKNISKE FORSKRIFT erstatter TEKNISK  

 FORSKRIFT nr. 5.7.03-1 af 20.3.1991.
