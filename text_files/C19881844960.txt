Medansvarsafgift for korn Indhold Forord Afgiftspligtens omfang Afgiftsfritagelse for sædekorn Registrering Registreringspligten Bundgrænse for registrering Registreringsanmeldelse Ændringer i og ophør af virksomheden Afgiftens størrelse Opgørelse af den afgiftspligtige mængde Angivelse og betaling af afgift Afgiftsangivelse Afgiftsperioder Særlig afgiftsperiode for visse landbrugsvirksomheder Indbetaling af afgift Restancer Hæftelse for afgift Regnskab Almindelige regler Særlige regler Oplysninger om køb af korn Oplysninger om køb af sædekorn Fakturaer og afregningsbilag Opbevaring af regnskabsmateriale Overgangsregler Lageropgørelse pr 30 juni 1988 Indførsel af korn fra Spanien, Grækenland og Italien Forsendelsesangivelser, der er antaget inden 1 juli 1988 Tilbagebetalingsordninger Tilbagebetaling af tillægsafgiften Tilbagebetaling af afgift ved braklægning Særlig støtte til mindre producenter Vejledning og kontrol Vejledning Toldvæsenets kontrolbeføjelser Virksomhedens opgaver Efterbetaling og skønsmæssig ansættelse Straffebestemmelser Klagevejledning Bilag Landbrugsministeriets bekendtgørelse om medansvarsafgift for korn Hvor kan De få flere oplysninger? Forord EF's ministerråd har vedtaget at omlægge medansvarsafgiften for korn fra 1  

 juli 1988.
 Medansvarsafgiften skal herefter opkræves ved producenternes markedsføring  

 af korn, og der skal tillige opkræves en supplerende medansvarsafgift (en  

 tillægsafgift).
 Den nye ordning er fastlagt i Rådets forordning (EØF) nr 1097/88 af 25  

 april 1988 om ændring af forordning (EØF) nr 2727/75 om den fælles  

 markedsordning for korn.
 Reglerne om opkrævning mv. af medansvarsafgiften er fastsat i  

 Kommissionens forordning (EØF) nr 1432/88 af 26 maj 1988 om  

 gennemførelsesbestemmelser for medansvarsafgiften for korn.
Endvidere er der i Landbrugsministeriets bekendtgørelse af juni 1988 om  

 medansvarsafgift for korn fastsat regler om kontrollen med opgørelse og  

 betaling mv.
Bekendtgørelsen er optrykt som bilag til vejledningen.
 Toldvæsenet varetager administrationen og kontrollen med den nye ordning.
 I de følgende afsnit i vejledningen er der gjort rede for ordningen.
 Har De brug for flere oplysninger, er De velkommen til at henvende Dem til  

 Deres distriktstoldkammer.
 En fortegnelse over distriktstoldkamrene findes bag i vejledningen.
Afgiftspligtens omfang Afgiftspligten omfatter korn, der produceres i EF, og som markedsføres af  

 producenten, herunder også i form af forarbejdede produkter.
 Det betyder, at der skal betales afgift ved producenternes salg (herunder  

 byttehandel) af korn og forarbejdede kornprodukter til opkøbs-, handels- og  

 forarbejdningsvirksomheder samt til andre producenter og  

 interventionsorganet.
 Afgiften skal kun opkræves een gang for den samme mængde korn.
 Ved korn forstås følgende produkter:
Position i Den Varebeskrivelse kombinerede Nomenklatur 0709 90 60 Sukkermajs, friske eller kølede 0712 90 19 Sukkermajs, tørrede, også snittede, knuste eller pulveriserede,  

 men ikke yderligere tilberedte, anden majs end hybridmajs til udsæd 1001 10 Hård hvede 1001 90 91 Blød hvede og blandsæd af hvede og rug, til udsæd 1001 90 99 Spelt, blød hvede og blandsæd af hvede og rug, andet end til  

 udsæd 1002 00 00 Rug 1003 00 Byg 1004 00 Havre 1005 10 90 Majs (til udsæd) undtagen hybridmajs 1005 90 00 Majs undtagen majs til udsæd 1007 00 90 Sorghum undtagen hybridsorghum, til udsæd 1008 Boghvede, hirse og kanariefrø: andre kornsorter Undtagelser fra afgiftspligten Lønforarbejdning af korn Der skal ikke betales afgift af korn, som en producent leverer til eller  

 stiller til rådighed for en virksomhed med henblik på lønforarbejdning og  

 senere anvendelse på producentens bedrift.
 Det er en betingelse, at der mellem producenten og  

 forarbejdningsvirksomheden er oprettet en lønforarbejdningskontrakt, og at  

 det leverede korn først afregnes med producenten i forbindelse med  

 lønforarbejdningen.
 Det er endvidere en betingelse, at det leverede korn er af samme kornart  

 og kvalitet som det korn, der indgår som bestanddele i det forarbejdede  

 produkt.
Salg af korn på roden Der skal ikke betales afgift ved salg af korn på roden (uhøstet korn),  

 hvis handelen finder sted inden høsttidspunktet, og salgsprisen ikke har  

 basis i de efterfølgende høstede kvantitative kornmængder.
 Det er en betingelse, at der ikke efterfølgende sker nogen regulering af  

 salgsprisen.
 Ved et eventuelt senere videresalg af det høstede korn skal der betales  

 afgift af kornet.
Overførsel af korn inden for samme bedriftsenhed Der skal ikke betales afgift ved direkte overførsel (»salg«) af  

 korn mellem anpartsselskaber og lignende under samme ejer, dvs under samme  

 bedriftsenhed (fælles ledelse, arbejdskraft og driftskapitalapparat mv).
Afgiftsfritagelse for sædekorn Sædekorn, der certificeres og sælges til udsæd, skal friholdes for afgift.
Der er derfor etableret en særlig ordning for korn, der købes i henhold  

 til en fremavlskontrakt, som er godkendt af Statsfrøkontrollen.
Ordningen  

 fungerer således:
 Ved beregningen af afgift af korn, som er bestemt til sædekorn, anvendes  

 der en koefficient, der for hvert høstår fastsættes af Statsfrøkontrollen.
 Koefficienten udtrykker forholdet mellem den mængde korn, der certificeres  

 og sælges, og den mængde korn, der købes i henhold til fremavlskontrakter.
 Koefficienten er for høståret 1988/89 fastsat til 0,70 for alle kornarter.
 Det betyder, at der ved køb af korn i henhold til en fremavlskontrakt kun  

 skal opkræves afgift af 30 pct. af den købte mængde korn.
Eksempel Registrering Registreringspligten Følgende virksomheder skal registreres hos toldvæsenet:
- Virksomheder (herunder også landbrugsbedrifter), der opkøber korn  

 direkte fra en producent - Producenter, der sælger forarbejdede kornprodukter - Producenter, der i forbindelse med et salg udfører korn til tredjelande  

 eller forsender korn til et andet EF-medlemsland.
Udenlandske virksomheder, som driver registreringspligtig virksomhed her i  

 landet, skal også registreres, selv om de ikke har filial eller lignende her  

 i landet.
Registreringen skal ske ved en person, som bor her i landet, eller  

 ved en virksomhed, der har forretningssted her i landet.
Hvis en producent sælger korn direkte til intervention, opkræves  

 medansvarsafgiften ved en modregning i opkøbsprisen.
Sådanne handler medfører  

 ikke registrering hos toldvæsenet.
Bundgrænse for registrering Af administrative grunde er der fastsat en bundgrænse for registrering på  

 1 ton korn årlig.
Det betyder, at en virksomhed, hvis afgiftspligtige mængde  

 i et høstår højst udgør 1 ton korn, ikke skal registreres hos toldvæsenet.
Registreringsanmeldelse Virksomheden skal udfylde en registreringsanmeldelse (P 170), som  

 udleveres af toldvæsenet.
Anmeldelsen skal indsendes til distriktstoldkamret,  

 før virksomhedens opkøb mv af korn begynder.
Landbrugsvirksomheder skal i registreringsanmeldelsen oplyse, om den  

 afgiftspligtige mængde korn forventes at udgøre over 250 tons pr høstår.
Se  

 afsnittet »Særlig afgiftsperiode for visse landbrugsvirksomheder«  

 på side 11.
 Virksomheder, der registreres, modtager et registreringsbevis.
Ændringer i og ophør af virksomheden Enhver ændring i virksomhedens forhold skal straks anmeldes skriftligt til  

 distriktstoldkamret.
 Det gælder fx følgende ændringer:
- virksomheden ophører med at drive registreringspligtig virksomhed - virksomheden sælges eller overdrages - ejerforholdene ændres - ledelsen ændres - navn eller adresse ændres Virksomheder, der ophører, skal aflevere registreringsbeviset til  

 distriktstoldkamret.
Afgiftens størrelse Der opkræves dels en basisafgift, dels en tillægsafgift.
 For høståret 1988/89 er basisafgiften fastsat til 5,38 ECU pr ton korn.
 Tillægsafgiften er af samme størrelse som basisafgiften.
 Medansvarsafgiften udgør altså i alt 94,20 kr pr ton, idet  

 omregningsfaktoren for ECU for tiden (juni 1988) udgør 8,75497.  

 Omregningsfaktoren vil muligvis blive ændret pr 1 juli 1988.
Opgørelse af den afgiftspligtige mængde De registrerede virksomheder skal for hver afgiftsperiode opgøre den  

 mængde korn, som virksomheden skal betale afgift af (den afgiftspligtige  

 mængde).
 Følgende skal medregnes til den afgiftspligtige mængde:
- den mængde korn, der er opkøbt direkte fra producenter, og som i  

 perioden er leveret til virksomheden - den mængde korn, som en producent i perioden i forbindelse med et salg  

 har udført til tredjelande eller forsendt til et andet EF-medlemsland.  

 Udførslen anses for at være sket, når toldvæsenet antager  

 udførselsangivelsen.
For korn, som er opkøbt i henhold til en fremavlskontrakt, skal  

 virksomheden kun medregne 30 pct. af den leverede mængde korn til den  

 afgiftspligtige mængde.
Se afsnittet »Afgiftsfritagelse for  

 sædekorn« på side 6.
Angivelse og betaling af afgift Afgiftsangivelse De registrerede virksomheder skal efter udløbet af hver afgiftsperiode og  

 inden udgangen af den følgende måned angive:
- den afgiftspligtige mængde - afgiften af den afgiftspligtige mængde Hvis virksomheden i afgiftsperioden har opkøbt korn i henhold til en  

 fremavlskontrakt, skal virksomheden tillige angive den mængde korn, der er  

 fritaget for afgift, dvs 70 pct af den leverede mængde.
Se afsnittet  

 »Afgiftsfritagelse for sædekorn« på side 6.
Angivelsen skal afgives på et giroindbetalingskort, som toldvæsenet sender  

 til virksomheden.
Angivelsen skal underskrives af virksomhedens ansvarlige  

 ledelse.
 Angivelsen skal også afgives, selv om der i den pågældende periode ikke er  

 sket opkøb mv af korn, der skal betales afgift af.
 Hvis en virksomhed ikke afgiver angivelsen inden den nævnte frist, kan  

 toldvæsenet inddrage registreringen af virksomheden, indtil angivelsen er  

 afgivet.
Afgiftsperioder For høståret 1988/89 skal der indtil 1 marts 1989 anvendes følgende  

 afgiftsperioder.:
Afgiftsperioder Frist for angivelse og betaling 1.7.88-31.8.88 30.9.88 1.9.88-30.11.88 31.12.88 1.12.88-28.2.89 31.3.89 Det er endnu ikke bestemt, hvilke afgiftsperioder der skal anvendes fra 1  

 marts 1989.
Særlig afgiftsperiode for visse landbrugsvirksomheder Landbrugsvirksomheder, hvis afgiftspligtige mængde i et høstår (1.7-30.6)  

 udgør mindre end 250 tons, skal kun angive og betale afgiften een gang  

 årligt.
 Afgiftsperioden for sådanne virksomheder er høståret, og afgiften skal  

 angives og betales senest 31 juli i det følgende høstår.
 Hvis virksomheden ikke længere opfylder betingelsen for at anvende  

 høståret som afgiftsperiode, skal toldkamret straks underrettes.
Indbetaling af afgift Afgiften for en afgiftsperiode skal indbetales inden udgangen af den  

 følgende måned.
 Hvis afgiften ikke betales i rette tid, skal virksomheden betale 1,3 pct.  

 i månedlig rente for hver påbegyndt måned fra sidste rettidige  

 indbetalingsdag, dog mindst 10 kr.
Restancer Beløb, som betales for sent, vil med renter blive inddrevet ved udlæg.  

 Hvis virksomheden betaler, efter at skylden er sendt til udlæg, skal  

 virksomheden også betale omkostninger (retsafgift og andre  

 incassoomkostninger).
Hæftelse for afgift For betaling af afgift hæfter den, der som ejer, forpagter eller lignende  

 driver virksomhed for egen regning.
 Hvis en udenlandsk virksomhed er registreret ved en herboende repræsentant  

 hæfter repræsentanten og den udenlandske virksomhed solidarisk for betaling  

 af afgiften.
Regnskab Almindelige regler De registrerede virksomheder skal føre et regnskab, der kan danne grundlag  

 for - opgørelse af medansvarsafgiften og kontrollen med afgiftens rigtige  

 betaling - toldvæsenets eventuelle tilbagebetaling til producenterne af  

 tillægsafgiften.
 Regnskabet kan føres i det almindelige forretningsregnskab.
 Der skal i regnskabet gøres rede for:
- navn og adresse på de producenter eller erhvervsdrivende, der har  

 leveret korn i hele kerner til virksomheden - de leverede mængder og leveringsdatoer - det fratrukne medansvarsafgiftsbeløb - de mængder korn, der er markedsført med fritagelse for afgiften - de mængder korn, hvoraf der er betalt afgift på et tidligere  

 omsætningstrin.
 Producenter, der udfører korn til tredjelande eller forsender korn til et  

 andet EF-medlemsland, skal i regnskabet gøre rede for de udførte eller  

 forsendte mængder korn.
 Producenter, der sælger forarbejdede kornprodukter, skal i regnskabet gøre  

 rede for de solgte produktmængder og for de kornmængder, der er anvendt til  

 fremstilling af produkterne.
 Virksomheder, der forarbejder korn (lønforarbejdning), som en producent  

 leverer til virksomheden med henblik på senere anvendelse på producentens  

 bedrift, skal i regnskabet gøre rede for de modtagne kornmængder og de  

 fraførte kornprodukter.
 Kornmængderne (for kornprodukter: kornbestanddelene) skal opgøres på  

 kornart og kvalitet, fx brødrug/foderrug, brødhvede/foderhvede og  

 maltbyg/foderbyg.
Særlige regler Oplysninger om køb af korn De registrerede virksomheder skal efter anmodning indsende en fortegnelse  

 over de producenter, hos hvem den registrerede virksomhed har fratrukket  

 afgiften.
Fortegnelsen er til brug for toldvæsenets administration af en  

 eventuel tilbagebetaling af tillægsafgiften (se side 16).
 Fortegnelsen skal indeholde følgende oplysninger for hver enkelt  

 producent:
- producentens navn og adresse - producentens momsregistreringsnummer - den samlede mængde korn omfattet af medansvarsafgiften - summen af de fratrukne medansvarsafgiftsbeløb.
Oplysninger om køb af sædekorn De registrerede virksomheder skal til Statsfrøkontrollen indsende  

 oplysninger om de samlede mængder af hver kornart, der er leveret i henhold  

 til fremavlskontrakter, som er godkendt af Statsfrøkontrollen.
 På grundlag af disse oplysninger vil der for hver kornart blive fastsat en  

 koefficient til brug i næste høstår ved beregningen af afgift af korn, som er  

 bestemt til sædekorn.
 De nærmere regler for indsendelse af oplysninger til Statsfrøkontrollen er  

 endnu ikke fastsat.
Fakturaer og afregningsbilag De registrerede virksomheder skal i fakturaer og afregningsbilag for  

 afgiftpligtige opkøb mv af korn som minimum angive, at der i prisen er  

 fratrukket medansvarsafgift med 9,42 kr pr 100 kg korn.
Der er også mulighed  

 for at angive størrelsen af det fratrukne afgiftsbeløb (se nedenstående  

 eksempel).
Eksempel 10 000 kg byg a 125,00 kr.
 pr 100 kg 12 500,00 kr.
- medansvarsafgift: 10 000 kg a 9,42 kr. pr 100 kg 942,00 kr. ------------- 11 558,00 kr.
+ moms 22 pct 2 542,76 kr. ------------- I alt 14 100,76 kr.
 Ved køb af korn i henhold til en fremavlskontrakt skal størrelsen af det  

 fratrukne afgiftsbeløb altid angives i fakturaen eller afregningsbilaget (se  

 eksemplet på side 7).
Opbevaring af regnskabsmateriale De registrerede virksomheder skal opbevare regnskabsmaterialet, herunder  

 afregningsbilag, fakturakopier og opgørelser, i mindst 5 år efter  

 regnskabsårets udløb.
Overgangsregler Lageropgørelse pr 30 juni 1988 Korn, som andre erhvervsdrivende end landbrugsvirksomheder har på lager,  

 og som tilhører dem den 30 juni 1988 ved døgnets slutning, anses for at være  

 markedsført på dette tidspunkt.
 Indehaverne skal derfor foretage en opgørelse af lagrene og betale afgift  

 af den opgjorte mængde.
 Afgiften skal beregnes med satsen pr 30 juni 1988, dvs 47,10 kr pr ton.
Lageropgørelsen skal foretages på en særlig blanket og indeholde oplysning  

 om den samlede mængde korn i hele kerner, der ligger på lager den 30 juni  

 1988 ved døgnets slutning.
Det skal fremgå af lageropgørelsen, hvorledes den  

 opgjorte mængde er fordelt på oplagringssteder.
 I lageropgørelsen medregnes også korn, som ejes af virksomheden, og som  

 henligger for virksomhedens regning og risiko på lagre uden for virksomheden,  

 fx hos producenten.
 Korn, som er oplagt på virksomheden, og som ejes af producenter eller  

 andre virksomheder, skal derimod ikke medregnes.
 Lageropgørelsens oplysninger skal være bekræftet af en statsautoriseret  

 eller registreret revisor.
 Lageropgørelsen skal være distriktstoldkamret i hænde senest den 7 juli  

 1988. Betaling skal ske inden udgangen af juli 1988 ved anvendelse af et  

 giroindbetalingskort, som toldkamret sender til virksomheden efter  

 modtagelsen af lageropgørelsen.
Lagerkorn, hvorpå der er udstedt fritagelsesattest i henhold til de  

 tidligere fritagelsesordninger, vil stadig være fritaget for afgift.
Der kan  

 være tale om:
- korn, som er indført fra tredjelande eller Portugal - korn, som hidrører fra interventionslagre - korn, som hidrører fra en afgiftsfritaget lagerbeholdning - korn, som er indført fra Frankrig eller Italien - korn, som er høstet af mindre producenter i Spanien eller Italien Endvidere vil andet lagerkorn end majs og sorghum, der kan dokumenteres at  

 være forsendt i juni måned 1988 fra Spanien, Grækenland eller Italien, være  

 fritaget for afgift.
Afgiften vil i disse tilfælde være betalt i de  

 pågældende lande.
Se næste afsnit.
Indførsel af korn fra Spanien, Grækenland og Italien I Spanien, Grækenland og Italien anvendes den nye medansvarsafgift  

 allerede fra 1 juni 1988 for andet korn end majs og sorghum.
 Ved indførsel af korn (bortset fra majs og sorghum), der er forsendt fra  

 disse lande i juni 1988, vil forsendelsesdokumentet derfor bære følgende  

 påtegning:
 »Korn, der er omfattet af medansvarsafgiften i henhold til forordning  

 (EØF) nr 1432/88«.
Forsendelsesangivelser, der er antaget inden 1 juli 1988 Ved forsendelse af korn, der ikke er omfattet af medansvarsafgiften, og  

 for hvilket forsendelsesangivelse blev antaget inden 1 juli 1988, skal  

 forsendelsesdokumentet bære følgende påtegning ved senere videreforsendelse:
 »Forsendelsesangivelse, der er antaget inden den 1 juli 1988 -  

 forordning (EØF) nr 1432/88«.
 Fra 1 juli 1988 skal den medansvarsafgift der var gældende den 30 juni  

 1988 (47,10 kr pr ton), anvendes ved overgang til frit forbrug af:
- korn, der blev forsendt fra andre EF-medlemslande undtagen Portugal  

 inden 1 juli 1988 - korn, for hvilket der kan fremlægges et forsendelsesdokument, der  

 godtgør kornets karakter af fællesskabsprodukt, og som er forsynet med  

 ovennævnte påtegning Hvis kornet indføres den 1 juli 1988 eller senere, skal der således  

 betales afgift med 47,10 kr pr ton i forbindelse med indførslen.
Tilbagebetalingsordninger Tilbagebetaling af tillægsafgiften Det kan blive aktuelt at tilbagebetale den opkrævede tillægsafgift til  

 producenterne.
 Hvis den samlede kornproduktion i Fællesskabet i et høstår er mindre end  

 eller lig med 160 mio tons, skal tillægsafgiften tilbagebetales fuldt ud til  

 producenterne.
 En produktion på mellem 160 mio tons og 164,8 mio tons vil medføre en  

 delvis tilbagebetaling.
 Er produktionen større end 164,8 mio tons, sker der ingen tilbagebetaling.
 Beløb på 200 kr og derunder pr producent tilbagebetales dog ikke.
 Eventuel tilbagebetaling vil ske senest den 31 december i det følgende  

 høstår.
 Det er besluttet, at en eventuel tilbagebetaling skal ske uden en  

 ansøgningsprocedure.
 Det er derfor i Landbrugsministeriets bekendtgørelse om medansvarsafgift  

 for korn pålagt de registrerede virksomheder at føre regnskab/registre på en  

 sådan måde, at det kan danne grundlag for toldvæsenets tilbagebetaling af  

 afgiften til den enkelte kornproducent.
 De nærmere regler for regnskabsførelse er beskrevet i afsnittet  

 »Regnskab« på side 12.
Tilbagebetaling af afgift ved braklægning Producenter, der braklægger mindst 30 pct af deres dyrkede areal, kan få  

 tilbagebetalt såvel basisafgiften som tillægsafgiften af indtil 20 tons  

 markedsført korn årligt.
 De nærmere regler for denne tilbagebetalingsordning er endnu ikke fastsat.
Særlig støtte til mindre producenter I lighed med tidligere høstår kan der for høståret 1988/89 gives tilskud  

 til mindre producenter, der har betalt medansvarsafgift.
 Ordningen administreres af EF-direktoratet, Frederiksborggade 18, 1360  

 København K.
Vejledning og kontrol Kontrollen med virksomhedens regnskab mv varetages af det  

 distriktstoldkammer, hvor virksomheden er registreret.
 Distriktstoldkamrets navn og adresse står på registreringsbeviset.
Vejledning Hvis der opstår tvivlsspørgsmål eller problemer i forbindelse med reglerne  

 om medansvarsafgiften, om regnskabsførelse, beregning eller angivelse af  

 afgiften, kan virksomheden henvende sig til distriktstoldkamret.
Mindre spørgsmål kan som regel klares pr telefon til distriktstoldkamrets  

 publikumstjeneste.
Henvendelse til distriktstoldkamret kan også ske  

 personligt eller skriftligt.
Toldvæsenets kontrolbeføjelser Toldvæsenet har bl a ret til at efterse lokaler, der bruges af  

 registreringspligtige virksomheder (fx fabrikations-, kontor- og  

 lagerlokaler).
Toldvæsenet har også ret til at efterse virksomhedens varebeholdninger,  

 forretningsbøger, regnskabsbilag og andet regnskabsmateriale samt  

 korrespondance mv.
Toldvæsenet kan forlange, at regnskabet udleveres eller  

 sendes til distriktstoldkamret.
Toldvæsenet har endvidere ret til at efterse varebeholdninger og  

 regnskaber mv hos producenter, som leverer korn til registreringspligtige  

 virksomheder.
Toldvæsenet kan forlange at få oplysninger fra disse  

 producenter om:
- de leverede mængder korn - dato for hver enkelt leverance - om der for de leverede mængder er betalt afgift på et tidligere  

 tidspunkt - kornets oprindelse, art og kvalitet.
Virksomheder, som modtager korn eller kornprodukter fra  

 registreringspligtige virksomheder, skal efter anmodning give toldvæsenet  

 oplysning om de modtagne mængder.
Toldvæsenet har også ret til at efterse  

 varebeholdninger og regnskaber mv hos disse virksomheder.
Virksomhedens opgaver Virksomhedens ejer og de personer, der er ansat i virksomheden, skal  

 vejlede og hjælpe toldvæsenet ved eftersynene, fx ved gennemgang af  

 forretningsbøger og andet regnskabsmateriale samt ved opgørelse af  

 kassebeholdning og varelager.
Virksomheden skal, hvis toldvæsenet ønsker det, udlevere eller sende sine  

 forretningsbøger, regnskabsbilag og andet regnskabsmateriale samt  

 korrespondance til toldvæsenet.
Det gælder også, selv om materialet er hos  

 tredjemand fx revisor eller regnskabskonsulent.
Efterbetaling og skønsmæssig ansættelse Hvis toldvæsenet konstaterer, at en virksomhed har angivet afgiften  

 forkert, så den har betalt for lidt i afgift, skal virksomheden efterbetale  

 det, den skylder.
 Hvis størrelsen af det afgiftsbeløb, som virksomheden skylder, ikke kan  

 beregnes ud fra virksomhedens regnskaber, kan toldvæsenet foretage en  

 skønsmæssig ansættelse af afgiftsbeløbet.
Straffebestemmelser I Landbrugsministeriets bekendtgørelse om medansvarsafgift for korn er der  

 bl a fastsat straffebestemmelser.
Se bilag til vejledningen.
 Ifølge bekendtgørelsens § 11 straffes overtrædelse af visse af  

 bekendtgørelsens bestemmelser med bøde, medmindre højere straf er forskyldt i  

 henhold til § 16 i lov om administration af Det Europæiske Økonomiske  

 Fællesskabs forordninger om markedsordninger for landbrugsvarer mv, jf  

 lovbekendtgørelse nr 731 af 13 november 1987.
 Det drejer sig bl a om bestemmelserne om anmeldelse til registrering hos  

 toldvæsenet, virksomhedens regnskabsførelse mv, afgivelse af angivelse og  

 indbetaling af afgift.
 Hvis overtrædelsen begås af aktie-, anparts-, andelsselskaber eller  

 lignende, kan selskabet som sådant pålægges bødeansvar.
Klagevejledning Distriktstoldkamrets afgørelser kan ankes til Direktoratet for  

 Toldvæsenet.
 Adressen er:
Direktoratet for Toldvæsenet Amaliegade 44 1256 København K Afgørelser, som direktoratet træffer, kan ankes til Landbrugsministeriet.
 Adressen er:
Landbrugsministeriet Slotsholmsgade 10 1216 København K Klager bedes af praktiske grunde sendt gennem distriktstoldkamret.
Hvor kan De få flere oplysninger? De kan få flere oplysninger på Deres distriktstoldkammer.
 Distriktstoldkammer Adresse Tlf. nr.
