I henhold til kgl. resolution af 9. juli 1968 har Danmark, efter at  

 folketinget den 9. april 1968 havde meddelt sit samtykke dertil, ratificeret  

 den i Geneve den 29. april 1958 undertegnede konvention om det ydre  

 territorialfarvand og den tilstødende zone.
Konventionens ordlyd er som  

 følger (den kinesiske, russiske og spanske tekst er udeladt her):
KONVENTION om det ydre territorialfarvand og den tilstødende zone De i denne konvention deltagende stater er blevet enige om følgende:
1. Del Ydre territorialfarvand Almindelige bestemmelser.
Artikel 1 1. En stats højhedsret omfatter, udover dens  

 landområde og dens indre territorialfarvand, et bælte af havet, der grænser  

 op til dens kyst, benævnt det ydre territorialfarvand.
 2. Denne højhedsret udøves med forbehold af  

 bestemmelserne i disse artikler og andre folkeretlige regler.
Artikel 2 En kyststats højhedsret omfatter såvel luftrummet over det ydre  

 territorialfarvand som havbunden og undergrunden under dette farvand.
Det ydre territorialfarvands grænser Artikel 3 Medmindre andet er fastsat i disse artikler, er basislinien for måling af  

 det ydre territorialfarvands bredde normalt lavvandslinien langs kysten, som  

 angivet på søkort, udfærdiget i stor målestok og officielt anerkendt af  

 kyststaten.
Artikel 4 1. På steder, hvor kystlinien har dybe indskæringer og  

 indhak, eller hvor der umiddelbart uden for kysten ligger en bræmme af øer,  

 kan den basislinie, hvorfra det ydre territorialfarvands bredde måles, drages  

 ved at benytte den metode, der består i at forbinde passende punkter med  

 rette basislinier.
 2. Sådanne basislinier må ikke drages på en sådan  

 måde, at de kendeligt afviger fra kystens almindelige retning, og de  

 havområder, der ligger inden for linierne, må være tilstrækkelig nært knyttet  

 til landområdet til at være undergivet reglerne for indre territorialfarvand.
 3. Basislinier må ikke trækkes til og fra skær eller  

 grunde, der kun er tørre ved lavvande, medmindre der på disse er bygget  

 fyrtårne eller lignende installationer, der til stadighed ligger over  

 havoverfladen.
 4. Når man i henhold til bestemmelserne i stk. 1 kan  

 benytte den metode, der består i at forbinde passende punkter med rette  

 basislinier, kan der ved fastsættelsen af de enkelte basislinier tages hensyn  

 til økonomiske interesser, der er særegne for det pågældende område, og hvis  

 tilstedeværelse og betydning klart fremgår af lang tids sædvane.
 5. En stat er ikke berettiget til at anvende rette  

 basislinier på en sådan måde, at en anden stats ydre territorialfarvand  

 derved afskæres fra det åbne hav.
 6. Kyststaten skal tydeligt angive rette basislinier  

 på søkort, som skal offentliggøres på behørig måde.
Artikel 5 1. Farvandet inden for basislinien for det ydre  

 territorialfarvand udgør en del af statens indre territorialfarvand.
 2. Hvor fastlæggelsen af en ret basislinie i  

 overensstemmelse med artikel 4 medfører, at områder, der tidligere  

 betragtedes som en del af det ydre territorialfarvand eller af det åbne hav,  

 afgrænses som indre territorialfarvand, vil der i sådanne farvande bestå ret  

 til uskadelig gennemfart, som fastsat i artiklerne 14 til 23.
Artikel 6 Den ydre grænse for det ydre territorialfarvand er den linie, som i  

 ethvert punkt har en afstand fra det nærmeste punkt på basislinien svarende  

 til det ydre territorialfarvands bredde.
Artikel 7 1. Denne artikel vedrører alene bugter, hvis kyster  

 tilhører en enkelt stat.
2. I disse artikler forstås ved en bugt en tydelig  

 indskæring, der er så dyb i forhold til bredden ved mundingen, at dens  

 farvand er omsluttet af land, og at den udgør mere end blot en krumning af  

 kysten.
En indskæring anses dog ikke for en bugt, medmindre dens areal er  

 lige så stort som, eller større end, arealet af en halvcirkel, hvis diameter  

 er en linie trukket tværs over indskæringens munding.
3. Ved opmåling udgør en indskærings areal det område,  

 der ligger mellem lavvandsmærket langs indskæringens kyst, og en linie  

 trukket til lavvandsmærkerne ved indskæringens naturlige munding.
Hvor en  

 indskæring på grund af forekomsten af øer har mere end een munding skal  

 halvcirklen tegnes på en linie, hvis længde er lig den samlede længde af  

 linierne tværs over de enkelte mundinger. Øer beliggende inde i en indskæring  

 skal medregnes, som om de udgjorde en del af indskæringens vandområde.
 4. Hvis afstanden mellem lavvandsmærkerne ved en bugts  

 naturlige munding ikke overstiger fireogtyve sømil, kan en linie trækkes  

 mellem disse to lavvandsmærker, og det derved indesluttede farvand vil være  

 at anse som indre territorialfarvand.
 5. Hvor afstanden mellem lavvandsmærkerne ved en bugts  

 naturlige munding overstiger fireogtyve sømil, skal en ret basislinie på  

 fireogtyve sømil trækkes inde i bugten på en sådan måde, at den indeslutter  

 et så stort vandområde, som det er muligt med en linie af denne længde.
 6. Foranstående bestemmelser finder ikke anvendelse på  

 såkaldte »historiske« bugter, og ejheller i tilfælde hvor rette  

 basislinier anvendes i overensstemmelse med artikel 4.
Artikel 8 Ved afgrænsningen af det ydre territorialfarvand anses de yderste faste  

 havneinstallationer, der udgør en integrerende del af et havneanlæg, for en  

 del af kysten.
Artikel 9 Ankerpladser, som regelmæssigt benyttes til lastning, losning og opankring  

 af skibe, og som ellers ville være beliggende helt eller delvis uden for det  

 ydre territorialfarvands ydergrænse, henregnes til det ydre  

 territorialfarvand.
Kyststaten skal tydeligt afmærke sådanne ankerpladser og  

 angive dem tilligemed deres grænser på søkort, som skal offentliggøres på  

 behørig måde.
Artikel 10 1. En ø er et af naturen dannet landområde, som er  

 omgivet af vand, og som ikke overskylles ved højvande.
 2. En ø's ydre territorialfarvand beregnes i  

 overensstemmelse med bestemmelserne i disse artikler.
Artikel 11 1. En lavvandsgrund er et af naturen dannet  

 landområde, som omgives af og ligger over vandet ved lavvande, men  

 overskylles ved højvande.
Hvor en lavvandsgrund helt eller delvis er  

 beliggende således, at afstanden fra fastlandet eller fra en ø, ikke  

 overstiger det ydre territorialfarvands bredde, kan den pågældende  

 lavvandsgrunds lavvandsmærke benyttes som basislinie ved måling af det ydre  

 territorialfarvands bredde.
 2. Når en lavvandsgrund i sin helhed ligger i større  

 afstand end det ydre territorialfarvands bredde fra fastlandet eller en ø,  

 har den pågældende lavvandsgrund intet selvstændigt territorialfarvand.
Artikel 12 1. Hvor to staters kyster ligger overfor eller grænser  

 op til hinanden, har ingen af staterne ret til - medmindre der foreligger  

 anden aftale mellem dem - at udvide sit ydre territorialfarvand udover den  

 midterlinie, som i ethvert punkt ligger lige langt fra de nærmeste punkter på  

 de basislinier, hvorfra bredden af de to landes ydre territorialfarvand  

 måles.
Bestemmelserne i dette stykke finder dog ikke anvendelse, når  

 historiske rettigheder eller andre særlige omstændigheder nødvendiggør en  

 afgrænsning af de to staters ydre territorialfarvand, på en måde som afviger  

 fra nærværende bestemmelse.
 2. Hvor to stater ligger overfor eller grænser op til  

 hinanden, skal grænselinien mellem deres ydre territorialfarvand indtegnes på  

 søkort udfærdiget i stor målestok og officielt anerkendt af kyststaterne.
Artikel 13 Hvis en flod løber direkte ud i havet, er basislinien en ret linie trukket  

 over flodmundingen mellem punkter på breddernes lavvandslinier.
Ret til uskadelig gennemfart Underafsnit A.
Bestemmelser gældende for alle skibe Artikel 14 1. Med forbehold af bestemmelserne i disse artikler  

 nyder skibe fra alle stater, uanset om de er kyststater eller ej, ret til  

 uskadelig; gennemfart gennem det ydre territorialfarvand.
 2. Gennemfart betyder sejlads gennem det ydre  

 territorialfarvand enten med henblik på gennemsejling af dette havområde uden  

 at sejle ind i det indre territorialfarvand eller med henblik på at fortsætte  

 ind i det indre territorialfarvand eller at sejle mod det åbne hav fra det  

 indre territorialfarvand.
 3. Gennemfart omfatter standsning og ankring, dog kun  

 i det omfang dette sker i forbindelse med almindelig sejlads eller  

 nødvendiggøres af force majeure eller nød.
4. Gennemfart er uskadelig, i det omfang den ikke er  

 til skade for kyststatens fred, orden eller sikkerhed.
Sådan gennemfart skal  

 finde sted i overensstemmelse med disse artikler og andre folkeretlige  

 regler.
 5. Fremmede fiskefartøjers gennemfart betragtes ikke  

 som uskadelig, såfremt fartøjerne ikke overholder sådanne love og  

 bestemmelser, som kyststaten måtte udstede og bekendtgøre for at forhindre  

 disse fartøjer i at drive fiskeri i det ydre territorialfarvand.
 6. Undervandsbåde skal sejle på overfladen og føre  

 deres flag.
Artikel 15 1. Kyststaten må ikke lægge hindringer i vejen for  

 uskadelig gennemfart gennem det ydre territorialfarvand.
 2. Kyststaten skal på behørig vis udsende meddelelse  

 om enhver fare, som den har kendskab til, vedrørende sejladsen i det ydre  

 territorialfarvand.
Artikel 16 1. Kyststaten er berettiget til på sit ydre  

 territorialfarvand at træffe de nødvendige foranstaltninger til at hindre  

 gennemfart, som ikke er uskadelig.
 2. Over for skibe på vej til indre territorialfarvand  

 har kyststaten ligeledes ret til at træffe de nødvendige foranstaltninger til  

 at hindre enhver overtrædelse af de bestemmelser, som gælder for skibes  

 adgang til sådant farvand.
3. Med forbehold af bestemmelserne i stk. 4 er  

 kyststaten berettiget til uden forskelsbehandling af fremmede skibe indbyrdes  

 i nærmere bestemte områder af dets ydre territorialfarvand midlertidigt at  

 ophæve fremmede skibes ret til uskadelig gennemfart, såfremt en sådan  

 ophævelse er af afgørende betydning for kyststatens sikkerhed.
En sådan  

 midlertidig ophævelse træder først i kraft, når den er blevet behørigt  

 offentliggjort.
 4. Der må ikke foretages midlertidig ophævelse af  

 fremmede skibes ret til uskadelig gennemfart gennem stræder, der benyttes til  

 international sejlads mellem en del af det åbne hav og en anden del af det  

 åbne hav eller en fremmed stats ydre territorialfarvand.
Artikel 17 Fremmede skibe, som benytter retten til uskadelig gennemfart, skal  

 overholde de love og forskrifter, som kyststaten har fremsat i  

 overensstemmelse med disse artikler og andre folkeretlige regler, og især  

 love og forskrifter vedrørende transport og sejlads.
 Underafsnit B.
Bestemmelser gældende for handelsskibe Artikel 18 1. Der må ikke afkræves fremmede skibe nogen afgift,  

 som alene er begrundet i deres gennemfart gennem det ydre territorialfarvand.
2. Der kan alene afkræves fremmede skibe, som passerer  

 gennem det ydre territorialfarvand, afgifter til betaling af bestemte  

 tjenester ydet det pågældende skib.
Disse afgifter skal afkræves uden  

 forskelsbehandling.
Artikel 19 1. Kyststatens strafferetlige myndighed bør ikke på  

 fremmede skibe, der passerer det ydre territorialfarvand, udøves for at  

 anholde en person eller foretage politimæssig undersøgelse i forbindelse med  

 en forbrydelse begået om bord på skibet under dets gennemfart, undtagen i  

 følgende tilfælde:
 2. Ovenstående bestemmelser berører ikke kyststatens  

 ret til at tage ethvert skridt hjemlet ved dens love med henblik på  

 anholdelse eller politimæssig undersøgelse om bord på et fremmed skib, som er  

 på vej igennem det ydre territorialfarvand efter at have forladt det indre  

 territorialfarvand.
3. I de i nærværende artikels stk. 1 og 2 omhandlede  

 tilfælde skal kyststaten på kaptajnens begæring underrette flagstatens  

 konsulære myndighed, før der træffes nogen foranstaltning, og lette  

 forbindelsen mellem denne myndighed og skibets besætning.
I nødstilfælde kan  

 sådan underretning gives samtidig med iværksættelsen af de pågældende  

 foranstaltninger.
 4. Ved overvejelsen af, hvorvidt og på hvilken måde en  

 anholdelse vil være at foretage, skal de lokale myndigheder tage behørigt  

 hensyn til søfartens interesser.
 5. Kyststaten må ikke om bord på et fremmed skib, som  

 passerer det ydre territorialfarvand, træffe nogen foranstaltning til at  

 anholde en person eller foretage politimæssig undersøgelse i forbindelse med  

 en forbrydelse, begået før skibet sejlede ind i det ydre territorialfarvand,  

 såfremt skibet undervejs fra fremmed havn alene passerer gennem det ydre  

 territorialfarvand uden at indsejle i det indre territorialfarvand.
Artikel 20 1. Kyststaten bør ikke standse eller omdirigere et  

 fremmed skib, som passerer det ydre territorialfarvand, med henblik på at  

 udøve civil retsmyndighed over for en person om bord på skibet.
 2. Kyststaten må ikke gøre udlæg eller arrest i skibet  

 til fremme af civilt søgsmål, medmindre dette vedrører forpligtelser, som  

 skibet har påtaget eller pådraget sig under eller med henblik på dets rejse  

 gennem kyststatens farvand.
 3. Bestemmelserne i foregående stykke indebærer ikke  

 nogen indskrænkning i kyststatens ret til i medfør af sine love at gøre udlæg  

 eller foretage arrest i et fremmed skib for derved at fremme et civilt  

 søgsmål, når skibet ligger stille i det ydre territorialfarvand eller  

 passerer dette efter at have forladt det indre territorialfarvand.
 Underafsnit C.
Bestemmelser gældende for statsskibe, bortset fra krigsskibe Artikel 21 Bestemmelserne i underafsnit A og B finder tillige anvendelse på  

 statsskibe, som benyttes i kommercielt øjemed.
 Artikel 22.
 1. Bestemmelserne i underafsnit A og i artikel 18  

 finder anvendelse på statsskibe, som benyttes i ikke-kommercielt øjemed.
 2. Med de undtagelser, som indeholdes i de i  

 foranstående stykke omhandlede bestemmelser, berører disse artikler ikke de  

 immuniteter, som sådanne skibe nyder i henhold til disse artikler eller andre  

 folkeretlige regler.
 Underafsnit D.
Bestemmelse gældende for krigsskibe Artikel 23 Hvis et krigsskib ikke overholder kyststatens forskrifter for gennemfart  

 gennem det ydre territorialfarvand og undlader at efterkomme en anmodning om  

 overholdelse af disse, som rettes til skibet, kan kyststaten forlange, at  

 krigsskibet forlader det ydre territorialfarvand.
II.Del Tilstødende zone Artikel 24 1. I en zone af det åbne hav, som støder op til en  

 kyststats ydre territorialfarvand, er denne berettiget til at udøve den  

 fornødne kontrol med henblik på:
 2. Den tilstødende zone må ikke udvides ud over 12  

 sømil fra den basislinie, hvorfra bredden af det ydre territorialfarvand  

 måles.
 3. Hvor to staters kyster ligger overfor eller grænser  

 op til hinanden, er ingen af de to stater berettiget til - medmindre der  

 foreligger anden aftale mellem dem - at udvide sin tilstødende zone ud over  

 den midterlinie, som i ethvert punkt ligger lige langt fra de nærmeste  

 punkter på de basislinier, hvorfra bredden af de to staters ydre  

 territorialfarvand måles.
III.Del Afsluttende artikler Artikel 25 Bestemmelserne i denne konvention berører ikke allerede gældende  

 konventioner eller mellemfolkelige overenskomster for så vidt angår de deri  

 deltagende stater.
Artikel 26 Denne konvention står indtil den 31. oktober 1958 åben for undertegnelse  

 af alle stater, der er medlemmer af De forenede Nationer eller af en af  

 særorganisationerne, og af enhver anden stat, som af De forenede Nationers  

 generalforsamling indbydes til at deltage i konventionen.
Artikel 27 Denne konvention skal ratificeres.
Ratifikationsinstrumenterne skal  

 deponeres hos De forenede Nationers generalsekretær.
Artikel 28 Denne konvention står åben for tiltrædelse af enhver stat, som falder ind  

 under en af de i artikel 26 nævnte kategorier.
Tiltrædelsesinstrumenterne  

 skal deponeres hos De forenede Nationers generalsekretær.
Artikel 29 1. Denne konvention træder i kraft på den tredivte dag  

 efter datoen for deponeringen af det toogtyvende ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, som ratificerer eller tiltræder  

 konventionen efter deponeringen af det toogtyvende ratifikations- eller  

 tiltrædelsesinstrument, træder konventionen i kraft på den tredivte dag efter  

 den pågældende stats deponering af sit ratifikations- eller  

 tiltrædelsesinstrument.
Artikel 30 1. Efter udløbet af en periode på fem år fra  

 konventionens ikrafttrædelsesdato kan anmodning om revision af denne  

 konvention til enhver tid fremsættes af enhver deltager ved skriftlig  

 henvendelse til De forenede Nationers generalsekretær.
 2. De forenede Nationers generalforsamling træffer  

 beslutning om, hvorvidt og i bekræftende fald hvilke skridt der skal tages i  

 anledning af en sådan anmodning.
Artikel 31 De forenede Nationers generalsekretær skal underrette alle De forenede  

 Nationers medlemsstater samt de øvrige i artikel 26 omhandlede stater:
Artikel 32 Denne konventions originaleksemplar, hvis engelske, franske, kinesiske,  

 russiske og spanske tekst er af lige gyldighed, skal deponeres hos De  

 forenede Nationers generalsekretær, som skal fremsende bekræftede genparter  

 til samtlige de i artikel 26 omhandlede stater.
 Til bekræftelse heraf har de nedenfor anførte befuldmægtigede, som  

 behørigt er bemyndiget dertil af deres respektive regeringer, undertegnet  

 nærværende konvention.
 Udfærdiget i Geneve den niogtyvende dag i april  

 nittenhundredeotteoghalvtreds.
For Afghanistan: A.R.
Pazhwak (den 30. oktober 1958) For Amerikas forenede Stater:
Arthur H.
Dean (den 15. september 1958) For Argentina: A.
Lescure For Australien: E.
Ronald Walker (den 30. oktober 1958) For Den bjelorussiske socialistiske Sovjetrepublik:
K.
Kiselev (* 1) (den 30. oktober 1958) For Bolivia: M.
Tamayo (den 17. oktober 1958) For Bulgarien: Dr.
Voutov (* 2) (den 31. oktober 1958) For Canada: George A.
Drew For Ceylon: C.
Corea (den 30. oktober 1958) For Colombia: Juan Uribe Holguin (* 3) Josee Joaquin Caicedo Castilla For Costa Rica: Raul Trejos Flores For Cuba: F.V.
Garcia Amador For Danmark: Max Sørensen, T.
Oldenburg For Den dominikanske Republik:
A.
Alvarez Aybar For Finland: G.A.
Gripenberg (den 27. oktober 1958) For Ghana: Richard Quarshie K.B.
Asante For Guatemala: L.
Aycinena Salazar For Haiti: Rigal For Iran: Dr.A.
Martine-Daftary (* 4) (den 28. maj 1958) For Irland: Frank Aiken (den 2. oktober 1958) For Island: H.G.
Andersen For Israel: Shabtai Rosenne For Jugoslavien; under forbehold af ratifikation: Milan Bartos, V.
Popovic For Republikken Kina (Formosa) (* 5):
Liu Chieh, Yu-chi Hsueh For Liberia: Rocheforte L.
Weeks (den 27. maj 1958) For Kongeriget Nederlandene:
C.
Schurmann (den 31. oktober 1958) For Nepal: Rishikesh Shaha For New Zealand: Foss Shanahan (den 29. oktober 1958) For Pakistan: Aly Khan (den 31. oktober 1958) For Panama: Carlos Sucre C.
(den 2. maj 1958) For Pavestolen: P.
Demeur (den 30. april 1958) For Portugal; under forbehold af ratifikation:
Vasco Vieira Garin (den 28. oktober 1958) For Rumænien: M.
Magheru (* 6) (den 31. oktober 1958) For Schweiz: F.
Schnyder (den 22. oktober 1958) For De socialistiske Sovjetrepublikkers Union:
V.
Zorin (* 7) (den 30. oktober 1958) For Det forenede Kongerige Storbritannien og Nordirland:
Pierson Dixon (den 9. september 1958) For Thailand: Luang Chakrapani Srisilvisuddhi For Tjekkoslovakiet: Karel Kurka (* 8) (den 30. oktober 1958) For Tunesien: Mongi Slim (* 9) (den 30. oktober 1958) For Den ukrainske socialistiske Sovjetrepublik:
L.Palamarchuk (* 10) (den 30. oktober 1958) For Ungarn: Dr.Szita Janos (* 11) (den 31. oktober 1958) For Uruguay: Carlos Carbajal H.Martinez Montero For Venezuela: Carlos Sosa Rodriguez (* 12) (den 30. oktober 1958) For Østrig: Dr.Franz Matsch (den 27. oktober 1958) Konventionen trådte i kraft den 10. september 1964.
Danmarks ratifikationsinstrument blev den 26. september 1968 deponeret hos  

 De forenede Nationers generalsekretær.
For Danmarks vedkommende trådte  

 konventionen herefter i henhold til artikel 11, stk. 2 i kraft den 26.  

 oktober 1968.
 Foruden Danmark har følgende stater deponeret deres ratifikations- eller  

 tiltrædelsesinstrumenter:
 Amerikas forenede Stater, Australien, Den bjelorussiske socialistiske  

 Sovjetrepublik, Bulgarien, Cambodja, Den dominikanske Republik, Finland,  

 Haiti, Israel, Italien, Jamaica, Japan, Jugoslavien, Madagascar, Malawi,  

 Malaysia, Malta, Mexico, Nederlandene, Nigeria, Portugal, Rumænien, Schweiz,  

 Senegal, Sierra Leone, De socialistiske Sovjetrepublikkers Union, Det  

 forenede Kongerige Storbritannien og Nordirland, Den sydafrikanske Republik,  

 Thailand, Tjekkoslovakiet, Trinidad og Tobago, Uganda, Den ukrainske  

 socialistiske Sovjetrepublik, Ungarn og Venezuela.
 Den bjelorussiske socialistiske Sovjetrepublik, Bulgarien, Rumænien, De  

 socialistiske Sovjetrepublikkers Union og Den ukrainske socialistiske  

 Sovjetrepublik har ved deponeringen af deres ratifikationsinstrumenter  

 opretholdt de ved undertegnelsen tagne forbehold med hensyn til artiklerne 20  

 og 23.
 Italien har ved deponeringen af sit tiltrædelsesinstrument forbeholdt sig  

 foruden de af artikel 24, stk. 1 flydende rettigheder at udøve opsyn inden  

 for det område af havet, der ligger inden for 12 sømil fra kysten med henblik  

 på at forhindre og straffe krænkelser af dets toldforskrifter, hvor sådanne  

 krænkelser end måtte finde sted i dette område af havet.
 Mexico har ved deponeringen af sit tiltrædelsesinstrument taget forbehold  

 med hensyn til artikel 21 i den udstrækning, den refererer sig til artikel  

 19, stk. 1, 2 og 3 og artikel 20, stk. 2 og 3.
 Storbritannien har ved deponeringen af sit ratifikationsinstrument  

 erklæret, at ratifikationen af denne konvention ikke vedrører de britiske  

 protektorater i Den persiske Golf.
 Tjekkoslovakiet har ved deponeringen af sit ratifikationsinstrument  

 opretholdt de ved undertegnelsen tagne forbehold med hensyn til artikel 14,  

 artikel 21, jfr. artiklerne 19 og 20, og artikel 23.
 Ungarn har ved deponeringen af sit ratifikationsinstrument opretholdt de  

 ved undertegnelsen tagne forbehold med hensyn til artiklerne 14, 21 og 23.
 Venezuela har ved deponeringen af sit ratifikationsinstrument taget  

 forbehold med hensyn til artikel 12 og artikel 24, stk. 2 og 3.
 Danmark har samtidig med deponeringen af sit ratifikationsinstrument rejst  

 indsigelse mod følgende forbehold:
 Tjekkoslovakiet og Ungarns forbehold med hensyn til artikel 14; Tunesiens  

 forbehold med hensyn til artikel 16, stk. 4; Tjekkoslovakiets forbehold med  

 hensyn til artikel 19; Den bjelorussiske socialistiske Sovjetrepubliks,  

 Bulgariens, Rumæniens, De socialistiske Sovjetrepublikkers Union,  

 Tjekkoslovakiets og Den ukrainske socialistiske Sovjetrepubliks forbehold med  

 hensyn til artikel 20 samt Mexicos, Tjekkoslovakiets og Ungarns forbehold med  

 hensyn til artikel 21.
 Udenrigsministeriet, den 14. maj 1969.
 Poul Hartling.
 (* 1) Forbehold: Til art. 20: Den bjelorussiske socialistiske  

 Sovjetrepubliks regering er af den opfattelse, at statsskibe, der befinder  

 sig i fremmed territorialfarvand, nyder immunitet, og at de i denne artikel  

 omhandlede forholdsregler derfor alene med flagstatens indforståelse vil  

 kunne bringes i anvendelse på sådanne skibe.
Til art. 23: (Underafsnit D.
Bestemmelse gældende for krigsskibe) - Den  

 bjelorussiske socialistiske Sovjetrepubliks regering er af den opfattelse, at  

 kyststaten har ret til at fastsætte regler for meddelelse af tilladelse til  

 fremmede krigsskibes fart gennem dens territorialfarvand.
(* 2) Forbehold: Til art. 20: Folkerepublikken Bulgariens regering er af  

 den opfattelse, at statsskibe, der finder sig i fremmed farvand, nyder  

 immunitet, og at de i denne artikel omhandlede forholdsregler derfor alene  

 med flagstatens indforståelse vil kunne bringes i anvendelse på sådanne  

 skibe.
Til art. 23: (Underafsnit D.
Bestemmelse gældende for krigsskibe)  

 -Folkerepublikken Bulgariens regering er af den opfattelse, at kyststaten har  

 ret til at fastsætte regler for meddelelse af tilladelse til fremmede  

 krigsskibes fart gennem dens territorialfarvand.
 (* 3) Erklæring: For så vidt angår konventionen om det ydre  

 territorialfarvand og den tilstødende zone erklærer Colombias delegation, at  

 der i henhold til artikel 98 i Colombias forfatning kræves tilladelse fra  

 senatet til fremmede troppers passage gennem colombiansk område, og at der  

 analogt hermed også kræves en sådan tilladelse til fremmede krigsskibes  

 gennemfart gennem Colombias territorialfarvand.
 (* 4) Forbehold: Ved undertegnelsen af konventionen om det ydre  

 territorialfarvand og den tilstødende zone tager jeg følgende forbehold:  

 artikel 14: Irans regering fastholder sin i kompetenceoverskridelse  

 begrundede indsigelse, som Irans delegation gav udtryk for på det 12.  

 plenarmøde den 25. april 1958 under konferencen om retsordenen på havet, mod  

 de af konferencens 5. udvalg foreslåede artikler, som delvis er indarbejdet i  

 denne konventions artikel 14.
 Irans regering forbeholder sig følgelig alle rettigheder med hensyn til  

 indholdet af denne artikel for så vidt den berører lande uden kyster.
 (* 5) Ikke anerkendt af Danmark.
 (* 6) Forbehold: Til art. 20: Folkerepublikken Rumæniens regering er af  

 den opfattelse, at statsskibe nyder immunitet i fremmed territorialfarvand,  

 og at de i nærværende artikel forudsete foranstaltninger ikke kan finde  

 anvendelse på sådanne skibe uden flagstatens indforståelse.
 Til art. 23: Folkerepublikken Rumæniens regering er af den opfattelse, at  

 kyststaten har ret til at bestemme, at fremmede krigsskibes gennemfart gennem  

 dens territorialfarvand betinges af dens forudgående tilladelse.
 (* 7) Forbehold: Til art. 20: De socialistiske Sovjetrepublikkers Unions  

 regering er af den opfattelse, at statsskibe, der befinder sig i fremmed  

 territorialfarvand, nyder immunitet, og at de forholdsregler, der er fastsat  

 i denne artikel, derfor alene med flagstatens indforståelse vil kunne bringes  

 i anvendelse på sådanne skibe.
Til art. 23: (Underafsnit D.
Bestemmelse gældende for krigsskibe) - De  

 socialistiske Sovjetrepublikkers Unions regering er af den opfattelse, at  

 kyststaten har ret til at fastsætte regler for meddelelse af tilladelse til  

 fremmede krigsskibes gennemfart gennem dens territorialfarvand.
 (* 8) Forbehold: Til art. 14 og 23: I betragtning af, at konferencen ikke  

 vedtog en særlig artikel vedrørende krigsskibes gennemfart gennem fremmede  

 staters territorialfarvand, anser Den tjekkoslovakiske Republiks regering det  

 for nødvendigt at understrege, at artiklerne 14 og 23 på ingen måde vil kunne  

 fortolkes således, at der dermed er skabt ret for fremmede krigsskibes  

 uskadelige gennemfart gennem territorialfarvand.
 Til art. 21: Den tjekkoslovakiske Republiks regering er af den opfattelse,  

 at alle statsskibe uden forskel nyder immunitet i henhold til gældende  

 folkeret, og den er derfor ikke enig i, at konventionens artikel 19 og 20  

 finder anvendelse på statsskibe, som benyttes i kommercielt øjemed.
 (* 9) Forbehold: Den tunesiske Republiks regering anser sig ikke for  

 bundet af de i denne konventions artikel 16, stk. 4 indeholdte bestemmelser.
 (* 10) Forbehold: Til art. 20: Den ukrainske socialistiske Sovjetrepubliks  

 regering er af den opfattelse, at statsskibe, der befinder sig i fremmed  

 territorialfarvand, nyder immunitet, og at de i denne artikel omhandlede  

 forholdsregler derfor alene med flagstatens indforståelse vil kunne bringes i  

 anvendelse på sådanne skibe.
Til art. 23: (Underafsnit D.
Bestemmelse gældende for krigsskibe) - Den  

 ukrainske socialistiske Sovjetrepubliks regering er af den opfattelse, at  

 kyststaten har ret til at fastsætte regler for meddelelse af tilladelse til  

 fremmede krigsskibes gennemfart gennem dens territorialfarvand.
 (* 11) Forbehold: art. 14 og 23: Den ungarske Folkerepubliks regering er  

 af den opfattelse, at kyststaten har ret til at gøre krigsskibes gennemfart  

 gennem dens territorialfarvand betinget af forudgående tilladelse.
 Art. 21: Den ungarske Folkerepubliks regering er af den opfattelse, at de  

 i konventionens 1. del, afsnit III underafsnit B indeholdte regler i  

 almindelighed ikke kan finde anvendelse på statsskibe som benyttes i  

 kommercielt øjemed, for så vidt disse regler griber ind i de immuniteter, som  

 alle statsskibe i henhold til folkeretten nyder på fremmed  

 territorialfarvand, hvad enten der er tale om handels- eller andre skibe.  

 Følgelig kan bestemmelserne i underafsnit B, der begrænser immuniteterne for  

 statsskibe, som benyttes i kommercielt øjemed kun finde anvendelse, såfremt  

 den stat, hvis flag skibet fører, er indforstået dermed.
 (* 12) Ved undertegnelsen af denne konvention erklærer republikken  

 Venezuela for så vidt angår artikel 12 at der findes særlige omstændigheder,  

 der må tages i betragtning i følgende områder: Pariabugten og de områder, der  

 grænser op dertil; området mellem Venezuelas kyst og øen Aruba samt  

 Venezuelabugten.
