Landsskatteretskendelse vedr.
Overførsel af dansk pension til  

 EU-pensionsordning - tjenestemand - afgiftsprocent Klagen skyldes afgiftspålæg  

 efter pensionsbeskatningslovens § 29 i forbindelse med overførsel af pension  

 til EU, hvor et overskydende beløb på 916.603 kr. er blevet udbetalt til fri  

 rådighed.
Landsskatterettens afgørelse ToldSkats afgørelse,  

 hvorefter beløbet er omfattet af pensionsbeskatningslovens § 29, stadfæstes.
Ved afgiftsberigtigelsen  

 foretages opgørelse af afgiften efter de før 9. maj 1995 gældende regler i  

 pensionsafgiftslovens § 29. Afgift skal herefter berigtiges med 40 %  

 medmindre  

 der af nogen del af beløbet  i overensstemmelse med reglerne i  

 pensionsbeskatningslovens § 33 A og § 34  skal beregnes en lavere  

 afgift.
Den  

 talmæssige opgørelse foretages af  

 told-  

 og skatteforvaltningen.
Sagens oplysninger Klageren blev  efter at have  

 været offentlig ansat i Danmark siden 1962  ansat ved EUKommissionen i  

 1973  

 og samtidig optaget i EU's pensionsordning.
Sideløbende hermed foretog  

 klageren  

 privat frivillige indbetalinger til en pensionskasse til en ordning,  

 etableret  

 i 1964 under hans ansættelse i et ministerium.
Kun indbetalinger foretaget i  

 en periode fra 1979 til 1982, hvor klageren under orlov fra EU-Kommissionen  

 var  

 ansat i et ministerie, omfatter arbejdsgiverbidrag.
Klageren blev pensioneret i  

 1991, hvorved løbende udbetaling af begge pensionsordninger påbegyndtes.
I  

 1995 blev klageren opmærksom på muligheden for at overføre den danske pension  

 alene hidrørende fra offentligt ansættelse i Danmark til  

 EU-pensionsordningen.
 For Landsskatteretten er der  

 fremlagt kopi af skriftlig korrespondance i årene 1995 - 1997 mellem  

 klageren,  

 fagforeningen og EU-Kommissionen.
Af korrespondancen fremgår  

 bl.a., at fagforeningen i et brev til klageren af 28. februar 1995 under  

 henvisning til klagerens anmodning om overførsel af hans pensionsordning hos  

 pensionskasssen til EU's pensionsordning oplyste klageren nærmere vedrørende  

 invalidepension, som var kommet til udbetaling.
Endvidere oplystes, at de  

 pensionsreserver, der kunne overføres pr. 1. marts 1995 kunne beregnes til  

 2.077.552 kr., og at pensionskassen ikke endnu havde taget stilling til,  

 hvorvidt den kunne godkende overførsel af klagerens pensionsreserver til EU´s  

 pensionsordning, såfremt EU ville være villig til at modtage beløbet.
Det  

 tilkendegaves, at sagen ville blive forelagt på næste bestyrelsesmøde i  

 fagforeningen den 13. marts 1995, hvorefter tilbagemelding ville foreligge.
Den 18. april 1995 skrev  

 fagforeningen til klageren, at pensionskassen for sit vedkommende kunne  

 godkende, at klagerens udtrædelsesgodtgørelse overførtes til EU´s  

 pensionsordning, såfremt klageren herved kunne tilkøbe sig forhøjet  

 pensionsret  

 fra EU´s ordning, og i øvrigt efter gældende regler for overførsel.
Når der  

 forelå oplysninger om overførslen fra EU´s pensionsordning, anmodede  

 pensionskassen  

 om, at klageren ville kontakte pensionskassen.
 I juni 1995 tilskrev  

 fagforeningen klageren med en opgørelse over klagerens pensionsrettigheder  

 pr.  

 den 1. juli 2005.
Den 17. august 1995 tilskrev  

 EU-Kommissionen pensionskassen, idet det af brevet bl.a. fremgår, at klageren  

 havde udtrykt interesse for muligheden for overførsel af de  

 pensionsrettigheder, han havde erhvervet igennem pensionskassen til  

 fællesskabets ordning i henhold til vedtægten for tjenestemænd  artikel  

 11(2)  

 bilag VIII.
Pensionskassen anmodedes herved om nærmere oplysninger om  

 klagerens  

 pensionsordning, idet EU-Kommissionen samtidig tilkendegav efterfølgende at  

 ville kontakte pensionskassen med oplysning om, hvorvidt overførslen skulle  

 finde sted.
 Af den nævnte vedtægt for  

 tjenestemænd i EU artikel 11 (2) fremgår følgende:
2. Tjenestemanden, der  

 indtræder i Fællesskabernes tjeneste efter at have fratrådt en stilling  

 i en administration eller en national eller international organisation, eller  

 efter ·  

  

 	  

 at have udøvet lønnet virksomhed eller  

 selvstændig erhvervsvirksomhed ·  

  

 	  

 kan ved sin fastansættelse foranledige, at  

 enten den aktuarmæssige modværdi eller den fastsatte tilbagekøbsværdi af de  

 pensionsrettigheder, som han har erhvervet på grundlag af de ovenfor nævnte  

 aktiviteter, indbetales til Fællesskaberne.
I lignende tilfælde  

 fastsætter den institution, hvor tjenestemanden er ansat, under hensyntagen  

 til  

 den lønklasse, han er fastansat i, antallet af de pensionsgivende tjenesteår,  

 den efter sin ordning godskriver ham for den tidligere tjenestes varighed, på  

 grundlag af den aktuarmæssige modværdi eller den fastsatte  

 tilbagekøbsværdi. EU-Kommisionen bemærkede i  

 brev til pensionskassen af 14. oktober 1996, at man fra kommissionens side  

 ikke  

 indledte behandling af sagen førend samtlige klagerens pensionsrettigheder  

 var  

 overført.
Den 11. marts 1997 underskrev  

 klageren en blanket til fagforeningen om overførsel af pensionsrettigheder  

 ifølge en dansk pensionsordning til Fællesskabernes pensionsordning.  

 Fællesskaberne anmodedes i samme blanket om at modtage det opgjorte beløb  

 stort  

 2.088.950 kr.
Blanketten blev modtaget af fagforeningen den 13. marts 1997,  

 idet en kopi desuden tilgik bl.a.
EU-Kommissionen og ToldSkat.
Det samlede indestående på  

 pensionskasseordningen med undtagelse af kontoindestående alene hidrørende  

 fra  

 egne indbetalinger under EU-ansættelsen blev herefter i overensstemmelse med  

 vedtægten  

 for EF-tjenestemænd, bilag VIII, art. 11, stk. 2, overført til  

 EU-pensionsordningen.
Den praktiske gennemførelse af overførslen skete den 1.  

 april 1997.
I  

 juni 1997 blev klagerens EU-pension forhøjet med tilbagevirkende kraft til  

 pensioneringstidspunktet i 1991 som følge af overførslen.
Da det overførte  

 beløb imidlertid var større end det nødvendige til en maksimal udnyttelse af  

 anciennitetsgodtgørelsen,  

 blev det overskydende beløb  916.603 kr.  i overensstemmelse med  

 EU-Kommissionens praksis den 27. juni 1997 udbetalt til klagerens danske  

 bankkonto til fri rådighed på samme måde som EU-pensionen.
Overførslen skete  

 uden klagerens vidende, og klageren har ikke underskrevet nogen fuldmagt i  

 den  

 forbindelse.
Klageren har herved oplyst, at anvisningen ikke havde karakter  

 af  

 en udtrædelsesgodtgørelse, og derfor ikke krævede fuldmagt til  

 EU-kommissionens tilbagebetaling til den danske stat.
På dette tidspunkt  

 modtog  

 klageren i forvejen pension fra EU-Kommissionen.
 For Landsskatteretten er der  

 fremlagt et brev fra pensionskassen til Landsskatteretten af 1. november  

 2005,  

 hvori det bekræftes, at klageren i januar 1995 fremsatte en ubetinget og  

 endelig anmodning om overførsel af sine pensionsrettigheder i pensionskassen  

 til EU´s pensionsordning i medfør af den herom gældende lovgivning.  

 Pensionskassen måtte tage til efterretning, at ændringen af  

 pensionsbeskatningslovens  

 § 41 i oktober 1994 hjemlede klageren en ubetinget og fordelagtig ret til den  

 omhandlede overførsel til EU, der var forpligtet til at opskrive klagerens  

 EU-pension tilsvarende.
ToldSkats afgørelse Ved den påklagede afgørelse  

 har ToldSkat anset det udbetalte beløb stort 916.603 kr. for afgiftspligtigt  

 i  

 medfør af pensionsbeskatningslovens § 29, således at afgift skal svares med  

 60  

 %.
ToldSkat har bl.a. henvist  

 til, at det udbetalte beløb ikke kan anses for at have været inddraget under  

 klagerens pension fra EU.
Beløbet er anset for afgiftspligtigt i 1997, da  

 anmodningen til pensionskassen i 1995 må anses for en anmodning om overførsel  

 efter pensionsbeskatningslovens § 41 og ikke en anmodning om ophør af  

 ordningen.
Først ved udbetalingen i 1997 kom beløbet til fri rådighed og  

 først  

 på det tidspunkt blev der foretaget en endelig opgørelse af beløbets  

 størrelse.  

 I fald beløbet subsidiært må anses for indgået i klagerens EU  

 pensionsordning,  

 må det være omfattet af en analogi af pensionsbeskatningslovens § 41, stk. 5,  

 da det i så fald kan sidestilles med udbetalinger fra EU, der ikke kan  

 betragtes som pensionsudbetalinger.
Dermed vil beløbet være afgiftspligtigt i  

 overensstemmelse hermed.
Klagerens påstand og argumenter Klageren har overfor  

 Landskatteretten principalt nedlagt påstand om, at den påklagede afgørelse er  

 ugyldig.
 Subsidiært har klageren  

 nedlagt påstand om, at den pålagte afgift nedsættes til et lavere beløb.
Til støtte for den principale  

 påstand har klageren bl.a. gjort gældende, at der ikke i medfør af  

 pensionsbeskatningslovens  

 § 29 er hjemmel til at pålægge afgift af det overførte beløb, da  

 afgiftstilsvar  

 efter § 29 forudsætter, at der er tale om udbetaling fra en dansk ordning,  

 hvilket der ikke er tale om i denne sag.
Afgiftspligt efter § 41 kommer  

 derfor  

 heller ikke på tale.
Overførslen må anses for en udbetaling fra klagerens  

 EU-ordning,  

 der ikke er undergivet de danske afgiftsregler.
Det fulde indestående beløb  

 på klagerens pensionskasseordning ved dennes anmodning i februar 1995 om  

 overførsel til EU-ordningen må anses for tilgået EU-ordningen og dermed  

 "grebet" af denne på de vilkår og bestemmelser - herunder  

 skattemæssige - der gælder for denne ordning.
Klageren fremsatte i februar  

 1995 i medfør af § 41, stk. 4, en ubetinget anmodning overfor pensionskasse  

 om  

 hele sin kontos overførsel til en pensionskonto i EU-Kommissionen, jf.  

 pensionsvedtægtens bilag VIII, art. 11, stk. 2, med krav om fuldstændig  

 overførsel til EU-institutionen af det fulde indestående på den danske  

 pensionskonto.
 EU-reglerne forudsætter, at  

 hele indeståendet på den danske ordning overføres, jf. formuleringen  

 "enten den aktuarmæssige modværdi eller den fastsatte tilbagekøbsværdi  

 af  

 de pensionsrettigheder, som han har erhvervet" i art 11, stk.1 i Bilag  

 VIII.
Pensionsbeskatningslovens §  

 41, stk. 4 udelukker ligesom EU's pensionsvedtægter delvis overførsel, og  

 opererer i øvrigt ikke med den mulighed, at pensionsmidlerne ikke tilgår  

 EU-ordningen og så at sige svæver i lufttomt rum.
Det må derfor fastslås, at  

 §  

 41 ikke levner mulighed for en delvis overførsel af midler fra en dansk  

 ordning  

 til EU-pensionsordningen.
 Klageren, der havde et  

 ubetinget lovmæssigt krav på overførsel af den danske pensionskonto, havde  

 således ikke adgang til at begrænse overførslen til et bestemt beløb, ligesom  

 pensionskassen ikke kunne stille betingelser for overførslen eller begrænse  

 denne beløbsmæssigt.
 En overførselsanmodning er  

 derfor ensbetydende med en anmodning om ophør af den danske ordning, idet  

 selve pålægget (aftalen) om overførslen af indestående til EU-ordningen fører  

 til ophør af den danske ordning.
 I henhold til praksis gælder,  

 at udtræden af en pensionsordning har virkning fra tidspunktet for begæringen  

 om udtrædelse, og ikke på det senere tidspunkt, hvor opgørelse og/eller  

 udbetaling  

 finder sted, jf. ØLD af 16. aug. 1979.
Klageren udtrådte af  

 pensionskasseordningen pr. 28. februar 1995, hvor anmodningen om overførsel  

 af  

 det fulde beløb til EU-ordningen blev fremsat af klageren.
I hvert fald  

 ophørte  

 klagerens tilhørsforhold til pensionskasseordningen definitivt pr. 18. april  

 1995, på hvilken dato fagforeningen skriftligt bekræftede, at klagerens  

 indestående på pensionskasseordningen ville blive overført til  

 EU-pensionsordningen.
 Herefter var  

 pensionsindeståendet ikke længere objekt for dansk skattepligt.
Den lovpligtige overførsel af  

 hele pensionskassekontoens indestående medførte endvidere fuldstændigt  

 bortfald  

 af klagerens herpå beroende pension.
Klageren har herved mistet ca. 120.000  

 kr.  

 årligt modsvarende tilbageførslen.
 Det er anført, at overførslen  

 til klagerens bankkonto pr. 27. juni 1997 ikke - i modsætning til udbetaling  

 i  

 utide af pensionsmidler - skete på baggrund af en begæring fra klageren om  

 udbetaling/overførsel til en dansk pensionsordning, jf.  

 pensionsbeskatningslovens § 41, stk. 4. Der er heller ikke tale om en  

 udtrædelsesgodtgørelse eller en egentlig pensionsudbetaling, jf. § 41, stk.  

 5,  

 hvorfor overførslen må betegnes som "anden udbetaling" end  

 pensions-  

 eller udtrædelsesgodtgørelse fra EU-ordningen.
 Dette støttes af, at det  

 fuldt og helt var EU-Kommissionen, der var herre over om og i bekræftende  

 fald  

 hvilket beløb, der skulle tilbageføres.
Sådanne udbetalinger omfattes  

 hverken af pensionsbeskatningsloven - på nær § 41, der imidlertid hverken  

 efter  

 sin ordlyd eller lovforslagets bemærkninger omfatter sådanne udbetalinger.  

 Pensionsbeskatningsloven vedrører alene danske ordninger.
Afgiftsbetaling  

 efter  

 §§ 29, 33A og 34 eller øvrige bestemmelser i loven kan derfor ikke komme på  

 tale.
 Klagerens EU-pensionsordning  

 skal derimod behandles efter reglerne i statsskatteloven, og den kompetente  

 myndighed er derfor den lokale ligningsmyndighed og ikke regionen, der alene  

 er rette myndighed i det omfang, at der er indtrådt afgiftspligt.
 Statsskattelovens  

 § 5, litra b, fortolkes i praksis derhen, at alle engangsudbetalinger fra  

 pensions- og forsikringsordninger omfattet af statsskatteloven er skattefri,  

 hvorfor den af EU-kommissionen foretagne udbetaling (overførslen) er  

 skattefri.  

 Det er herved bemærket, at overførslen til EU er sket med hjemmel i  

 pensionsbeskatningslovens § 41, stk. 4, uden skatte- eller afgiftspålæggelse.  

 Der har derfor ikke i den forbindelse været nogen forventning om senere  

 provenu  

 for den danske statskasse, jf. reglen om fuld exemption for  

 EU-pensionsudbetalinger.
Reglen i § 41, stk. 5, om  

 afgiftspligt ved overførsel af pension fra EU's pensionsordning til en dansk  

 pensionsordning er nøje indrettet på den særlige situation, hvor en person  

 fratræder sin tjeneste under EU af andre grunde end død eller invaliditet  

 inden  

 det fyldte 60. år og inden 10 års tjeneste og i den anledning får udbetalt en  

 fratrædelsesgodtgørelse fra EU.
Det fremgår af bemærkningerne til § 41, stk.  

 5,  

 at der ved indførslen af denne regel er påtænkt indførsel af en ordning lig  

 den  

 britiske og irske, hvorved pensionsopspareren, der ønsker overførsel til  

 EU-ordningen, underskriver en erklæring, hvori EU-Kommissionen bemyndiges til  

 at tilbageføre det overførte beløb til den danske stat, såfremt vedkommende  

 fratræder sin tjeneste under EU af andre grunde end død eller invaliditet  

 inden  

 det fyldte 60. år og inden 10 års tjeneste.
Endvidere fremgår af  

 lovbemærkningerne til § 41, stk. 5, jf.
Lovtidende A, 1993/94, sp. 8331, at  

 "En sådan udbetaling ville være skatte- eller afgiftspligtig efter  

 pensionsbeskatningsloven, hvis der var tale om en udtrædelsesgodtgørelse fra  

 en  

 dansk pensionsordning.
Under forhandlinger med EU-Kommissionen har man derfor  

 forbeholdt sig afgift og indkomstskat til den danske stat i tilfælde, hvor et  

 overført beløb kommer til udbetaling i forbindelse med en kontant  

 udtrædelsesgodtgørelse fra Fællesskaberne".
 Formålet med reglen er  

 således at sikre afgiftserlæggelse i tilfælde af, at indestående på  

 EU-ordningen aldrig kommer til udbetaling som egentlige pensionsudbetalinger,  

 men konverteres til en udtrædelsesgodtgørelse.
I klagerens tilfælde er der  

 ikke - som forudsat i § 41, stk. 5 -  

 tale om tilbageførsel af et beløb, førend pensionsordningen er  

 aktiveret.
Såvel klagerens danske ordning som EUpensionsordning var således  

 aktiveret (påbegyndt udbetalt) førend overførslen kom i stand, ligesom  

 udbetalingen (overførslen) ikke er sket på grund af død, invaliditet eller  

 inden 10 års tjeneste i EU-kommissionen, men alene fordi det obligatoriske  

 totalbeløb fra pensionskassekontoen oversteg det nødvendige for maksimal  

 EU-pension.  

 EU-kommissionen har hverken betegnet eller anset det tilbageførte beløb som  

 en  

 udtrædelsesgodtgørelse.
Behandlingen af sådanne beløb er eksplicit reguleret  

 i  

 art. 12 og 12a i Bilag VIII til vedtægten for tjenestemænd i EF.
Klageren har  

 endvidere ikke underskrevet en erklæring eller fuldmagt som forudsat i  

 bemærkningerne til § 41, og der er således ikke tale om en  

 udtrædelsesgodtgørelse  

 i bestemmelsens forstand, hvorved der fuldt og helt er gjort op med i hvilke  

 situationer, der kan opstå afgiftspligt for EU's pensionsordninger.
Den  

 danske  

 stat har endvidere ikke forbeholdt sig beskatningsret i andre situationer.  

 PBL  

 § 41, stk. 6, der vedrører anvendelse af reglerne i PBL §§ 38 og 39 i  

 forbindelse med afgift på udtrædelsesgodtgørelser er herefter tilsvarende  

 irrelevant.
Klageren  

 har i øvrigt bestridt, at der er basis for efter en analogi af  

 pensionsbeskatningslovens § 41 at pålægge afgiftspligt af det overførte  

 beløb.  

 Det er således ved de seneste års Højesteretspraksis fastslået, at der på  

 skatte- og afgiftsområdet gælder et skærpet hjemmelskrav.
Det er ikke  

 tilstrækkeligt  

 i forbindelse med pålæggelse af afgiftspligt at støtte sig på en  

 analogislutning.
Det bemærkes i tilknytning hertil, at lovgiver, jf.  

 forarbejderne til bestemmelserne i § 41, stk. 4-6, specifikt har forbeholdt  

 sig  

 beskatningsretten (i form af afgiftspålæggelse) ved udtrædelsesgodtgørelser  

 og  

 derved har friholdt andre udbetalinger.
Såfremt det var lovgivers intention  

 at  

 beskatte i andre tilfælde end ved udbetaling af udtrædelsesgodtgørelser burde  

 dette eksplicit være medtaget i lovteksten eventuelt i form af en  

 opsamlingsbestemmelse.
 Til støtte for den subsidiære  

 påstand har klageren gjort gældende bl.a., at såfremt det må lægges til  

 grund,  

 at der skulle være indtrådt afgiftspligt som følge af overførslen, skal  

 tidspunktet for afgiftspligten afgøres efter det inden for  

 pensionsbeskatningen grundlæggende princip om, at afgiftspligt som følge af  

 dispositioner over en pensionsordning indtræder på det tidspunkt, hvor  

 dispositionen eller ændringen er bindende aftalt.
Klageren må anses for at have  

 ophævet sin konto i pensionskassen ved begæring af 28. februar 1995 om  

 overførsel til EU-ordningen.
Dette må anses for accepteret ved skrivelse af  

 18.  

 april 1995. Ophævelsen af JØP-ordningen er således sket forud for de  

 "nye" afgiftsreglers ikrafttræden pr. 9. maj 1995.
 Pensionskassen har i  

 skrivelsen af 18. april 1995 i øvrigt betegnet overførslen af klagerens  

 pensionskonto  

 til EU som "udtrædelsesgodtgørelse", og overførslen til  

 kommissionen  

 indebar bl.a., at klageren som udtrådt af pensionsordningen ikke længere  

 kunne  

 indsætte pensionsindskud på kontoen.
I henhold til Østre Landsrets  

 dom af 16. august 1979 er det begæringen om udtrædelsesgodtgørelse og ikke  

 det  

 senere tidspunkt, da udtrædelsesgodtgørelsen var beregnet eller anvist til  

 arbejdstageren, der er det afgørende tidspunkt for udtræden af  

 pensionskassen.  

 Det er uden betydning, om udtræden af en pensionskasse sker ved en udbetaling  

 af en godtgørelse, der finder sted direkte til den berettigede, eller via  

 overførsel til en anden pensionskasse, der i det foreliggende tilfælde ikke  

 er  

 underlagt dansk kompetence.
Det afgørende er, at kontoen i medfør af  

 klagerens  

 begæring om overførsel ophørte med at eksistere.
Kommissionens beregning af  

 den EU-ansattes (eller EU-pensionisters) forøgede anciennitet på grundlag af  

 overførte midler fra nationale pensionsordninger følger forud fastlagte  

 aktuarmæssige  

 kriterier.
Det i sagen omhandlede overskydende beløb kunne således have været  

 nøjagtigt beregnet forud for eller samtidig med begæringen om ophævelse af  

 kontoen.
Dette var åbenbart, og det fremgik tillige af underhåndskontakter  

 med  

 Kommissionen, at overførslen væsentligt oversteg det nødvendige til opnåelse  

 af  

 fuld pensionsanciennitet.
Det forhold, at den endelige udregning af det  

 overskydende beløb og dettes udbetaling i overensstemmelse med EU's regler og  

 praksis til klageren - og ikke til pensionskassen - først fandt sted i  

 foråret  

 1997, skyldes almindelig langsom forretningsgang i første række i  

 pensionskassen, der ikke kan tilregnes klageren.
 ToldSkats anbringende om, at  

 den endelige størrelse af beløbet først kunne opgøres i 1997 er derfor  

 ukorrekt, og dermed også af denne grund uden betydning for  

 afgiftpligtsspørgsmålet.
Klageren havde ikke mulighed  

 for at tilbageføre det overskydende beløb til den danske ordning, da denne  

 var  

 ophørt med at eksistere.
Såfremt det må lægges til grund, at overførslen er  

 afgiftspligtig, skal afgiftsberigtigelsen, jf. ovennævnte, derfor ske efter  

 de  

 forud for den 9. maj 1995 gældende regler og ikke til afgiftssatsen 60 pct.
Det er yderligere efter fast  

 praksis fastslået, at LIFO-princippet i pensionsbeskatningslovens § 34, stk.  

 1,  

 finder anvendelse ved overførsel fra pensionsordninger, selvom der ikke er  

 tale om egentlig udbetaling.
Ved overførsel af en del af midlerne på en  

 ordning  

 forudsættes det således, at overførslen primært stammer fra den del af  

 pensionsordningen,  

 der kommer fra de seneste indbetalinger, dvs. den del af ordningen, der er  

 belagt med den højeste afgift.
En eventuel afgift efter dagældende  

 pensionsbeskatningslovs § 29 af det overskydende beløb skal derfor ske på de  

 først foretagne indbetalinger til ordningen, hvilket vil sige med 25 %  

 af  

 beløb indbetalt i perioden før 1. januar 1972, 35 % af beløb indbetalt i  

 perioden fra 1. januar 1972 til 1. januar 1980, og 40 pct. af beløb  

 hidrørende  

 fra indbetalinger efter 31. december 1979, jf. dagældende §§ 29, 33A og 34.  

 Som en del af denne subsidiære påstand er beregningen anført at kunne  

 hjemvises  

 til foretagelse af told- og skatteforvaltningen.
Såfremt der statueres  

 afgiftspligt af det tilbageførte beløb, er effekten af de danske  

 pensionsbeskatningsregler,  

 at danske pensionsopsparere - således som det er sket for klageren ved  

 overførslen til EU-ordningen mister pensionsindtægter for den overskydende  

 del  

 af det til EU overførte beløb, idet det ikke er muligt at fortsætte en del af  

 den danske ordning, da hele ordningens indestående i medfør af  

 pensionsbeskatningslovens § 41 skal overføres, hvorved kontoen (ordningen)  

 nedlægges.
Klageren, som på grund af alder (62 år) var afskåret fra at  

 oprette  

 en pensionsordning svarende til pensionskasseordningen for overskudsbeløbet -  

 havde alene mulighed for en ufordelagtig livrente - ved ophævelsen af  

 pensionsordningen, og er således påført et tab på ca. 120.000 kr. årligt  

 svarende til den årlige pension overskudsbeløbet ville have genereret.
Landsskatterettens bemærkninger og begrundelse Det følger af  

 pensionsbeskatningslovens § 29, stk. 1, som trådte i kraft med virkning fra  

 og  

 med 9. maj 1995, at der ved udbetalinger, der ikke omfattes af lovens § 20,  

 fra  

 en pensionsordning med løbende udbetalinger eller fra en rateforsikring eller  

 rateopsparing i pensionsøjemed svares en afgift på 60 % af det udbetalte  

 beløb.
 Før 9. maj 1995 udgjorde  

 denne afgift 40 %.
 Ved udbetaling efter den  

 tidligere ejers død udgør afgiften efter 9. maj 1995 dog ligeledes 40 % af  

 det  

 udbetalte beløb.
 Pensionsbeskatningslovens §  

 33 A, stk. 1, og stk. 2, samt § 34, stk. 1, har følgende ordlyd:
  

  

 § 33 A.
Hvis ordningen er oprettet  

 før den 1. januar 1972, beregnes afgiften på 60 pct. efter § 28,  

 § 29, stk. 1, 1. pkt., eller § 30, stk. 1, 1. og 2. pkt.,  

 af den del af udbetalingen eller værdien, der hidrører fra indbetalinger, der  

 forfaldt efter den 31. december 1971. For resten af udbetalingen eller  

 værdien  

 gælder § 34.
Stk. 2.  

 Hvis ordningen er oprettet før den 1. januar 1980, beregnes afgiften på 40  

 pct.  

 efter § 29, stk. 1, 2. og 3. pkt., § 29, stk. 2 og 3,  

 § 29 A, § 29 C eller § 30, stk. 1, 3. og 4. pkt., af den del  

 af  

 udbetalingen eller værdien, der hidrører fra indbetalinger og  

 rentetilskrivninger m.v., der forfaldt efter den 31. december 1979 og  

 vedrører  

 tiden efter denne dato.
Afgiften af den del af udbetalingen eller værdien,  

 der  

 hidrører fra indbetalinger, der forfaldt i tiden fra den 1. januar 1972 til  

 og  

 med den 31. december 1979, udgør 35 pct.
For resten af udbetalingen eller  

 værdien gælder § 34.
§ 34.  

  

 Indtræder der afgiftspligt efter  

 §§ 28, 29, 29 A, 29 C, 30 og 31 for en ordning, der er oprettet før 1.  

 januar 1972, svares afgiften af den i § 33 A, stk. 1, 2. pkt., og  

 stk. 2, 3. pkt., nævnte del af udbetalingen m.v., som hidrører fra  

 indbetalinger,  

 der forfaldt før 1. januar 1972, efter reglerne i stk. 2-5. Vedrører  

 udbetalingen eller dispositionen m.v. kun en del af ordningen, anses denne  

 del  

 fortrinsvis at hidrøre fra senere bidrag eller præmier. Der er ikke med henvisning  

 til det af klageren anførte  eller i øvrigt  grundlag for at  

 statuere, at den  

 påklagede afgørelse er ugyldig, jf. nedenfor.
Klagerens danske  

 pensionsordning må anses for ophørt på tidspunktet for klagerens udtræden af  

 pensionskassen i forbindelse med overførslen af klagerens pensionsordning til  

 EU.
Herefter resterede alene kontoindestående hidrørende fra egne  

 indbetalinger under klagerens EU-ansættelse.
Det bemærkes, at overførslen af  

 klagerens danske pensionsordning skete på klagerens frivillige foranledning  

 begrundet i muligheden for tilkøb af højere pensionsret fra EU.
Den  

 omhandlede  

 udbetaling i 1997 til klagerens frie disposition i Danmark fandt sted, da  

 værdien af klagerens danske pensionsordning oversteg maksimum for, hvad der  

 maksimalt kunne overføres til og modtages af EU-pensionsordningen.  

 Udbetalingen  

 må herved anses for at være en direkte og påregnelig følge af overførslen til  

 EU, hvorved klagerens danske pensionsordning ophørte.
Det må således ved  

 overførslen  

  i overensstemmelse med, hvad der fra klagerens side er gjort gældende  

 under  

 sagen  anses at følge af EU-retten, at der for klageren bestod en  

 ubetinget  

 ret til fri udbetaling af et overskydende beløb efter overførsel til EU af  

 det  

 fulde indestående på klagerens oprindelige pensionsordning etableret i  

 Danmark,  

 jf. dom afsagt af Retten i 1. instans den 10. november 1999 (T 103/98 m.fl.).  

 Herefter må engangsudbetalingen af beløbet på 916.603 kr. anses for en  

 udbetaling fra en pensionsordning, omfattet af pensionsbeskatningslovens §  

 29,  

 som skal afgiftsbelægges, da udbetalingen i øvrigt ikke omfattes af lovens §  

 20  

 eller § 29 A-C.
For så vidt angår tidspunktet  

 for indtræden af afgiftspligt fremgår af fagforeningens brev til klageren af  

 28. februar 1995 en henvisning til en anmodning fra klageren om overførsel af  

 den danske pensionsordning.
Endvidere bekræftes det i det for  

 Landsskatteretten  

 fremlagte brev fra pensionskassen til retten af 1. november 2005, at klageren  

 i  

 januar 1995 fremsatte en anmodning om overførsel af sine pensionsrettigheder  

 til EU´s pensionsordning i medfør af den herom gældende lovgivning.  

 Pensionskassen måtte efter det i brevet anførte tage til efterretning, at  

 ændringen af pensionsbeskatningslovens § 41 i oktober 1994 hjemlede klageren  

 en  

 ubetinget og fordelagtig ret til den omhandlede overførsel til EU, der var  

 forpligtet til at opskrive klagerens EU-pension tilsvarende.
Det er på dette grundlag  

 godtgjort, at klageren før den 9. maj 1995 fremsatte en endelig og ubetinget  

 anmodning om overførsel af sin danske pensionsordning til EU, og at der  

 herefter  

 bestod et retskrav på denne overførsel.
I overensstemmelse hermed finder den  

 før 9. maj 1995 gældende § 29 i pensionsbeskatningsloven anvendelse ved  

 afgiftsberigtigelsen af det til klageren udbetalte overskydende beløb,  

 hvorfor  

 beløbet skal afgiftsberigtiges med som udgangspunkt 40 %. Det tiltrædes, at  

 beregningen af afgiften herved i henhold til pensionsbeskatningslovens  

 dagældende § 29, skal ske under iagttagelse af reglerne i § 33A og § 34,  

 hvilket er tiltrådt af den daværende Told- og Skatteregion.
Den talmæssige  

 opgørelse overlades til told- og skatteforvaltningen.
