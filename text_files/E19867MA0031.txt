Højesterets dom af 22. maj 1986 Hovedparten af et aktieselskabs entreprenørmateriel overdroges til en af  

 de hidtidige hovedaktionærer, to brødre, stiftet interessentskab, medens  

 aktieselskabet, hvis aktier overtages af den enes søn, lejede maskinerne af  

 interessentskabet og fortsatte driften af entreprenørvirksomheden.
 Der antoges ikke sket en overdragelse af virksomheden eller en del af  

 denne, og aktieselskabet kunne således ikke forlange moms svaret efter  

 momslovens § 12, stk 5.
Østre Landsrets dom 16. april 1984 Under denne sag har sagsøgeren, R.
T.
I/S v/W.
H. og W.
G., påstået  

 sagsøgte, Skatteministeriet, Told- og Afgiftsdepartementet, tilpligtet at  

 anerkende, at sagsøgeren har været berettiget til i 2. kvartal 1980 at  

 foretage fradrag for indgående moms med 728.919 kr for køb af  

 entreprenørmateriel fra aktieselskabet.
 Sagsøgte, Skatteministeriet, Told- og Afgiftsdepartementet, har påstået  

 frifindelse.
I begyndelsen af året 1980 stiftede brødrene W.
H. og W.
G. det sagsøgende  

 interessentskab med henblik på overtagelse af driftsmateriel mv fra  

 aktieselskabet og udleje heraf.
De nævnte brødre var indtil den 29. februar  

 1980 medlemmer af bestyrelsen i aktieselskabet, blandt andre sammen med den  

 enes søn.
Sidstnævnte blev fra nævnte dato administrerende direktør og  

 eneaktionær i selskabet.
Ved købekontrakten af 26. marts 1980 købte det  

 sagsøgende interessentskab for en købesum af 13.615.000 kr excl moms, det  

 aktieselskabet tilhørende driftsmateriel, der befandt sig dels her i landet  

 dels i Algier.
Som overtagelsesdag fastsattes den 20. marts 1980. Af  

 købesummen blev 8.500.000 kr erlagt kontant, mens den i øvrigt skulle  

 afdrages.
Momsen skulle ifølge købekontrakten betales senest den 19. maj  

 1980.
 Efter salget ejede aktieselskabet intet rullende materiel, men kun  

 håndværktøj, kontorinventar og materialer, senere opgjort til i alt 907.000  

 kr.
Ved lejekontrakt af 16. april 1980 udlejede sagsøgeren det købte  

 driftsmateriel til aktieselskabet pr 20. marts 1980 for en nærmere fastsat  

 leje, således at lejeren i lejeperioden havde den fulde  

 vedligeholdelsespligt.
Salget blev faktureret af aktieselskabet den 30. juni  

 1980 med et momsbeløb på 728.919 kr.
Den 2. september 1980 standsede aktieselskabet betalingerne, og den 15.  

 september 1980 blev selskabet erklæret konkurs.
På dette tidspunkt var hele  

 købesummen, med undtagelse af den del, der svarer til momsbeløbet,  

 berigtiget.
I sagsøgerens opgørelse af momstilsvaret for 2. kvartal 1980 var  

 der fradraget et beløb på 728.919 kr.
Ved skrivelse af 26. november 1980  

 nægtede vedkommende distriktstoldkammer under henvisning til § 12, stk 5, i  

 lov om almindelig omsætningsafgift at godkende fradraget.
Denne afgørelse er  

 senere stadfæstet af sagsøgte.
Den 20. august 1981 indgik sagsøgeren et forlig med konkursboet omfattende  

 mange mellemværender, blandt andet en gæld på 1,5 mill kr til boet.
Boet  

 anerkendte, som led i forliget, at sagsøgeren var ejer af det overdragne  

 driftsmateriel og et krav på leje af driftsmateriel som massekrav.
Sagsøgeren  

 indgik på at udlevere boet et løsørepantebrev af 12. februar 1980, stort 10  

 mill kr vedrørende samme driftsmateriel i kvitteret stand til aflysning i  

 personbogen.
Sagsøgeren har til støtte for sin påstand anført, at det følger af  

 reglerne i loven om almindelig omsætningsafgift §§ 1, stk 2 og særligt 11,  

 stk 4, at denne erhvervsmæssige omsætning af virksomhedens brugte  

 driftsmidler er afgiftspligtig.
Undtagelsesbestemmelsen i lovens § 12, stk 5,  

 finder ikke anvendelse, da der ikke er sket nogen overdragelse af  

 virksomheden eller en del af den.
Aktieselskabet har fortsat sin hidtidige  

 virksomhed uden afbrydelse, idet hele driftsmateriellet blev lejet af  

 sagsøgeren.
Aktieselskabet forventede på grund af den skete kapitaltilførsel,  

 at kunne fortsætte sin virksomhed.
Parterne i handlen har ikke udnyttet  

 lovens regler til at opnå kredit.
Det er uden betydning for sagsøgerens ret  

 til afgiftsfradrag, at sagsøgeren først har betalt momsbeløbet efter  

 konkursens indtræden.
Aftalen har gyldighed overfor aktieselskabets kreditorer, hvilket  

 konkursboet har anerkendt ved det indgåede forlig.
Selv om dette ikke skulle  

 være tilfældet, må også dette forhold være uden betydning for afgiftspligten.
Sagsøgte har nærmere anført, at overdragelsen af så godt som alle  

 aktieselskabets driftsmidler til sagsøgeren er omfattet af  

 undtagelsesbestemmelsen i lovens § 12, stk 5. § 11, stk 4, omhandler kun  

 ordinære salg, der er led i en løbende udskiftning.
På grund af salget og den  

 efterfølgende leje af driftsmateriellet er der sket en overførsel af en  

 væsentlig del af selskabets virksomhed til et selvstændigt materielselskab.
Dispositionerne har fundet sted mellem selskaber, der på grund af den  

 personkreds, der står bag, har et økonomisk interessefællesskab.
Der er ikke  

 tale om sædvanlige forretningsmæssige dispositioner, og de er i øvrigt led i  

 det generationsskifte, der fandt sted.
Afdragene blev ikke betalt til tiden.  

 Parterne har udnyttet lovens regler til at opnår kredit, og bestemmelsen i  

 lovens § 12, stk 5, er netop indført i 1969 (lov nr 173 af 30. april 1969)  

 for at imødegå en sådan situation, jf bemærkningerne til lovforslaget i  

 Folketingstidende 1968/69, tillæg A, sp 2520.
Subsidiært har sagsøgte anført, at der ikke foreligger et salg, men en  

 pantsætning, og at der derfor ikke er afgiftspligt.
Salget og den  

 efterfølgende lejeaftale er kun indgået for at skaffe aktieselskabet kapital  

 mod sikkerhed i driftsmidlerne.
Forliget med konkursboet må ses i lyset af  

 det oprettede og tinglyste løsørepantebrev.
Overdragelsen af hovedparten af aktieselskabets driftsmateriel til  

 sagsøgeren findes ikke at kunne anses som eller sidestilles med overdragelse  

 af virksomheden eller en del af denne.
Det er herved taget i betragtning, at  

 aktieselskabet, som straks lejede driftsmateriellet, efter det oplyste har  

 fortsat sin entreprenørvirksomhed i uændret omfang, indtil selskabet senere  

 standsede sin betalinger.
 Da der efter oplysningerne om det tinglyste løsørepantebrev ikke er grund  

 til at antage, at overdragelsen har haft til formål at skaffe sagsøgeren  

 sikkerhed, tages sagsøgerens påstand til følge.
 Thi kendes for ret:
Sagsøgte, Skatteministeriet, Told- og Afgiftsdepartementet, tilpligtes at  

 anerkende, at sagsøgeren, R.
T I/S v/W.
H. og W.
G., har ret til i 2. kvartal  

 1980 at foretage fradrag for indgående moms med 728.919 kr for køb af  

 entreprenørmateriel fra aktieselskabet.
Sagsøgte betaler inden 14 dage fra  

 denne doms afsigelse i sagsomkostninger til sagsøgeren 25.000 kr.
Højesterets dom af 22. maj 1986 Appellanten har gentaget sin frifindelsespåstand.
Indstævnte at påstået  

 stadfæstelse.
 Appellanten har ikke for Højesteret gentaget sit subsidiære anbringende  

 om, at der alene forelå en pantsætning og ikke et salg.
 Af de i dommen i så henseende anførte grunde tiltrædes det, at der ikke  

 ved de foretagne dispositioner er sket en overdragelse af virksomheden eller  

 en del af denne til indstævnte.
Dommen vil derfor være at stadfæste.
I sagsomkostninger for Højesteret  

 findes appellanten at burde betale 30.000 kr til indstævnte.
 Thi kendes for ret:
 Landsrettens dom bør ved magt at stande.
I sagsomkostninger for Højesteret betaler appellanten, Skatteministeriet,  

 Told- og Afgiftsdepartementet, 30.000 kr til indstævnte, R.
T.
I/S v/W.
H. og  

 W.
G.
De idømte sagsomkostninger at betale inden 14 dage efter denne  

 Højesterets domsafsigelse.
