En strandgrund er af en landbrugsejendom søges udlejet for 3 femårige  

 perioder.
Under fremhævelse af, at der kun er spørgsmål om en begrænset  

 udnyttelse af et areal der ikke tidligere har været opdyrket, men alene har  

 kunnet anvendes til græsning af ringe værdi spørges om lejemålet kan anses  

 for undtaget fra bestemmelsen i udstykningslovens § 11c in fine.
Det fremgår  

 af lejekontrakten, at lejemålet fra lejerens side kan opsiges med seks  

 måneders varsel, mens det fra ejerindens side kan opsiges med seks måneders  

 varsel til 1. maj 1956 og 1. maj 1961, men selvom ejerinden benytter sig af  

 sin opsigelsesret, skal lejeren dog fortsat kunne forsætte lejemålet til en  

 leje, som, hvis enighed mellem parterne ikke kan opnås, fastsættes ved  

 voldgift, evt. af en opmand.
Kontrakten giver lejeren ret til at opføre sommerhus.
Foranlediget  

 heraf meddeler direktoratet, at bestemmelsen i § 11 c in fine, alene tager  

 sigte på partielle vedtægter, mens den pågældende kontrakt stifter en total  

 brugsret over strandgrunden, og da ejerinden ifølge kontrakten i 15 år er  

 afskåret fra at hæve brugsforholdet, kræver sagen approbation på frastykning  

 af det bortlejede areal.
 I en hertil indkommen skrivelse har hr. landsretssagføreren ved at oplyse,  

 at enkefru J. til malermester N. har udlejet en strandgrund af sin  

 landbrugsejendom matr.nr. 7 a E. by, K. sogn, for 3 femårige perioder fra 1.  

 maj 1951, og under fremhævelse af, at der kun er spørgsmål om en begrænset  

 udnyttelse af et areal, der ikke tidligere har været opdyrket, men alene har  

 kunnet anvendes til græsning af ringe værdi, anmodet om en udtalelse herfra  

 med hensyn til, om ikke lejemålet ifølge § 14, 3. stk., i landbrugsloven af  

 31. marts 1949, jfr. § 11 C in fine i udstykningsloven af s. d., kan anses  

 for at være undtaget fra de almindelige regler i de to love, og i modsat fald  

 om, at der må blive meddelt dispensation i medfør af landbrugslovens § 14, 2.  

 stk.
Af en indsendt genpart af lejekontrakten fremgår, at lejemålet fra  

 lejerens side kan opsiges med seks måneders varsel til hvert års 1. maj,  

 medens det fra ejerindens side kan opsiges med seks måneders varsel til 1.  

 maj 1956 og til 1. maj 1961, men selvom ejerinden benytter sig af sin  

 opsigelsesret, skal lejeren dog kunne fortsætte lejemålet til en leje, som,  

 hvis enighed mellem parterne ikke kan opnås, fastsættes ved voldgift,  

 eventuelt af en opmand.
Kontrakten giver lejeren ret til at opføre sommerhus  

 med lukket gård og garage på strandgrunden.
 Foranlediget heraf meddeles, at da landbrugslovens 14, 3. stk., jfr.  

 udstykninglovens 11 C in fine, alene tager sigte på partielle rettigheder,  

 medens kontrakten stifter en total brugsret over strandgrunden, og da  

 ejerinden ifølge kontrakten - bortset fra misligholdelsestilfælde i 15 år er  

 afskåret fra at hæve brugsforholdet, må ministeriet holde for, at der til  

 ordning af sagen kræves approbation på frastykning af det bortlejede areal,  

 jfr. udstykningslovens § 1, 1. stk., fra hvilken bestemmelse man ikke har  

 hjemmel til at give dispensation.
 Hvorvidt approbation på udstykningen vil kunne opnås, kan ikke afgøres på  

 det foreliggende grundlag, men man undlader ikke at gøre opmærksom på, at det  

 efter udstykningslovens § 44, 1. stk., og landbrugslovens § 30, 1. stk., kan  

 få alvorlige følger for parterne, såfremt approbation ikke søges inden 1 år  

 fra datoen fra lejemålets stiftelse, eller såfremt der, hvis approbationen  

 afslås, ikke inden 1 år efter afslagets dato er sket ophævelse af  

 lejekontrakten og tilbageføring af det i henhold til denne etablerede  

 forhold.
