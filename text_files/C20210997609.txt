Cirkulære om forevisning af coronapas, test for covid-19 mv. på det statslige overenskomst- og aftaleområde (Til ministerier og styrelser, mv.) Generelle bemærkninger § 1. Arbejdsgivere på det statslige overenskomst- og aftaleområde skal pålægge de ansatte at forevise coronapas i overensstemmelse med reglerne i lov om arbejdsgiveres adgang til at pålægge lønmodtagere forevisning af coronapas, test for covid-19 mv., jf. dog stk. 3.
 Stk. 2. Arbejdsgiveren implementerer kravet om coronapas under hensyntagen til forholdene på den enkelte arbejdsplads.
 Stk. 3. Arbejdsgiveren kan undlade at pålægge de ansatte at forevise coronapas, hvis særlige forhold på den enkelte arbejdsplads eller for den enkelte ansatte tilsiger dette.
 § 2. Arbejdsgiveren kan pålægge en ansat at blive testet og oplyse arbejdsgiveren om resultatet af testen i overensstemmelse med reglerne i den lov, der er nævnt i § 1.
§ 3. Arbejdsgiveren skal informere den ansatte skriftligt i overensstemmelse med loven.
Det er en tilstrækkelig begrundelse for pålæg efter § 1, stk. 1, at covid-19 kategoriseres som en samfundskritisk sygdom.
 Stk. 2. Arbejdsgiveren skal i forbindelse med pålæg efter § 1, stk. 1, og § 2, skriftligt oplyse den ansatte om, at den ansatte vil kunne mødes med ansættelsesretlige sanktioner, hvis pålægget ikke efterkommes.
 § 4. Informationen skal i overensstemmelse med relevant lovgivning og eventuelle overenskomster og aftaler desuden tilgå de ansatte via tillidsrepræsentanter, repræsentanter i samarbejdsudvalg m.v. eller via en arbejdsmiljørepræsentant.
 § 5. Cirkulæret finder ikke anvendelse for domstolene.
Ikrafttræden Cirkulæret har virkning fra den 26. november 2021.
