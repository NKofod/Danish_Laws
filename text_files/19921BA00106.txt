Nr BSF 106 Forslag til folketingsbeslutning om stop for tvangsudkommandering af  

 soldater til områder uden for det egentlige NATO-område Fremsat af Annette Just (FP) Tom Behnke (FP) Aage Brusgaard (FP) Niels  

 Højland (FP) Pia Kjærsgaard (FP) den 16. august 1993 Folketinget opfordrer regeringen til at sikre, at ingen dansk soldat kan udkommanderes til mod sin vilje at forrette tjeneste uden for det egentlige NATO-område.
Bemærkninger til forslaget At være soldat er ikke blot en livsstil, men også en overbevisning om, at  

 det nytter noget at forsvare sit land.
 NATO garanterer Danmarks sikkerhed, og som en del af NATO skal de 16 lande  

 sammen sørge for at forsvare hinanden for at opretholde friheden.
 At gå et skridt videre ved at tvangsudskrive soldater til FN-tjeneste og  

 lignende er en forfejlet udvikling, idet ingen, der mod sin vilje bliver  

 udkommanderet til tjeneste i et udenforstående land, vil være animeret til at  

 yde sit optimale.
