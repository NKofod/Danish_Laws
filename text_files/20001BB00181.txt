Fremsat den 6. april 2001 af  

 Knud Erik Hansen (SF),  

 Anne Baastrup (SF) og Jes Lunde (SF) Forslag til folketingsbeslutning om hensyntagen til flygtninges ønsker og baggrund  

 ved boplacering Folketinget pålægger regeringen at  

 fremsætte de nødvendige lovforslag og foretage de  

 fornødne administrative ændringer, således at de hensyn til flygtningene, der er angivet i  

 boligplaceringsbekendtgørelsens § 14, går forud for lovens  

 regler om fordeling af flygtninge til kommunerne (kommunernes kvoter), flygtninge får mulighed for at klage over boplacering, og at de  

 ligeledes får mulighed for at anke et afslag, og flygtninges muligheder for efter boplacering at skifte kommune  

 forbedres ved, at kommunernes efterfølgende kvoter justeres i forhold  

 til flytninger, eller det sikres, at den modtagende kommune bliver  

 kompenseret økonomisk.
Bemærkninger til forslaget Med integrationsloven blev det vedtaget, at  

 flygtninge skulle boplaceres rundt i alle landets kommuner.
Det har som  

 fordel, at alle kommuner bidrager til at løse opgaven med at  

 støtte flygtninge, så de kan blive integreret i det danske  

 samfund.
Overholdelse af konventioner Det er imidlertid ikke uproblematisk med en sådan  

 ordning.
Den er efter forslagsstillernes opfattelse i modstrid med  

 principperne i menneskerettighedskonventionerne.
FN's komiteer for henholdsvis racediskrimination og  

 menneskerettigheder har begge i deres seneste rapporter om forholdene i  

 Danmark udtrykt tydelig bekymring over den danske praksis med tvangsplacering  

 af flygtninge og mener, at den er problematisk i forhold til  

 menneskerettighedskonventionerne.
De henstiller begge, at Danmark  

 sørger for, at praksis for placering af flygtninge sker i  

 overensstemmelse med konventionerne.
Denne udmelding kan bedst forstås sådan, at  

 ordningen i sig selv ikke er i modstrid med konventionerne, men at det er  

 afgørende, hvordan ordningen praktiseres   underforstået, at den  

 skal praktiseres i forhold til flygtninges ønsker og behov.
Da  

 ordningen er ny og der først inden for de seneste måneder er  

 kommet rapporter, der dokumenter, hvorledes ordningen har fungeret, har de to  

 komiteer ikke haft mulighed for at vurdere ordningen.
Regler for hensyntagen til flygtninge Over for flygtningene kan ordningen have som konsekvens,  

 at de mistrives, hvis de bliver placeret, hvor de ikke får tilgodeset  

 deres behov og ønsker.
Det kan have stor betydning for deres  

 integration, idet der er fare for, at de reelt ikke får brugt og  

 udviklet de ressourcer, de har for at kunne komme til at fungere fuldt ud i  

 det danske samfund.
Det hæmmer integrationen, hvis en flygtning bliver  

 placeret et sted, hvor denne ikke kan bygge videre på sin uddannelse.  

 Det hæmmer også, hvis flygtningen bliver placeret langt væk  

 fra familie og slægtninge, der kan være værdifulde bindeled  

 mellem den kultur, flygtningen kommer fra, og det danske samfund.
Det har man i lovgivningen søgt at tage  

 højde for ved at præcisere, hvilke hensyn til flygtninge man  

 skal tage hensyn til ved boplacering.
I dem indgår, at man skal tage  

 hensyn til sproglig og kulturel baggrund, uddannelsesmæssige og faglige  

 kvalifikationer og behov, familiemæssige eller anden tilknytning til  

 personer, der bor i Danmark, eventuelle særlige behov, herunder behov  

 for speciel behandling og særlige ønsker.
Der indgår  

 også, at man om muligt skal søge at placere flygtninge i  

 kommuner, hvor der i forvejen er flygtninge fra samme oprindelsesland.
I praksis vil der uundgåeligt være  

 situationer, hvor det ikke er muligt både at tage hensyn til  

 flygtninges ønsker og behov og til de årligt aftalte kvoter for  

 kommunerne.
Der er derfor i boplaceringsbekendtgørelsen (§ 13, stk. 2)  

 indføjet en mulighed for at placere flygtninge i kommuner, der ikke  

 har kvoter, eller hvor kvoterne er opbrugt.
De personer, der boplaceres, er flygtninge efter  

 udlændingelovens § 7 (konventions- og de facto-flygtninge) og § 8  

 (kvoteflygtninge), og en stor del af de personer, der får  

 opholdstilladelse efter udlændingelovens § 9. Familiesammenførte  

 boplaceres ikke, medmindre de følger en flygtning, der boplaceres.
Der  

 anvendes i denne sammenhæng betegnelsen flygtninge for alle, der skal  

 boplaceres,  uanset at de personer, der får opholdstilladelse efter §  

 9, normalt ikke betegnes som flygtninge.
Prioritering mellem kvoter og hensyn til flygtninge Det har imidlertid vist sig, at det især sidst  

 på året er vanskeligt at tage de nødvendige hensyn til  

 flygtningene og samtidig holde sig inden for de aftalte kvoter.
 Der er i lovgivningen ikke angivet, hvorledes der skal  

 prioriteres mellem hensyn til flygtninge og kvoter.
Den mulighed, der ligger i  

 boplaceringsbekendtgørelsen § 13, stk. 2, om at placere uden for  

 kvoterne, har heller ikke været tilstrækkelig.
Det kan skyldes,  

 at den ikke er brugt tilstrækkeligt.
Den er f.eks. brugt færre  

 gange i 2000 end i 1999.
Det kan også skyldes begrænsningerne i den.  

 Den giver adgang til at bryde kvoterne i særlige tilfælde,  

 når det er nærtstående familiemedlemmer og personer, der er  

 i pleje.
Dens formulering er således mere snæver end de  

 almindelige kriterier, hvor der ikke er formuleret en prioritering mellem  

 kvoter og hensyn til flygtningene.
Det er her et særligt problem, at en del kommuner,  

 der i forvejen har mange flygtninge, har en nulkvote og derfor normalt ikke  

 skal modtage flygtninge.
Det vil selvsagt ofte være i de kommuner, at  

 flygtninge har familie, slægtninge eller andre personer, de har  

 tilknytning til.
Klageadgang Udlændingestyrelsen genoptager normalt ikke en sag,  

 medmindre der er nye oplysninger.
Det betyder, at klager over placeringer,  

 hvor der ikke er taget hensyn til flygtninges ønsker og behov, normalt  

 bliver afvist i Udlændingestyrelsen.
Flygtninge er da ifølge  

 loven afskåret fra at klage til anden administrativ myndighed  

 (udlændingelovens § 53, stk. 1). Det betyder i praksis, at flygtninge  

 ikke kan klage, uanset at der skulle være begået en fejl.
 Flygtninge får ingen oplysninger om, at de kan bede  

 Udlændingestyrelsen om at genoptage deres sag, hvis alle relevante  

 oplysninger ikke er lagt til grund for afgørelsen.
Efter at boligplacering har fundet sted, kan der i  

 særlige tilfælde finde flytning fra en kommune til en anden  

 kommune sted.
Det kan ske, hvis den pågældende flygtning selv  

 finder arbejde og bolig og ikke er afhængig af integrationsydelsen, og  

 ved at frivillige aftaler indgås mellem kommunerne.
I særlige  

 tilfælde kan en kommune pålægges at overtage en flygtning  

 og dermed integrationsansvaret.
Et kommunalt afslag til en flygtning, som ønsker at  

 flytte, kan ankes til Det Sociale Nævn i pågældende amt (i  

 Københavns Kommune til Den Sociale Sikringsstyrelse).  

 Afgørelser herfra kan ankes til Den Sociale Ankestyrelse.
Der  

 foreligger kun få afgørelser, og de har været restriktive  

 i forhold til flygtningen.
Flygtningen kan gå til Ombudsmanden eller  

 domstolene.
Men da en sådan proces er tidkrævende, vil der ofte  

 gå en stor del af de tre år, flygtningen skal være  

 boplaceret.
Erfaringer med boplacering og hensyntagen til flygtningene Der er i november 2000 offentliggjort to  

 erfaringsopsamlinger med integrationsloven, den ene fra PLS RAMBØLL Alle undersøgelser viser, at der er markante  

 problemer med hensyntagen til flygtninges ønsker og behov ved  

 boplaceringen.
I rapporten Flere blandt den gruppe af flygtninge, der er blevet  

 interviewet i denne undersøgelse, giver udtryk for, at de finder det  

 meget beklageligt, at de ikke har større indflydelse på, hvor de  

 må bo.
Flere har i den forbindelse sagt, at de følte sig  

 fastholdte til den kommune, de er blevet placeret i.
Dette er specielt  

 tilfældet i de små kommuner.
 En enkelt udtrykker sig således:
» Utilfredsheden med fordelingen kommer især til  

 udtryk blandt gruppen af flygtninge med en videregående uddannelse og  

 er typisk begrundet i, at de ikke kan få øje på, at der er  

 tilstrækkelig gode muligheder for at få et job inden for deres  

 fagfelt i den pågældende mindre kommune og/eller for at  

 videreuddanne sig.
Herudover peger denne gruppe ligeledes på  

 fraværet af tilgang til litteratur, aviser og internetforbindelse  

 på enten engelsk eller på deres eget sprog.
De har således  

 svært ved at følge med i, hvad der sker i den danske  

 offentlighed og internationalt.
Herudover bliver de manglende muligheder for at benytte  

 kollektiv transport fremhævet som et minus i forhold til at blive  

 boligplaceret i de mindre kommuner.
Det forhold, at der kun afgår et  

 meget begrænset antal busser om dagen til de større eller mindre  

 omkringliggende byer, får flere af de interviewede til at føle  

 sig ekstra isoleret i de pågældende kommuner og  

 boligområder.
Endelig oplever flere af flygtningene, at deres  

 netværk i de mindre kommuner er begrænset, og at det kan  

 været svært at komme i tale med de bosiddende danskere.
Det  

 bliver især fremhævet som et problem af de flygtninge, der har  

 været igennem traumatiske oplevelser i deres hjemland, og som har brug  

 for ligesindede til at tale det igennem med.
 Dækkende for de overfor anførte problemer ved  

 at bo i en mindre kommune siger en af de interviewede:
» I rapporten I rapporten har man opgjort, hvilke forhold der er  

 utilfredshed med i forhold til de kategorier af hensyn, som  

 Udlændingestyrelsen skal tage i betragtning ved boplacering, og der  

 sammenfattes på følgende måde:
150 af de 633 utilfredse flygtninge mener, at der ikke er taget  

 tilstrækkeligt hensyn til den sproglige og kulturelle baggrund,  

 herunder muligheden for at etablere et netværk med andre  

 udlændinge med en tilsvarende baggrund.
De fleste af disse befinder sig  

 i små kommuner med en meget lille flygtningegruppe.
Men også i de  

 mellemstore kommuner kendes problemet, mens store kommuner næsten altid  

 kan opfylde det behov.
45 flygtninge mener ifølge integrationsmedarbejderne, at der  

 ikke er taget hensyn til flygtningenes uddannelsesmæssige og faglige  

 kvalifikationer og behov.
Dette tal er bemærkelsesværdigt lavt.  

 Ifølge COWI s undersøgelse er det et af hovedproblemerne, at  

 mange med uddannelse er placeret langt fra uddannelsessteder og kulturliv  

 (COWI, 2000).
319 flygtninge mener, at der ikke er taget hensyn til  

 familiemæssige eller anden tilknytning til personer bosat i Danmark.  

 Dette er overhovedet det største problem.
Nogle af disse er sikkert  

 placeret i nabokommuner, i andre tilfælde har Udlændingestyrelsen  

 antagelig vurderet, at familierelationen ikke var tæt eller  

 væsentlig.
Men det forekommer også, at nytilkomne flygtninge  

 placeres i en anden landsdel end der, hvor deres nære familie bor.
25 flygtninge mener, at der ikke er taget hensyn til særlige  

 behov, herunder behov for speciel behandling.
Rundringningen til kommunerne  

 giver indtryk af, at der er mange flere sager, hvor fysisk og især  

 psykisk sygdom spiller ind og gør en boligplacering langt fra  

 behandlingstilbud, familie eller andre med samme baggrund problematisk.
27 flygtninge har særlige ønsker.
Her kan være  

 rubriceret flygtninge, som f.eks. ønsker at bo i nærheden af et  

 tempel, eller der kan være tale om specielle sager (se afsnit 4.4).
Ved 142 utilfredse har integrationsmedarbejderne vurderet, at  

 grundene hertil ikke kommer ind under de personlige forhold, der er  

 nævnt i loven.
Dette kan omfatte flygtninge, som giver udtryk for, at  

 de ikke har mulighed for at opbygge netværk, selv om der er andre med  

 samme nationale og/eller kulturelle baggrund, men fordi der ikke er nogen  

 på samme alder eller med samme ægteskabelige status. (En gammel  

 mand, hvor der kun er unge familier, en ung, hvor der kun er midaldrende,  

 eller en enlig kvinde, hvor der kun er familier eller enlige mænd).  

 Eller andre som giver udtryk for, at det er for dyrt at bo på landet,  

 eller der er for lidt status forbundet med det.
 Hvis utilfredsheden er 26 pct. som angivet i COWI s  

 rapport, vil ovenstående tal i gennemsnit skulle ganges med ca. 2.
Rapporten viser også, at kvoteflygtninge i  

 høj grad bliver ramt af forkerte placeringer i forhold til deres  

 tilknytning til familie og slægtninge.
Det rammer ekstra hårdt,  

 idet de netop er blevet udvalgt til at komme til Danmark, fordi de havde  

 relationer i Danmark og i flere tilfælde også forventede, at de  

 kunne hjælpe dem, når de kom til Danmark.
Der er i rapporten  

 eksempler, hvor flygtninge er placeret 2-300 km væk fra familie og  

 slægtninge.
Erfaringer med muligheder for at klage eller flytte Ifølge de erfaringer, der er samlet op i rapporten  

 (Nævnet for Etnisk Ligestilling/SFI, alm. del   bilag 401) Når Udlændingestyrelsen afviser at  

 genåbne en boligplaceringssag, lyder begrundelsen ofte, at flytning er  

 et mellemkommunalt anliggende.
Der er da også tale om, at  

 regelsættet om boligplacering angiver nogle omstændigheder,  

 hvorunder en kommune skal acceptere at overtage integrationsansvaret fra en  

 anden (se afsnit 2.1 og 2.2.8). Det gælder, hvis flytningen er af  

 væsentlig betydning for den pågældende udlændings  

 integrationsforløb, eller hvis særlige personlige forhold i  

 øvrigt taler herfor.
Der er ikke tale om, at de personlige forhold i  

 flyttereglerne modsvarer de, der oprindelig er nævnt i forbindelse med  

 boligplaceringen.
Der er væsentlig færre forhold, der kan  

 føre til, at en kommune ikke kan afvise at modtage en flygtning.
Der finder flytninger sted mellem kommuner, men der er en  

 generel tendens til, at kommunerne fortolker reglerne snævert,  

 måske ansporet af, at der ikke sker en regulering af kvoter, hvis en  

 flygtning modtages fra en anden kommune.
Mange kommuner fortolker  

 flyttereglerne i retning af, at en boligplacering står ved magt, hvis  

 ikke nye oplysninger er fremkommet, efter at den oprindelige afgørelse  

 er truffet.
Hermed opstår et Flyttereglerne kan således ikke i den  

 nuværende udformning fungere som et korrektiv til en ugennemtænkt  

 boligplacering, der ikke tager behørigt hensyn til en flygtnings  

 personlige forhold.
 Udlændingestyrelsen fik i de første 8  

 måneder 47 anmodninger om omgørelse af en boplacering. 17 af  

 disse blev genoptaget, og 9 blev ændret.
Blandt de utilfredse, der når frem til at  

 søge om at flytte, er der ifølge de lidt usikre tal under  

1/4, der får lov til at flytte.
Indregnes  

 også alle dem, der er utilfredse, og som ikke søger, er det  

 under 1/10, der får lov til at flytte.
Tallene er  

 usikre, og andelene kan være betydelig mindre.
I rapporten  

 (Nævnet for Etnisk Ligestilling/SFI) Vi spurgte også, om der i kommunen har været  

 sager, hvor en flygtning ønsker at blive overført til en anden  

 kommune.
Det har der været i 58 pct. af kommunerne (dvs. 150 kommuner).  

 Antallet af sager er 414 i alt eller godt 8 pct. af de 5000  

 boligplacerede.
 Kommunernes Landsforening har også udsendt et  

 spørgeskema til kommunerne om boligplacering (Kommunernes  

 Landsforening, 2000).
På et spørgsmål om, hvorvidt kommunerne  

 har været udsat for, at boligplacerede flygtninge har givet udtryk for  

 ønske om at flytte fra kommunen, tilkendegiver  

1/3 af kommunerne, at der i høj eller nogen grad  

 udtrykkes ønske om at flytte til en anden kommune, mens  

2/3 siger, at det slet ikke eller kun i mindre grad  

 forekommer.
Ifølge samme undersøgelse tilkendegiver  

 næsten 4 ud af 5 kommuner, at under 2 pct. af flygtningene er flyttet  

 fra kommunen.
Ønsker om flytning og effektuerede flytninger er  

 imidlertid ikke et særlig godt parameter for måling af  

 utilfredshed med boligplaceringen.
Det er ikke sikkert, at alle ønsker  

 om flytning bliver fremsat på grund af den ovenfor beskrevne  

 usikkerhed, som mange flygtninge oplever.
Nogle  flygtninge forsøger  

 selv at få en aftale med en anden kommune uden at informere egen  

 kommune.
Antallet af effektuerede flytninger er slet ikke oplysende i forhold  

 til den oplevede utilfredshed, da det er overordentlig vanskeligt at få  

 tilladelse til at flytte.
På baggrund af ovenstående er der basis for at  

 konkludere, at mindst 13 pct. og sandsynligvis flere flygtninge er utilfredse  

 med den placering, som de er blevet tildelt.
Godt 8 pct. har så  

 stærkt et ønske og så stor tiltro til, at flytning kan  

 lade sig gøre, at de vælger at forsøge at få  

 kommunen til at engagere sig i en flyttesag.
 Der er ingen konkrete opgørelser over, hvor mange  

 der selv flytter uden at inddrage kommunerne.
Hvis en flygtning flytter uden tilladelse, kan  

 kommunalbestyrelsen i tilflytningskommunen ifølge § 32 i  

 integrationsloven bestemme, at integrationsydelsen skal nedsættes eller  

 ophøre helt.
Endvidere kan flytning uden tilladelse få  

 konsekvenser for opholdstilladelsen: Efter integrationsperiodens ophør  

 kan flygtningen søge tidsubegrænset opholdstilladelse.  

 Udlændingelovens § 11, stk. 5 angiver, at meddelelse heraf er betinget  

 af, at den pågældende udlænding har gennemført et  

 tilbudt introduktionsprogram eller et forløb, der kan sidestilles  

 hermed.
Det kan derfor blive alvorligt for såvel flygtninge  

 som deres familie, hvis de finder forholdene så utilfredsstillende, at  

 de vælger at flytte uden om kommunerne.
Det kan vise sig at blive et  

 alvorligt problem, når den 3-årige integrationsperiode er  

 overstået.
Vurdering Det er forslagsstillernes vurdering, at Danmark med sin  

 praksis ikke lever op til kravet om, at flygtninge har ret til frit at  

 bosætte sig, at flygtninge rammes uacceptabelt hårdt, når  

 kvoterne går forud for hensyn til deres ønsker og behov, og at  

 det kan få alvorlige konsekvenser for integrationen, når man  

 placerer flygtninge forkert.
 Det er derfor forslagsstillernes vurdering, at der med  

 baggrund i de erfaringsopsamlinger, der er lavet, er brug for at ændre  

 reglerne for boplacering, så praksis kan tilgodese både hensyn  

 til konventionerne og hensyn til flygtningene.
Regler for visitering Udlændingestyrelsen har ifølge  

 integrationsloven til opgave at foretage visiteringen af hver enkelt  

 flygtning til en kommune i forbindelse med meddelelse af opholdstilladelse (§  

 10, stk. 1). I §11 er kriterierne herfor opregnet:
1.	Kommunekvoten, 2.	Flygtningens personlige forhold og 3.	Forholdene i kommunen.
 Der er ikke angivet nogen vægtning eller  

 prioritering af de 3 kriterier.
 Visiteringsreglerne er uddybet i  

 boligplaceringsbekendtgørelsens §§ 13 og 14. De gengives her i sin  

 helhed, fordi disse paragraffer er grundlaget for Udlændingestyrelsens  

 visiteringspraksis.
 § 14 angiver, hvilke personlige forhold og hvilke  

 forhold i kommunen der skal tilgodeses:
Udlændingestyrelsen skal ved afgørelser om  

 visitering navnlig lægge vægt på den pågældende  

 flygtnings 1.	sproglige og kulturelle baggrund, herunder muligheden for at  

 etablere et netværk med andre udlændinge med en tilsvarende  

 sproglig og kulturel baggrund, 2.	uddannelsesmæssige og faglige kvalifikationer og behov, 3.	familiemæssige eller anden tilknytning til personer, der bor i  

 Danmark, 4.	eventuelle særlige behov, herunder behov for speciel  

 behandling og 5.	særlige ønsker.
Stk. 2. Udlændingestyrelsen skal endvidere ved  

 afgørelser om visitering lægge vægt på den enkelte  

 kommunes og omkringliggende kommuners 1.	beliggenhed og størrelse, 2.	arbejdsmarkeds- og uddannelsesforhold, 3.	befolkningssammensætning og 4.	behandlings- og institutionstilbud.
 § 13, stk. 2 angiver, i hvilke tilfælde  

 kommunekvoterne kan brydes:
 Hvis en flygtning har en særlig tilknytning til en  

 kommune som følge af, at den pågældende inden meddelelse  

 af opholdstilladelse har været anbragt på en institution eller i  

 familiepleje i kommunen eller har nærtstående familiemedlemmer,  

 der er bosat i kommunen, eller der foreligger andre ganske særlige  

 forhold, kan en flygtning visiteres til en kommune, som efter de aftalte  

 eller fastsatte kommunekvoter ikke skal modtage og boligplacere flygtninge,  

 eller til en kommune, som efter sin kvote ikke skal modtage yderligere  

 flygtninge.
 Klageadgang:
 § 53, stk. 1 i intergrationsloven angiver, at  

 Udlændingestyrelsens afgørelser om visitering ikke kan  

 indbringes for anden administrativ myndighed.
 Flytteregler:
Efter at boligplacering har fundet sted, er det i  

 særlige tilfælde muligt at flytte fra en kommune til en anden  

 kommune.
Det kan ske, hvis den pågældende flygtning selv finder  

 arbejde og bolig og ikke er afhængig af integrationsydelsen, og ved at  

 frivillige aftaler indgås mellem kommunerne.
I særlige  

 tilfælde kan en kommune pålægges at overtage en flygtning  

 og dermed integrationsansvaret.
 Integrationsloven § 18, stk. 2, angiver, hvornår  

 dette skal finde sted:
 Kommunalbestyrelsen i den kommune, hvortil  

 udlændingen flytter, skal overtage ansvaret for  

 introduktionsprogrammet, hvis flytningen er af væsentlig betydning for  

 den pågældende udlændings integrationsforløb, eller  

 hvis særlige personlige forhold i øvrigt taler derfor.
 Afgørelser efter denne paragraf kan ankes til Det  

 Sociale Nævn i pågældende amt (i Københavns Kommune  

 til Den Sociale Sikringsstyrelse). Afgørelser herfra kan ankes til Den  

 Sociale Ankestyrelse.
Hvis en flygtning flytter uden tilladelse kan  

 kommunalbestyrelsen i tilflytningskommunen ifølge § 32 i  

 integrationsloven bestemme, at integrationsydelsen skal nedsættes eller  

 ophøre helt.
Endvidere kan flytning uden tilladelse få  

 konsekvenser for opholdstilladelsen: Efter integrationsperiodens ophør  

 kan flygtningen søge tidsubegrænset opholdstilladelse.  

 Udlændingelovens § 11, stk. 5, angiver, at meddelelse heraf er betinget  

 af, at den pågældende udlænding har gennemført et  

 tilbudt introduktionsprogram eller et forløb, der kan sidestilles  

 hermed.
 Ovenstående beskrivelse af reglerne for visitering  

 er hentet fra rapporten:
Det er forslagsstillernes opfattelse, at flygtninge som  

 udgangspunkt bør have et frit boligvalg, hvad der også svarer  

 til de konventioner, Danmark har tilsluttet sig.
Skal dette tilpasses  

 ønsket om at fordele opgaverne på alle kommuner,  

 forudsætter det, at loven administreres sådan, at der tages  

 hensyn til flygtninges ønsker og forhold, og at flygtninge har adgang  

 til at klage over en boligplacering.
Tre undersøgelser fra henholdsvis PLS  

 RAMBØLL, COWI og Socialforskningsinstituttet viser, at flygtninge i  

 betydeligt omfang ikke placeres efter deres ønsker og baggrund.
De  

 viser endvidere, at det er meget vanskeligt for flygtninge at få  

 ændret en foretagen placering.
 Det er derfor forslagsstillernes opfattelse, at det er  

 bydende nødvendigt at få ændret praksis - både af  

 hensyn til flygtningene, og for at Danmark kan leve op til  

 flygtningekonventionen krav om, at flygtninge frit skal kunne bosætte  

 sig.
Skriftlig fremsættelse Knud Erik Hansen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om hensyntagen til  

 flygtninges ønsker og baggrund ved boplacering.
(Beslutningsforslag nr.
B 181).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
