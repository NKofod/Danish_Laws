(Til alle amtsråd og  

 kommunalbestyrelser) I henhold til § 40, stk. 2, i lov nr. 313 af 26. juni 1975 om folkeskolen  

 som ændret ved lov nr. 302 af 8. juni 1978 fastsættes efter forhandling med  

 Amtsrådsforeningen i Danmark og Kommunernes Landsforening følgende:
 § 1.  For hvert barn, som modtager specialundervisning  

 og anden specialpædagogisk bistand efter folkeskolelovens § 19, stk. 2,  

 betaler kommunen et beløb til den amtskommune, som udgiften til den  

 pågældende specialundervisning m. v. endeligt påhviler, jfr.  

 undervisningsministeriets bekendtgørelse af 27. november 1979 om hvilken  

 kommune eller amtskommune udgiften til undervisning i folkeskolen endeligt  

 påhviler.
 Stk. 2.  Beløbet betales pr. kalenderdag fra den dag,  

 specialundervisning m. v. iværksættes i overensstemmelse med herom truffet  

 beslutning, og til den dag undervisningen m. v. ophører, jfr. punkt 4-8 i  

 undervisningsministeriets vejledende retningslinier af 22. oktober 1979 om  

 henvisning af elever til specialundervisning og anden specialpædagogisk  

 bistand efter folkeskolelovens § 19, stk. 2, og undervisningsministeriets  

 bekendtgørelse af 22. oktober 1979 om folkeskolens specialpædagogiske bistand  

 til småbørn §§ 5 og 6.
 Stk. 3.  Kommunen betaler de skyldige takstbeløb  

 månedsvis bagud.
 Stk. 4.  Modtager barnet specialundervisning og anden  

 specialpædagogisk bistand efter folkeskolelovens § 19, stk. 2, i en kommunal  

 folkeskole, refunderer amtskommunen den del af kommunens udgifter, som  

 overstiger det i § 2 fastsatte beløb.
 § 2.  Beløbet fastsættes for kalenderåret 1980 til:
 70 kr. pr. kalenderdag for elever i grundskolen og 10. klasse.
 16 kr. pr. kalenderdag for børn, der endnu ikke har påbegyndt skolegangen,  

 og for børn i børnehaveklasser.
 § 3.  Cirkulæret træder i kraft den 1. januar 1980.
Undervisningsministeriet, den 27.  

 november 1979 P. m. v.
 e. b.
