Nr BTL 123 Betænkning over Forslag til lov om ændring af lov om tjenestemandspension  

  

 Nr L 123 1990-91, 2. samling Afgivet af Arbejdsmarkedsudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til finansministeren, som denne har besvaret skriftligt.
 Endvidere har udvalget modtaget skriftlig og mundtlig henvendelse fra  

 Landsbevægelsen til Afskaffelse af Samordningsfradraget.
 Herefter indstiller et flertal (Socialdemokratiets og Socialistisk  

 Folkepartis medlemmer af udvalget) lovforslaget til vedtagelse uændret.
 Et mindretal (udvalget med undtagelse af Socialdemokratiets og  

 Socialistisk Folkepartis medlemmer) indstiller lovforslaget til  

forkastelse ved 3. behandling.
 Et flertal inden for mindretallet (Det Konservative Folkepartis, Venstres  

 og Det Radikale Venstres medlemmer af udvalget) udtaler følgende:
 Vi vil meget gerne tage yderligere skridt til at fjerne de urimelige  

 virkninger, som samordningsfradraget påfører en bestemt pensionsgruppe.  

 Derfor har vi også overordentlig stor sympati for indholdet i og hensigten  

 med lovforslaget.
Vi mener imidlertid, at det er et spørgsmål, som hører hjemme i  

 overenskomstforhandlingerne.
Og vi noterer derfor også med tilfredshed, at  

 der i de netop indgåede overenskomstaftaler er afsat beløb til en lempelse,  

 som meget klart markerer en fortsat udvikling i den rigtige retning.
 Skulle man alligevel overveje at gennemføre yderligere forbedringer via  

 lovgivning, må et minimumskrav være, at der samtidig er skaffet økonomisk  

 dækning for den offentlige merudgift.
Til trods for, at lovforslaget vil koste mere end 100 mio. kr. at  

 gennemføre, har forslagsstillerne ikke med et ord anvist, hvorfra pengene  

 skal komme, endsige søgt et flertal for en finansieringsaftale.
Dette er  

 komplet uansvarligt i en tid, hvor det statslige budget i forvejen er stærkt  

 belastet af underskud som følge af stigende offentlige udgifter.
 Uanset vor sympati for intentionerne i lovforslaget kan vi under ingen  

 omstændigheder i den nuværende økonomiske situation medvirke til at bruge  

 mere end 100 mio. kr., som vi ikke aner hvorfra skal komme.
 Vi må indtrængende appellere til oppositionspartierne om at påtage sig  

 deres del af ansvaret for den økonomiske udvikling enten ved at skaffe  

 finansiering for lovforslaget eller ved at vente med dets gennemførelse.
 Et mindretal inden for mindretallet (Fremskridtspartiets medlem af  

 udvalget) tilføjer, at det dog gerne ser hele problematikken angående  

 forskelsbehandling i pensionerne taget op til nyvurdering.
 Ens pension til alle uanset tidligere erhverv og/eller ægtestand og uanset  

 privat opsparing/pensionsordning vil være et fremskridt, der forslår.
Jytte Andersen (S) Bakholt (S) Ole Vagn Christensen (S) Poul Erik  

 Dyrlund (S) Hans Jørgen Jensen (S) fmd.
Lone Møller (S) Taanquist (S)  

 Lilli Gyldenkilde (SF) nfmd.
Tommy Dinesen (SF) Pia Christmas-Møller  

 (KF) Kai Dige Bach (KF) Charlotte Antonsen (V) Helge Sander (V) Jørgen  

 Winther (V) Niels Højland (FP) Lone Dybkjær (RV) Glønborg (KRF) Centrum-Demokraterne havde ikke medlemmer i udvalget.
