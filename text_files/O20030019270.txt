Resumé  



  

 En tjenestemandsansat vicekriminalkommissær blev gjort opmærksom på at  

 ledelsen  

 var utilfreds med den måde han ledede sin gruppe på, og der blev opstillet  

 nogle skriftlige krav til ham.
Han fik også at vide at hans forhold ville  

 blive vurderet senere, og at han  hvis der ikke skete mærkbare  

 ændringer   

 ville blive flyttet til et andet sagsområde uden egentligt lederansvar.
Da  

 vicekriminalkommissæren ikke efterlevede de opstillede krav, blev han flyttet  

 til en stilling som sagsbehandler uden lederansvar.
 Efter ombudsmandens opfattelse havde ledelsens indskærpelse  

 over for vicekriminalkommissæren karakter af en diskretionær  

 advarsel  en  

 afgørelse i forvaltningslovens forstand.
 Ombudsmanden mente endvidere at meget talte for at  

 stillingsændringen var en forflyttelse i tjenestemandslovens forstand.
 Endelig pegede ombudsmanden på mangler i forbindelse med  

 spørgsmålet om partshøring, dels i relation til forvaltningslovens § 19, stk.  

 1, dels i relation til den ulovbestemte pligt til udvidet partshøring. (J.nr.  

 2000-2660-812).
Diskretionær advarsel og forflyttelse af  

 tjenestemand  

  

 Ulovbestemt pligt til udvidet partshøring Vicekriminalkommissær As  

 tjenstlige forhold blev ved den årlige bedømmelse den 16. januar 1995  

 vurderet  

 som ikke tilfredsstillende.
Af den skriftlige begrundelse fremgik at der  

 verserer p.t. en tjenstlig undersøgelse om forsvundne sager, tildelt en  

 sagsbehandler i vkk-ens gruppe.
Under denne sag vurderes vkk-ens ansvar.  

 Desuden er hans generelle engagement som gruppeleder ikke  

 tilfredsstillende.
I en notits af 15. februar  

 1995 til Politimesteren i X-by fremsatte A bemærkninger til bedømmelsen.
A  

 spurgte i den forbindelse om hans tjenstlige forhold ville blive vurderet som  

 tilfredsstillende hvis den tjenstlige undersøgelse endte uden reaktion over  

 for  

 ham.
As chef, kriminalinspektør B, skrev herefter i et notat af 7.  

 marts 1995  

 til politimesteren bl.a. at begrundelsen for at As tjenstlige forhold  

 var  

 vurderet som ikke tilfredsstillende, var en samlet vurdering af As  

 tjenstlige  

 forhold i As funktion som gruppeleder, og at det var tjenestemandssagen  

 mod  

 kriminalassistent F der havde udløst bedømmelsen af A, men at den ikke alene  

 var udslagsgivende.
B anførte videre at det ikke var sikkert at et gunstigt  

 udfald af tjenestemandssagen ville ændre bedømmelsen af A.
B skrev den 8. maj 1995 et  

 notat som oplæg til vurdering af As evner som gruppeleder og vilje til  

 samarbejde.
Af oplægget fremgik følgende:
 Der har fra dele af  

 personalet over for mig været stillet spørgsmålstegn ved (A)s evne til  

 at lede  

 sin gruppe og i sin egenskab af gruppeleder på en almindelig og ukompliceret  

 måde at udvise evne og vilje til at etablere imødekommende samarbejdsforhold  

 til sine omgivelser.
 Der er gjort opmærksom på, at  

 han ofte virker studs og afvisende, når der rettes henvendelse til ham om at  

 overtage en eller anden sag, og at han ikke medvirker til at få tingene til  

 at glide i dagligdagen.
 (A) har i nogle år beklædt  

 posten som leder af (X)-gruppen.
 Ved min tiltræden blev jeg  

 opmærksom på, at der ikke var større aktiviteter i gruppen, hvilket jeg  

 påtalte to gange over for (A) under alvorlig samtale med ham på mit kontor.
 Hver gang blev jeg mødt med,  

 at der ikke var folk at foretage sig noget med, hvilket i nogen grad er  

 sandt,  

 men der blev heller ikke udvist vilje til at igangsætte initiativer ved hjælp  

 andre steder fra.
 Tonen var hver gang  

 opgivende, eller jeg blev mødt med skrivelser om, hvor vanskelige forholdene  

 var i gruppen. (A) har på mig virket udbrændt.
Samtidig med iagttagelserne  

 omkring hans manglende initiativer observerede jeg, at den yngre del af  

 personalet tilsyneladende ikke befandt sig særlig godt i gruppen, og flere  

 havde ønske om at komme i andre grupper.
I et enkelt tilfælde var der direkte  

 sammenstød mellem (A) og en turnusmedarbejder.
 Omvendt var det ikke muligt,  

 eller i hvert fald vanskeligt at overtale folk til at forrette tjeneste i  

 gruppen.
Over for henvendelser udefra  

 konstaterede jeg, at (A) i nogle tilfælde indtog en afvisende holdning,  

 hvilket bl.a. resulterede i, at købmanden i ( ) klagede sin nød til  

 borgmesteren  

 i (X)-by over, at der intet blev gjort mod indbrud i området.
Borgmesteren  

 indkaldte  

 til beboermøde.
Politimesteren og jeg deltog i mødet og fik bragt forholdene  

 i  

 orden samtidig med, at kk. (D) blev sendt op til købmanden for at komme ham i  

 tale.
 Under en henvendelse fra  

 kriminalpolitiet i ( ), hvor vi blev anmodet om at optage en anmeldelse på et  

 hotel i kredsen, meddelte (A), at dette havde vi ikke tid til.
 Der blev klaget til mig, og  

 jeg måtte sende en sagsbehandler til hotellet m.h.p. optagelse af anmeldelse.
Fra juridisk side er jeg  

 blevet orienteret om, at (A) tilsyneladende ikke er tilstrækkeligt inde i  

 bl.a. retsplejelovens og straffelovens bestemmelser.
Flere gange har man  

 iagttaget ham træffe forkerte beslutninger, og at hans personale går uden om  

 ham for at være sikker på at få den rigtige besked.
Bedømmelsesmæssigt ligger (A)  

 med undtagelse af pkt. 1 inden for gennemsnitsområdet.
I pkt. 1 [viden]  

 ligger  

 han væsentligt over gennemsnit, hvilket er en direkte overførelse fra  

 bedømmelsen i 1993, som var første gang med det nye skema.
 På baggrund af udtalelsen fra  

 vicepolitimesteren, vil dette punkt blive reguleret næste gang, hvis der ikke  

 sker væsentlige fremskridt.
 1994-bedømmelsen, som jeg  

 deltog i for første gang i (X) var stort set en afskrift af 1993-bedømmelsen,  

 men i nedadgående retning.
 1995-bedømmelsen er i  

 erkendelse af meldingerne og iagttagelserne omkring hans virke yderligere  

 trukket ned.
Dertil kommer, at der p.t.  

 verserer en tjenestemandssag mod ka. (F), som i (X)-gruppen er noteret for at  

 mangle 38 sager.
Sagen er endnu ikke afsluttet. (A) har været (F)s  

 gruppeleder  

 i den undersøgte periode og dermed ansvarlig tilsynsførende for sagsgangen i  

 gruppen.
På morgenparolerne og under  

 ledermøderne virker han umådelig studs og tvær og tager ikke del i mødet.
Han  

 er tilsyneladende ude af stand til at redegøre for de sager, som verserer i  

 hans gruppe, men henviser straks til sagsbehandleren at redegøre for sagerne.
I gruppen har personalet i  

 indeværende måned taget initiativ til at gøre forholdene bedre.
Man har haft  

 samtale med (A), og man har aftalt visse fælles gøremål i gruppen.
 Sammenfatning:
For ikke at vurdere (A) ud  

 fra et for snævert grundlag, har jeg anmodet om udtalelse fra henholdsvis  

 vicepolitimester (C), kontorleder ( ) og vicekriminalinspektør (E) Udtalelserne vedlægges i  

 notat:
Notat af 10. april 1995 ved  

 vki. (E), Notat af 5. maj 1995 med  

 udtalelse fra ktl. ( ) og Notat af 5. maj 1995 med  

 udtalelse fra vpm. (C).
 De to sidste notater er  

 skrevet af mig, men godkendt af begge, som har fået udleveret kopi.
 Konklusion:
 For at støtte op om  

 personalets initiativer og i forsøg på at få (A) til at virke bedre i  

 stillingen  

 har jeg kaldt ham til samtale i morgen den 9. ds.
Formålet med samtalen er at  

 få ham til at indse, at han må gøre en indsats for dels at bedre sit  

 personlige  

 image, dels for at højne gruppens effektivitet og sociale forhold.
Det sidste  

 for at gøre det mere attraktivt at være personale i gruppen.
 Der vil blive udfærdiget et  

 notat om mødets forløb.
 Der vil blive opstillet for  

 ham nogle krav, som han skal opfylde inden for et nærmere aftalt tidsrum.
 Er han ikke indstillet på  

 dette, vil han blive flyttet til et andet arbejdsområde uden egentlig  

 ledelsesfunktion.
Tillidsmanden og dermed  

 kriminalpolitiforeningens bestyrelse har været holdt løbende  

 underrettet. Vicekriminalinspektør E havde  

 i et notat af 10. april 1995 bl.a. anført følgende:
 Efter min opfattelse skal en  

 gruppeleder besidde den fornødne faglige indsigt, der her tillige omfatter  

 evne til administration.
 Dette mener jeg (A) opfylder,  

 om end jeg godt kan få en fornemmelse af overadministration.
 Dette skal forstås således,  

 at opfyldelse af de strengt tjenstlige forskrifter og anvisninger  

 administreres  

 så kategorisk, at hensynet til en hurtig, dynamisk og prioriteret  

 sagsbehandling  

 kommer til at vige.
 Det springer ligeledes i  

 øjnene, at (A) konsekvent indtager en undvigende, passiv og opgivende  

 holdning  

 i forhold til kriminalitetsbilledet i hans geografiske ansvarsområde.
 En moderne dynamisk  

 politileder bør betragte enhver problemstilling som en udfordring, der skal  

 forsøges overvundet med beslutsomhed, kreativitet og synlig inspirerende  

 lederstil.
 (A) fremstår derimod som  

 handlingslammet, reagerer først på problemer, når de påpeges af den øverste  

 ledelse, og hans attituder er da håbløshed og forklaringer på, hvorfor der  

 intet positivt kan foretages imod det aktuelle problem.
Det er således min klare  

 opfattelse, at (A) ikke bestrider den fornødne ledelsesdynamik til at kunne  

 lede en moderne kriminalpolitienhed. Kontorlederen afgav den 5.  

 maj 1995 følgende vurdering:
(A) er altid meget  

 omstændig.
Han er ofte afvisende og forsøger at vifte problemerne  

 over til  

 andre.
 F.eks. er det altid meget  

 svært at komme af med en telefonhenvendelse om et eller andet  

 anliggende.
 Dette har betydet, at man fra  

 journalen har måttet gå ned på hans kontor, hvor der altid er meget rod, for  

 at  

 finde det pågældende materiale frem.
Er der problemer, har han det  

 med at skyde skylden på andre.
Han hjælper ikke med til at få tingene til at  

 glide.
Hans studse attitude og  

 specielle facon er ikke behagelig for samarbejdet. Vicepolitimester C afgav den  

 5. maj 1995 følgende vurdering:
 Fra at være en stridbar  

 person er (A) i dag langt mere venlig adfærdsmæssigt end tidligere.
 Men hans åbenbare svaghed er,  

 at han nogle gange får fikse ideer, som afslører manglende viden om især  

 retsplejeloven.
 Der er eksempel på, at han  

 ikke har vurderet korrekt, hvad der kræves af skriftligt materiale ved en  

 fristforlængelse, og at han i den forbindelse har vejledt sine medarbejdere  

 forkert.
 Der er et andet eksempel på  

 inden for straffelovsområdet, at hans vurdering af, hvad der skal gives til  

 en  

 forsvarsadvokat var forkert, og der er et 3. eksempel på, at han bliver vred,  

 ubehagelig og stædig, når han ikke får ret og ikke kan få juristerne med på  

 hans idé.
 Dette har betydet, at hans  

 egne medarbejdere går uden om ham til juristerne for at sikre sig, at de får  

 den rigtige besked at arbejde på.
 Han er i høj grad  

 petitesserytter.
Når han ikke får sin vilje,  

 bliver han bydende i sin facon over for sine medarbejdere og  

 andre og leder  

 ved dekret.
Han er bange for at tabe ansigt og bliver derfor ubehagelig i sin  

 adfærd.
 Han mangler øjensynlig evne  

 til at lede sine medarbejdere.
Han mangler ydmyghed over for  

 opgaverne og tror, at han skal være alvidende.
Derfor holder han stædig fast  

 ved de forkerte beslutninger, han træffer.
 Hans selvindsigt er ikke, som  

 den skal være.
Det er vicepolitimesterens  

 skøn, at (A) er inkompetent som gruppeleder, og at han mangler faglig viden i  

 tilstrækkeligt omfang til at bestride posten. Af et notat af 9. maj 1995 om  

 As samarbejdsforhold til ordenspolitiet fremgik at en politiinspektør  

 over  

 for B havde givet følgende vurdering af A:
 Berøringsfladen mellem  

 ordenspolitiet og (A) som gruppeleder er begrænset.
(A) er noget kantet, men  

 forholdene må anses som acceptable. Den 9. maj 1995 blev der afholdt  

 et møde mellem A og B.
På mødet fik A udleveret et dokument benævnt   

  

 AFTALE vedrørende  

  

 : Aftalekrav til  

 vicekriminalkommissær (A) om hans fremtidige virke som leder af (X)-  

 gruppen.  

 Dokumentet havde følgende indhold:
 Forholdene omkring (A)s  

 måde at lede sin gruppe, således [s]om det er kriminalpolitiets ledelses  

 opfattelse er i dag gennemgået med ham på mit kontor.
 Han er orienteret om de  

 notater og udtalelser, som foreligger.
Han er gjort bekendt med,  at han personligt må gøre en indsats for at udvise  

 smidighed og imødekommenhed over for andre,  at han skal  

 sætte sig så meget ind i de sager, som verserer i hans gruppe, at han er i  

 stand til at redegøre for dem på f.eks. morgenparolerne,  at han skal  

 udvise venlighed over for sine omgivelser og især for henvendelse udefra,  at han skal  

 være punktlig i sin sagskontrol i gruppen,  at han skal  

 foretage en omfattende oprydning på hans kontor,  at han må  

 dygtiggøre sig inden for det lovgivningsmæssige område og  at han må  

 udvise større initiativ og at han skal bakke sin gruppe [op] over for de  

 initiativer,  

 de har sat i gang.
 Hans forhold vil blive  

 vurderet med udgangen af oktober måned.
Er der ikke sket mærkbare  

 ændringer vil han blive flyttet til andet sagsområde uden egentlig  

 lederansvar. Af Bs referat af mødet den  

 9. maj 1995 fremgik følgende:
 Mit oplæg af 8. ds. til  

 vurdering af (A)s evner som gruppeleder og vilje til samarbejde samt  

 notater  

 fra vpm. (C), ktl. ( ), vki. (E) og notat af d.d. med udtalelse fra pi. ( )  

 blev under mødet gennemgået med (A). Han fik selv lov til at gennemlæse  

 materialet.
 Der blev udleveret ham kopi  

 af aftalekrav af d.d.
 Det blev tilkendegivet over  

 for ham, at han til enhver tid kunne komme og gennemlæse mit oplæg med bilag,  

 men kunne på nuværende tidspunkt ikke få kopi deraf.
 (A)s kommentarer til oplægget:
 Han påpegede i oplægget, at  

 der efter hans mening var unøjagtigheder deri.
Bl.a. på side 1, hvor står  

 omtalt, at der havde været et sammenstød mellem en turnusmedarbejder og ham.  

 Det var (D), som havde disponeret i en sag uden at underrette ham derom. (D)  

 havde påtaget sig det fulde ansvar.
Andre problemer havde der ikke været i  

 forhold  

 til den pågældende.
På side 2, og i vpm. (C)s  

 udtalelse er omtalt, at han ikke er inde i diverse lovregler.
Dette mener  

 han,  

 han er i den udstrækning det kan kræves af ham som ikke jurist.
 Desuden omtaler (C) en  

 fejldisposition, som han ikke mener at kunne genkende.
M.h.t. at han ikke skulle  

 kende sagerne, som gennemgås på morgenparolerne, er dette ikke rigtigt.
Han  

 kender dem alle, med mindre de er forekommet på tidspunkter, hvor han ikke  

 har  

 været til stede.
Når han ikke ytrer sig, skyldes det, at han ikke vil tage  

 ordet fra sagsbehandleren.
 Han har ikke hæftet sig ved,  

 at han er den eneste gruppeleder, som aldrig har kommentarer.
 I aftalekravene er omtalt, at  

 han skal støtte op om de initiativer, som gruppen har sat i gang (i  

 ( )-området). Disse initiativer er hans.
 Samtalen i øvrigt:
Det blev gennemgået med ham,  

 at det i høj grad var hans personlige attituder, som gav problemer.
Desuden,  

 at  

 der fra min side var ønske om, at han i højere grad koncentrerede sig om at  

 lede sin gruppe og vise, at han er gruppelederen frem for at tilbringe hele  

 sin  

 tid med skrivebordsarbejde.
 Det blev betydet, at han  

 skulle tilrettelægge sin arbejdsgang, så der er tid til synlig ledelse i  

 gruppen.  

 Han kunne søge hjælp hos kk. (D) til en procesomlægning, hvis han havde behov  

 derfor.
 Videre, at han skulle  

 iagttage, at der var andre faggrupper at tage hensyn til i huset end hans  

 gruppe.
Der blev foreholdt ham, - at det måske ville være  

 bedre for ham at søge ned i lr. 24.
Dette kunne ikke komme på  

 tale.
Han havde det udmærket som gruppeleder.
Det blev tilbudt ham, - at søge igangsat en  

 PU-tjeneste for at han kunne få luftforandring og nye indtryk og  

 inspiration.
 Dette havde han ikke lyst  

 til.
Det blev tilbudt ham, - at blive gruppeleder i en  

 gruppe, hvor der måske er lidt mindre arbejdspres.
Dette ville han ikke være med  

 til.
Han havde det udmærket i (X)-gruppen.
 Aftalekravene:
Disse punkter blev gennemgået  

 med ham.
Han kunne godt indse, at han af andre måtte blive opfattet som  

 nøjeregnende, men dette var han bevidst, da han følte en pligt til at uddanne  

 de unge politifolk.
 Han kunne acceptere kravene  

 og erklærede sig villig til at arbejde med de problemer, som er opstillet.
Han blev yderligere  

 foreholdt, at han under møder ikke reelt tog del i møderne, og fremførte han  

 noget, var det altid på en spids og halvfornærmet måde.
Dette måtte han  

 bringe  

 til ophør.
 Dette tog han til  

 efterretning.
 Videre blev det foreholdt  

 ham, at hans adfærd og opførsel over for undertegnede også måtte bedres  

 væsentligt, og at jeg ikke længere ville finde mig i hans studse attituder i  

 andres  

 nærvær.
 Dette punkt tog han også til  

 efterretning.
 Afsluttende:
Han blev betydet, at jeg ved  

 udgangen af oktober måned ville tage hans forhold op igen med ham, og at jeg  

 ønskede at se en klar bedring af hans forhold.
I så fald ville jeg se bort  

 fra  

 de tidligere problemer.
Jeg gav tilsagn om, at jeg på alle måder ville støtte  

 op om ham, hvis han blot selv ville gøre noget for at bedre forholdene.
 I modsat fald ville jeg  

 flytte ham til andet sagsområde, evt. som sagsbehandler uden lederansvar.
 Han blev videre gjort bekendt  

 med, at kriminalpolitiforeningen løbende var holdt underrettet om sagens  

 udvikling, og også ville blive det om denne samtale.
Han ville få udleveret kopi  

 af nærværende referat. I en rundskrivelse af 20.  

 september 1995 redegjorde Rigspolitichefen for overenskomstresultatet i  

 forbindelse med omklassificering af polititjenestemænd.
Det fremgik bl.a. at  

 den generelle betingelse for omklassificering var at de tjenstlige forhold  

 var  

 vurderet som tilfredsstillende ved den årlige bedømmelse.
Alle chargerede  

 polititjenestemænd i lønramme 28 ville få anvist løn i lønramme 29 pr. 1.  

 oktober 1995, men der ville ske en tilbageregulering af lønnen for de  

 polititjenestemænd der ikke ved bedømmelsen i 1995 opfyldte betingelsen om  

 tilfredsstillende tjenstlige forhold, og som derfor ikke kunne  

 omklassificeres.
Den 13. december 1995  

 meddelte Rigspolitichefen A at Politimesteren i X-by havde anbefalet at A  

 indtil videre forblev i lønramme 28. Det fremgik således af politimesterens  

 skrivelse af 3. oktober 1995 til Rigspolitichefen at det ved siden af  

 tjenestemandssagen  

 overvejedes om As måde at udføre tjenesten på levede op til de helt  

 naturlige  

 krav som stilles til en gruppeleder, eller om A skulle sættes til anden  

 tjeneste.
Denne vurdering var endnu ikke tilendebragt.
Rigspolitichefen gav A  

 lejlighed til at fremsætte sine bemærkninger inden 2 uger.
Den 14. december 1995 skrev A  

 en meget udførlig kommentar til Bs notat af 8. maj 1995 hvor han  

 redegjorde  

 for sagsforløbet på og efter mødet den 9. maj 1995. Baggrunden for denne  

 kommentar  

 var at A i Rigspolitichefens ovennævnte brev af 13. december 1995 blev  

 bekendt  

 med skrivelsen af 3. oktober 1995 fra Politimesteren i X-by om As  

 forhold.  

 Skrivelsen stemte ifølge A ikke overens med at afdelingsleder  

 kriminalkommissær  

 D den 8. juni 1995 havde oplyst ham om at B ville lægge sagen i bero.  

 As  

 kommentar indeholdt endvidere bl.a. bemærkninger til Bs referat af  

 mødet den  

 9. maj 1995 og de opstillede krav til A.
A fortsatte sin kommentar den 10.  

 januar 1996 efter sit møde med B hvor A fik at vide at han skulle flyttes til  

 et andet sagsområde, jf. nedenfor.
 Af As udtalelse af 21.  

 december 1995 til Rigspolitichefen i sagen om omklassificering fremgik bl.a.  

 at  

 A var utilfreds med bedømmelseskonklusionen af 16. januar 1995, ligesom A  

 gjorde gældende at han ikke var skyldig i den verserende disciplinærsag.
As tjenstlige forhold blev  

 ved den årlige bedømmelse den 9. januar 1996 på ny vurderet som ikke  

 tilfredsstillende.
Af den skriftlige begrundelse for vurderingen fremgik at  

 [v]kk-en ligger over gennemsnit i sin viden om faglige forhold og almen  

 viden  

 i øvrigt.
M.h.t. pkt. 7 [engagement] ligger vkk-en trods påtale i det  

 forløbne  

 år under gennemsnit i sit faglige initiativ.
 Det fremgår af Bs notater af  

 8. og 9. januar 1996 at han havde indhentet udtalelser fra vicepolitimester C  

 og en politikommissær til vurdering af hvordan As udvikling havde været  

 siden  

 kravene blev opstillet over for ham på mødet den 9. maj 1995. Vedrørende  

 Cs  

 vurdering af A fremgår følgende af Bs notat af 8. januar 1996:
   

  

 Vicepolitimester (C)  

  

 er i notat af 5. maj 1995 spurgt om, hvorledes  

 (A)s samarbejdsforhold var til juridisk afdeling.
 I forhold til hans udsagn i  

 notatet svarede (C) i dag, at det adfærdsmæssige over for juristerne er  

 blevet  

 betydeligt bedre, og at han ikke længere forsøger at dominere sine  

 synspunkter  

 igennem.
 Han er også blevet venligere.  

 Oplevelsen af ham nu er nærmest, at han kryber rundt i bygningen.
Om hans faglige færdigheder  

 er det fortsat opfattelsen at han har en stor viden, men ikke er i stand til  

 at bruge den i sit gruppelederjob. Af Bs notat af 9. januar  

 1996 fremgår følgende om politikommissærens vurdering af A:
 [Politikommissæren] er i  

 forvejen orienteret om den tjenstlige vurdering som p.t. foregår af  

 (A)s  

 arbejde.
 Han svarede på mit spørgsmål,  

 at han to gange for nylig har rettet henvendelse til (A) for at få sat en  

 politimæssig indsats i gang i (X)-området, hvor der efter hans opfattelse var  

 problemer.
 Begge gange har han følt sig  

 uvelkommen og i det første tilfælde lykkedes det ham ikke at formå (A) til at  

 udvise interesse for hans ærinde og måtte gå med uforrettet sag.
 I det andet tilfælde viste  

 det sig, at der efter en analyse af situationen, ( ) ikke var behov for en  

 indsats.
I begge tilfælde var det  

 tydeligt, at (A) følte det generende, at blive forstyrret. Det fremgår af Bs notat af  

 10. januar 1996 at A denne dag blev flyttet til et andet sagsområde.
Af  

 notatet fremgik således:
NOTAT vedrørende:  

  

 Vkk. (A)s fremtidige virke.
I notat af 8. maj 1995 er  

 vkk. (A)s forhold som gruppeleder taget op til vurdering og i notat af  

 9. maj  

 1995 er der opstillet nogle krav, som kræves opfyldt.
Ellers ville han blive  

 flyttet til andet sagsområde.
En generel vurdering af hans  

 evne og vilje til at opfylde disse krav sammenholdt med udtalelser om [at]  

 der  

 ikke er sket mærkbar ændring i hans måde at virke som gruppeleder og med  

 baggrund i den årlige bedømmelse gør at jeg i dag har besluttet ·  

  

 	  

 at vkk (A) flyttes til andet sagsområde  

 uden personaleledelse ·  

  

 	  

 at han ikke længere deltager i K-ledervagterne ·  

  

 	  

 at han ikke længere deltager i K-ledermøderne  

 og ·  

  

 	  

 at han i øvrigt er vagtfri.
 Han får kontor på 1. sal i  

 kontor 227. Hans nærmeste overordnede bliver afdelingslederen i  

 specialafdelingen.
 Pm. ( ) har i dag tiltrådt  

 beslutningen.
 Tillidsmand, ka. ( ) og  

 næstformand i personaleforeningen, ka. ( ) er informeret om beslutningen, som  

 de har taget til efterretning.
Vkk. (A)  

  

 blev i dag kl. 1205 på mit kontor i overværelse af vki.  

 ( ) spurgt om, hvordan han synes, at det går for ham.
Dertil svarede han:  

 at  

 det kører som det plejer  godt.
 Derefter spurgte jeg om,  

 hvordan han synes det går set i forhold til de krav som var opstillet for ham  

 i mit notat af 9/5-95.
Hertil svarede han: hvordan  

 er det nu de punkter er? I øvrigt er nogle af dem udarbejdet på et forkert  

 grundlag! Han blev orienteret om  

 resultatet af bedømmelsen af 9. ds., som han tog til efterretning uden  

 kommentarer.
 Der blev udleveret ham kopi  

 af bedømmelsen.
 Videre blev han orienteret om  

 hans fremtidige arbejdsopgaver, og at han ikke længere skal virke som  

 gruppeleder.
Dette tog han også til  

[efter]retning uden kommentarer. Den 7. februar 1996 sendte A  

 sin kommentar af 14. december 1995 og 10. januar 1996 (se ovenfor) til  

 Politimesteren i X-by.
A vedlagde udtalelserne fra vicepolitimester C,  

 kontorlederen,  

 vicekriminalinspektør E og politiinspektøren samt Bs referat af mødet  

 den 9.  

 maj 1995 og ledelsens krav til A.
I en afgørelse af 7. februar  

 1996 bestemte Rigspolitichefen at A ikke opfyldte betingelserne for  

 omklassificering  

 til lønramme 29. Der ville derfor ske en tilbageregulering af As løn  

 pr. 1.  

 oktober 1995 som anført i Rigspolitichefens rundskrivelse af 20. september  

 1995. Rigspolitichefen lagde ved afgørelsen især vægt på at As  

 tjenstlige  

 forhold ved bedømmelsen den 16. januar 1995 blev bedømt som ikke  

 tilfredsstillende.
Rigspolitichefen meddelte A at spørgsmålet om hans  

 eventuelle  

 omklassificering til lønramme 29 ville blive taget op til fornyet vurdering i  

 april 1996 på baggrund af den på dette tidspunkt foreliggende bedømmelse og  

 udtalelse fra politimesteren samt As tjenstlige forhold i øvrigt.
Politimesteren i X-by  

 besvarede den 14. februar 1996 As brev af 7. februar 1996 med bilag.  

 Politimesteren  

 meddelte bl.a. at han havde gennemgået materialet nøje, og at han på  

 intet  

 punkt har ændret syn på dine tjenstlige forhold.
Han kunne bl.a. derfor  

 fuldt  

 ud tilslutte sig Bs dispositioner.
Den 10. april 1996 afgjorde  

 Rigspolitichefen disciplinærsagen ved at ikende A en disciplinær bøde på  

 1.000 kr., jf. tjenestemandslovens § 24, jf. §  

 10. A  

 påklagede afgørelsen til  

 Justitsministeriet.
Ministeriet ophævede den 13. august 1996 afgørelsen med  

 den begrundelse at sagen rejser en række formelle problemer, der skaber  

 en  

 sådan tvivl om rigtigheden af det formelle grundlag for afgørelsen, at  

 ministeriet finder det rigtigst at tilbagesende sagen til Rigspolitichefen  

 til  

 fornyet behandling.
 Den 27. august 1996 meddelte  

 Rigspolitichefen A at spørgsmålet om omklassificering først ville blive taget  

 op til fornyet vurdering når disciplinærsagen mod A var endeligt afgjort.
Ved den årlige bedømmelse i  

 november 1996 blev A bedømt ud fra et niveau som sagsbehandlende  

 kriminalassistent på As alderstrin, og As tjenstlige forhold i  

 denne funktion  

 blev vurderet som tilfredsstillende.
Da A i bedømmelsesperioden ikke havde  

 haft  

 ledelsesmæssige funktioner, havde bedømmelsesudvalget besluttet at overføre  

 den ledelsesmæssige del af bedømmelsen fra den seneste bedømmelse hvor A  

 fungerede  

 og blev bedømt som leder.
I en notits af 27. december  

 1996 til Politimesteren i X-by bad A om at den såkaldte aftale og  

 handleplan  

 af 9/5-95 må blive genstand for vurdering og genforhandling.  

 Politimesteren  

 svarede i et brev af 8. januar 1997 at det, som du betegner som en  

 plan, rettelig  

 er en oplistning af en række krav, som er fastsat af din chef  

 kriminalinspektør  

 (B) i dennes egenskab af din foresatte.
Kravene er således ensidigt blevet  

 fastsat af kriminalinspektøren uden forhandling, hvorfor din anmodning om  

 genforhandling er uden mening.
Den 14. februar 1997 rejste A  

 på ny spørgsmålet om omklassificering over for Rigspolitichefen.
A henviste  

 bl.a. til at han pr. 28. november 1996 opfyldte den generelle betingelse om  

 tilfredsstillende tjeneste.
Rigspolitichefen meddelte A den 11. marts 1997 at  

 spørgsmålet først ville blive taget op til fornyet vurdering når  

 disciplinærsagen mod ham var endelig afgjort.
Ved den årlige bedømmelse den  

 28. november 1997 blev As tjenstlige forhold som sagsbehandlende  

 kriminalassistent på ny bedømt som tilfredsstillende.
Den ledelsesmæssige  

 bedømmelse  

 var overført fra den seneste bedømmelse.
Det fremgik af begrundelsen at der  

 verserede en disciplinærsag.
Fra marts 1997 til juni 1997  

 var der blevet afholdt tjenstligt forhør af A, og den 21. januar 1998  

 afgjorde  

 Rigspolitichefen sagen ved at give A en irettesættelse.
Samme dag bad  

 Rigspolitichefen  

 Politimesteren i X-by om at oplyse om As tjenesteforhold havde været  

 tilfredsstillende  

 i 1996 og 1997.
På grundlag af et notat af  

 12. februar 1998 fra B indstillede Politimesteren i X-by ved påtegning af 25.  

 februar 1998 til Rigspolitichefen at A ikke blev oprykket i lønramme 29. Af  

 Bs notat fremgik bl.a. at bedømmelserne af A efter den 10. januar 1996  

 var  

 foretaget ud fra en vurdering af A som almindelig sagsbehandler på As  

 alderstrin.
Det var videre anført at As tjenstlige forhold som leder og  

 vicekriminalkommissær i lønramme 28 ikke var tilfredsstillende, men at hans  

 tjenstlige forhold som almindelig sagsbehandler, der for As alderstrin  

 var i  

 lønramme 25, var tilfredsstillende.
 For at kunne træffe afgørelse  

 i sagen om omklassificering bad Rigspolitichefen den 20. april 1998  

 Politimesteren i X-by om at foretage en aktuel bedømmelse af A som leder.
Ved brev af 11. maj 1998 til  

 Rigspolitichefen fremsendte Politimesteren i X-by en bedømmelsesprotokol og  

 en personprofil af 6. maj 1998 samt et tillæg af 7. maj 1998 til As  

 bedømmelsesskema  

 af 28. november 1997. Bedømmelserne var udarbejdet af bedømmelsesudvalget for  

 X-by politikreds.
Af bedømmelseskonklusionen fremgik at As tjenstlige  

 forhold  

 var bedømt som ikke tilfredsstillende.
Det fremgik af personprofilen at  

 bedømmelsen af As lederevner var sket ud fra et realistisk skøn (  

 ) ud fra  

 det kvalitative krav, som i dag stilles til en moderne, inspirerende og  

 engageret  

 leder i lønramme  

 29.  

 Personprofilen sluttede med bemærkningen (s)amlet besidder han således  

 ikke  

 de fornødne og nødvendige kvalifikationskrav, som i dag kræves for at være  

 vicekriminalkommissær i lønramme  

 29.
Ved notits af 19. maj 1998  

 klagede A til Politimesteren i X-by over den foretagne bedømmelse.
A sendte  

 Rigspolitichefen en kopi af notitsen så den kunne indgå som partsindlæg i  

 sagen  

 om omklassificering.
 Den 17. juli 1998 afslog  

 Rigspolitichefen at oprykke A til lønramme 29. Rigspolitichefen fandt ud fra  

 en  

 samlet vurdering af As tjenstlige forhold og efter drøftelse af  

 spørgsmålet  

 om omklassificering fra lønramme 28 til 29 med personaleorganisationen at A  

 ikke opfyldte betingelserne for omklassificering.
Den 28. januar 1998 havde A  

 påklaget Rigspolitichefens afgørelse af 21. januar 1998 i As  

 disciplinærsag  

 til Justitsministeriet.
Ministeriet tiltrådte den 16. oktober 1998  

 Rigspolitichefens  

 afgørelse.
Ved den årlige bedømmelse i  

 november 1998 blev As tjenstlige forhold som almindelig sagsbehandler  

 på ny  

 vurderet som tilfredsstillende.
Af begrundelsen fremgik bl.a. at  

 bedømmelsesudvalget  

 med hensyn til punkterne vedrørende ledelse savnede grundlag for en  

 udtalelse,  

 og at udvalget derfor henholdt sig til udtalelsen af 6. maj 1998.
Ved brev af 12. januar 1999  

 klagede A til mig over Rigspolitichefens og Justitsministeriets afgørelser i  

 hans disciplinærsag.
Jeg meddelte A den 14. maj 1999 (mit j.nr. 1999-  

 116-812)  

 at jeg havde besluttet ikke at iværksætte en egentlig ombudsmandsundersøgelse  

 i anledning af hans klage idet der ikke var udsigt til at jeg ville kunne  

 hjælpe ham, jf. ombudsmandslovens § 16, stk. 1. Jeg afviste at tage stilling  

 til As klage vedrørende påtalen den 9. maj 1995, As  

 stillingsændring den  

 10. januar 1996 og afslaget på omklassificering idet A ikke havde påklaget  

 disse forhold til Justitsministeriet, jf. ombudsmandslovens § 14.
 Den 25. maj 1999 rettede A på  

 ny henvendelse til mig i sagen, og jeg meddelte ham den 28. maj 1999 bl.a. at  

 jeg havde videresendt den del af hans klage der vedrørte påtalen  

 af 9. maj  

 1995, til Justitsministeriet til besvarelse.
 Justitsministeriet bad den  

 16. juni  

 1999 A  

 om at redegøre nærmere for hvad han ønskede ministeriet skulle tage stilling  

 til.
I et brev modtaget i  

 Justitsministeriet den 30. juli 1999 anførte A bl.a. at han ønskede  

 ministeriets  

 vejledning i relation til at få genoptaget påtalen af 9. maj  

 1995. A  

 redegjorde endvidere for omstændighederne  

 omkring stillingsændringen den 10. januar 1996 og anførte bl.a. at en sådan  

 stillingsændring forudsatte et tjenstligt forhør.
Endelig klagede A over  

 Rigspolitichefens afgørelse om ikke at omklassificere ham til lønramme 29.
Efter at have indhentet en  

 udtalelse fra Rigspolitichefen og en supplerende udtalelse fra A meddelte  

 Justitsministeriet den 29. juni  

 2000 A  

 at ministeriet ikke havde bemærkninger til den aftale der den 9.  

 maj 1995  

 blev forelagt A under mødet med B.
Ministeriet fandt derfor ikke grundlag for  

 at pålægge Politimesteren i X-by at genoptage sagen og udarbejde en ny  

 handleplan.
Ministeriet oplyste endvidere at ministeriet ikke fandt grundlag  

 for at pålægge politimesteren at omgøre sin beslutning af 10. januar 1996 om  

 at ændre As arbejdsopgaver, ligesom ministeriet ikke fandt grundlag for  

 at  

 tilsidesætte Rigspolitichefens afgørelse om omklassificering.
A klagede den 29. august 2000  

 til mig over myndighedernes behandling af sagen.
A redegjorde udførligt for  

 omstændighederne omkring samtalen den 9. maj 1995, flytningen af ham til  

 andet  

 sagsområde den 10. januar 1996 og Rigspolitichefens afslag på at oprykke ham  

 til lønramme 29.
Den 29. januar 2001 bad jeg  

 Justitsministeriet, Rigspolitichefen og Politimesteren i X- by om en  

 udtalelse  

 i sagen og om udlån af sagens akter.
Jeg bad i den forbindelse myndighederne  

 om at tage stilling til en række nærmere opregnede forhold, jf.  

 Justitsministeriets  

 udtalelse af 14. maj 2002 (gengivet nedenfor) med omtale af bl.a.  

 ombudsmandens  

 høringspunkter i sagen.
 Justitsministeriets udtalelse  

 af 14. maj 2002 var vedlagt Politimesteren i X-bys og Rigspolitichefens  

 udtalelser af henholdsvis 16. februar 2001 og 14. september 2001.  

 Politimesterens  

 og Rigspolitichefens udtalelser er i vidt omfang citeret i ministeriets  

 udtalelse.  

 Ministeriet skrev bl.a. følgende:
   

  

 1.  

  

 Folketingets  

 Ombudsmand  

 har bedt om en redegørelse for, om stationsleder  

 (B)s tilkendegivelser på mødet den 9. maj 1995 og den af (A) vedlagte  

 Aftale  

 vedrørende: Aftalekrav til vicekriminalkommissær (A) om hans fremtidige virke  

 som leder af (X)-gruppen har karakter af en afgørelse i  

 forvaltningslovens  

 forstand.
 Politimesteren i (X) har i  

 sin udtalelse af 16. februar 2001 herom anført følgende:
Det er min opfattelse, at  

 kriminalinspektør (B)s tilkendegivelser på mødet den 9. maj 1995 og den  

 omtalte Aftale vedr. aftalekrav ikke har karakter af afgørelser i  

 Forvaltningslovens  

 forstand, men er beslutninger, der er truffet i forbindelse med inspektørens  

 pligt og ret til at lede og fordele opgaver.
Det bemærkes i øvrigt, at den  

 pågældende aftale er tiltrådt af Politimesteren. Rigspolitichefen har i sin  

 udtalelse af 14. september 2001 anført:
Indledningsvis bemærkes, at  

 der i det meget lange sagsforløb har været en vis  

 sprogforbistring.
Der er  

 både fra Politimesteren og fra Rigspolitiet gjort brug af uklare ord og  

 begreber, som har været med til at skabe en vis forvirring og uklarhed.
Her  

 tænkes eksempelvis på, at papiret fra den 9. maj 1995 benævnes  

 aftale, og at  

 der i bedømmelsen fra 1996 henvises til påtale.
 Begrebsforvirringen er ikke  

 blevet mindre af, at (A) vedholdende har bedt om genforhandling af  

 påtale og  

 klaget over forflyttelse, degradering og lignende.
 Rigspolitiet skal beklage, at  

 nogle af de anvendte ord og begreber har skabt uklarhed.
 Når der ses bort fra  

 begrebsforvirringen, er forløbet i denne sag efter Rigspolitiets opfattelse i  

 sin enkelhed således:
Den 9. maj 1995 blev (A)  

 kaldt til sin øverste leder, som meddeler ham, at hans arbejdsindsats på det  

 ledelsesmæssige område er uacceptabel.
Der meddeles ikke nogen bagudrettet  

 sanktion.
I stedet formuleres nogle fremadrettede krav.
 Det understreges klart over  

 for (A), hvad han skal gøre for, at arbejdet er tilfredsstillende, og hvad  

 konsekvensen kan være, hvis han ikke evner at forbedre sig tilstrækkeligt.
I januar 1996 konkluderer  

 ledelsen, at (A) ikke demonstrerer de evner, som skal til for at udføre det  

 hidtidige arbejde.
Han bliver derfor pålagt fremover at udføre  

 arbejdsopgaver,  

 som han kan magte  dvs. sagsbehandling uden ledelsesindhold.
Tilbagevendende er det blevet  

 vurderet, om (A) opfylder betingelserne for oprykning fra lønramme 28 til 29.  

 Først vurderes dette ikke at være tilfældet på grund af den verserende  

 disciplinærsag.
Senere vurderes dette ikke at være tilfældet, idet (A) ikke  

 skønnes at opfylde betingelsen tilfredsstillende tjeneste.
 Idet der henvises til  

 Politimesterens udtalelse af 16. februar 2001, skal Rigspolitiet tilføje  

 følgende til de af Ombudsmanden specifikt stillede spørgsmål:
 Om tilkendegivelserne på mødet den 9. maj 1995 er en afgørelse i  

 forvaltningslovens  

 forstand.
Tilkendegivelserne er ikke en  

 disciplinærlignende sanktion og i øvrigt heller ikke på anden måde en  

 afgørelse i forvaltningslovens forstand.
Dispositionerne går ikke ud på at  

 fastsætte, hvad der er eller skal være ret i det foreliggende tilfælde. (A)  

 har  

 fået understreget, hvad ledelsen kræver, for at hans arbejde er  

 tilfredsstillende. Justitsministeriet kan  

 henholde sig til det af Politimesteren i (X)-by og Rigspolitichefen anførte  

 og  

 skal supplerende anføre, at der i bemærkningerne til forvaltningslovens § 2  

 (Folketingstidende  

 1985-86, tillæg A, sp. 115 og 116) er anført følgende om, hvornår der  

 foreligger en afgørelse i forvaltningslovens forstand:
 Med udtrykket truffet afgørelse  

 sigtes til udfærdigelse af retsakter, dvs. udtalelser, der går ud på at  

 fastsætte, hvad der er eller skal være ret i et foreliggende tilfælde.
Uden for disse kapitlers  

 anvendelsesområde falder endvidere konkrete tjenestebefalinger til  

 underordnede  

 myndigheder eller ansatte. Afgørelsesbegrebet er  

 endvidere omtalt i en Ombudsmandsudtalelse gengivet i FOB 1990.355, hvoraf  

 bl.a. fremgår:
En afgørelse i  

 forvaltningslovens forstand er karakteriseret ved følgende forhold: For det  

 første skal der være tale om en beslutning, der træffes af en  

 forvaltningsmyndighed.  

 For det andet skal denne afgørelse rette sig mod fysiske eller juridiske  

 personer (f.eks. privatpersoner, virksomheder, selskaber m.v.) uden for  

 forvaltningen, d.v.s. i den private sektor.
Interne forvaltningsbeslutninger  

 vedrørende forvaltningens organisation m.v. og tjenestebefalinger   

 såvel generelle  

 som konkrete  falder således uden for afgørelsesbegrebet.
Ansættelses-  

 og  

 afskedigelsesbeslutninger, der er rettet til offentligt ansatte, og visse  

 andre grundlæggende beslutninger vedrørende offentligt ansattes  

 ansættelsesforhold  

 samt beslutninger angående disciplinære sanktioner mod offentligt ansatte er  

 dog afgørelser, medens (detaljerede) beslutninger om, hvorledes grupper af  

 ansatte  

 eller den enkelte ansattes arbejde skal udføres, er tjenestebefalinger. Justitsministeriet finder at  

 måtte lægge til grund, at kriminalinspektør (B)s tilkendegivelser på  

 mødet  

 den 9. maj 1995 og den der fremlagte aftale har karakter af  

 tjenstlige forskrifter.  

 Disse blev formuleret og opstillet af (B) i dennes egenskab af (A)s  

 foresatte  

 og havde til formål at ændre, at (A)s tjenstlige forhold ikke var  

 tilfredsstillende.
De opstillede tjenstlige forskrifter, der vedrører  

 (A)s  

 udførelse af tjenesten, fastsætter således ikke, hvad der er eller skal være  

 ret.
Det er herefter også Justitsministeriets opfattelse, at  

 tilkendegivelserne  

 på mødet og den fremlagte aftale ikke er afgørelser i  

 forvaltningslovens  

 forstand.
 2.  

  

 Hvis der foreligger en afgørelse i forvaltningslovens forstand,  

 har  

 Folketingets Ombudsmand  

 bedt om en redegørelse for, om forvaltningslovens bestemmelser har været  

 overholdet  

 i forbindelse med denne del af sagen.
 Justitsministeriet skal  

 henvise til det ovenfor under pkt. 1 anførte.
 3.  

  

 Ombudsmanden har videre anmodet om en redegørelse for, hvorvidt  

 aftalen af 9. maj 1995 må anses for bortfaldet inden den 10.  

 januar 1996.
 Politimesteren i (X)-by har  

 herom i udtalelsen anført følgende:
Aftalen af 9. maj 1995 kan  

 på ingen måde anses for bortfaldet inden den 10. januar 1996. Det var netop  

 den  

 manglende opfyldelse af kravene i aftalen, som førte til beslutningen af 10.  

 januar 1996 om ændring af (A)s arbejdsopgaver. Rigspolitichefen har i  

 udtalelsen anført følgende:
Dispositionen er ikke  

 bortfaldet.
Ledelsens krav til en ansat om, hvad der skal til for, at  

 arbejdet  

 er tilfredsstillende, kan i sagens natur ikke falde bort. Justitsministeriet kan  

 henholde sig til det af Politimesteren og Rigspolitichefen anførte.
 4.  

  

 Ombudsmanden har særligt bedt om en redegørelse for, om ændringen  

 af (A)s arbejdsopgaver må anses for en stillingsændring efter  

 tjenestemandslovens  

 § 12, stk. 1, som han ikke var pligtig at finde sig i.
 Politimesteren i (X)-by har  

 herom i udtalelsen anført følgende:
Jeg finder ikke, at  

 ændringen af (A)s arbejdsopgaver må anses for en stillingsændring, som  

 han  

 ikke var pligtig at finde sig i efter tjenestemandslovens § 12, stk. 1. Han  

 bibeholdt sin titel, sin løn, men er sat til at varetage arbejdsopgaver, som  

 han er skønnet mere velegnet til. Rigspolitichefen har i  

 udtalelsen anført følgende:
Det er misvisende at tale om  

 en forflyttelse, og der er ikke tale om en  

 stillingsændring efter  

 tjenestemandslovens § 12, som han ikke er pligtig at finde sig i. Efter tjenestemandslovens §  

 12, stk. 1, er en tjenestemand inden for sit ansættelsesområde forpligtet til  

 at underkaste sig sådanne forandringer i sine tjenesteforretningers omfang og  

 beskaffenhed, der ikke ændrer tjenestens karakter, og som ikke medfører, at  

 stillingen ikke længere kan anses for passende for ham.
 Bestemmelsen skal ses i  

 sammenhæng med grundlovens § 27, stk. 3, hvorefter tjenestemænd kan vælge  

 mellem forflyttelse og afsked med pension.
Forflyttelse er ikke  

 defineret i hverken grundloven eller tjenestemandsloven og beskrives i  

 teorien  

 som en standard eller en vag, elastisk lovbestemmelse.
Ved vurdering af, om  

 der  

 i et konkret foreliggende tilfælde er tale om forflyttelse, er det således  

 nødvendigt at inddrage en række forskellige faktorer.
Problemstillingen er  

 beskrevet i et responsum af Bent Christensen.
Responsummet er optrykt som  

 bilag 2 til Administrationsudvalgets Betænkning nr. 320, 1960. Det er heri  

 anført, at udgangspunktet for vurderingen af, om der foreligger en  

 forflyttelse,  

 er en sammenligning af tjenestens faktiske indhold før og efter ændringen.
Det er videre anført, at  

 titelændring i sig selv er uden betydning, og at ændring i løn og pension kan  

 betyde forflyttelse.
Det er ligeledes anført, at der for chefstillinger  

 formentlig  

 kun kræves relativt ringe indgreb i den hierarkiske position for at anse  

 ændringen  

 for forflyttelse.
Det er i forlængelse heraf angivet, at adgangen til at  

 ændre  

 den hierarkiske arbejdsdeling utvivlsomt er væsentligt videre for mere  

 underordnede  

 stillinger.
Afskaffelse af overreferentordningen, selv for enkelte  

 tjenestemænd,  

 vil således ikke være forflyttelse, uanset at arbejdets art for den enkelte  

 herved kan ændres betydeligt.
 En række domme kan ligeledes  

 belyse problemstillingen:
U 1979.691 Ø:  

  

 Bestyrelsen for dampskibsselskabet S, der ejes af  

 Generaldirektoratet for de danske statsbaner, og hvori den nu 60- årige A  

 siden  

 1971 havde været tjenestemandsansat som enedirektør ansatte i 1977 i  

 forbindelse med en ændring af Ss organisation en ny direktør (B) til at  

 varetage  

 Ss ledelse sammen med A, således at B særlig fik til opgave at tage sig  

 af  

 den økonomiske styring, medens As tjenesteområde begrænsedes  

 tilsvarende og  

 herefter i det væsentlige kom til at omfatte den daglige drift og de hermed  

 forbundne personalespørgsmål og tilsynet med skibsafdelingen.
Under en af A  

 mod  

 Finansministeriet M anlagt sag påstod A principalt M tilpligtet at anerkende,  

 at hans stilling måtte anses som nedlagt, og at han som følge heraf var  

 berettiget til at oppebære rådighedsløn efter tjenestemandslovens § 32,  

 subsidiært at ændringen af hans stilling måtte sidestilles med en  

 forflyttelse,  

 og at han derfor var berettiget til afskedigelse med pension.
Det blev lagt  

 til grund, at ændringen af Ss organisation indebar et betydeligt  

 indgreb i  

 As stilling.
Stillingen kunne dog ikke hermed anses for nedlagt, men  

 forandringen fandtes at være af en sådan karakter, at A ikke efter  

 tjenestemandslovens § 12, stk. 1, var pligtig at underkaste sig den, og  

 der forelå derfor en situation svarende til en forflyttelse af A, hvis  

 subsidiære påstand herefter toges til følge.
U 1996.624 H:  

  

 Den kommunale forvaltningsstruktur i  

 Thyborøn-Harboøre Kommune var blevet ændret, bl.a. således at den økonomiske  

 forvaltning og skatteforvaltningen blev sammenlagt til centralforvaltningen  

 med en afdeling for budget og regnskab og en afdeling for skat,  

 folkeregister,  

 ejendomsskat og incasso, og at skoleforvaltningen og socialforvaltningen blev  

 sammenlagt til kultur-, skole- og sundhedsforvaltningen med en afdeling for  

 sikring-ældre og en afdeling for børn og unge/bistand.
Den hidtidige leder af  

 skatteforvaltningen, skatteinspektør A, blev leder af afdelingen for skat  

 m.v.  

 under centralforvaltningen, og den hidtidige leder af socialforvaltningen,  

 socialinspektør B, blev leder af afdelingen for børn og unge/bistand under  

 kultur-, skole- og sundhedsforvaltningen. Ændringerne i As og Bs  

 stillingsmæssige forhold fandtes ikke at gå ud over, hvad de efter  

 tjenestemandsregulativets  

 § 12, stk. 1, eller stk. 2, havde pligt til at tåle.
Landsretten fandt efter  

 en  

 samlet vurdering på baggrund af det anførte om formålet med ændringerne, samt  

 om de forandringer, der var sket i stillingernes reelle indhold, ikke  

 tilstrækkeligt grundlag for at fastslå, at stillingerne ikke måtte anses for  

 passende.
Højesteret tilsluttede sig dette synspunkt.
U 1997.1621 H:  

  

 Told- og Skattestyrelsen havde reduceret antallet af  

 afdelinger fra 8 til 7, og de opgaver, der hidtil havde hørt under  

 afgiftsafdelingen,  

 blev fordelt på andre afdelinger.
A, der hidtil havde været chef for  

 afgiftsafdelingen,  

 afslog et tilbud om at overtage en stilling som afdelingschef med ansvar for  

 internationale aktiviteter, og han blev herefter pålagt at overtage  

 stillingen  

 som chef for Told- og Skatteregion Næstved.
Betingelserne efter  

 tjenestemandslovens § 12, stk. 1, for at pålægge A at overtage denne  

 stilling fandtes at være opfyldt.
Højesteret lagde ved afgørelsen vægt på, at  

 stillingen indebar betydelige ledelsesmæssige opgaver, at den var i samme  

 lønramme som stillingen som afdelingschef, og at den måtte antages også i  

 øvrigt at blive betragtes som ligeværdig med en stilling som afdelingschef.
U 1999.101 H:  

  

 A havde været ansat som ledende skolepsykolog i Viborg  

 Kommune som leder af dennes Pædagogisk-Psykologiske Rådgivning.
Den  

 Pædagogisk-Psykologiske Rådgivning, der hidtil havde hørt under  

 skoleforvaltningen, blev lagt sammen med social- og sundhedsforvaltningens  

 psykologbetjening  

 til et fælles psykologkontor under social- og sundhedsforvaltningen.
Den  

 hidtidige  

 leder af dennes psykologbetjening blev chef for det fælles kontor, medens A  

 blev souschef.
Der fandtes ikke at være grundlag for at fastslå, at As  

 stilling efter strukturomlægningen ikke længere var passende for ham, jf.  

 tjenestemandslovens § 12, stk. 1. Der blev ved vurderingen bl.a. lagt vægt  

 på,  

 at omlægningen var sagligt velbegrundet, at A bevarede sin  

 stillingsbetegnelse,  

 løn og anciennitet, at der ikke skete personalemæssige ændringer i den nye  

 enheds skolepsykologiske afdeling, og at A fik den daglige ledelse af denne  

 med  

 i det væsentlige samme arbejdsmæssige funktioner som hidtil.
 Som det fremgår, vedrører de  

 ovenfor citerede domme alle strukturændringer, men dommene afspejler tillige,  

 at der i relation til tjenestemandslovens § 12, stk. 1, er relativt vid  

 adgang  

 til at ændre den hierarkiske position for personer ansat i chefstillinger.  

 Ved  

 vurderingen tillægger domstolene arbejdsindholdet før og efter ændringen  

 betydning, ligesom det er af betydning, at en ansat efter en ændring af  

 arbejdsindholdet beholder sin titel og løn.
Justitsministeriet kan på den  

 baggrund henholde sig til det af Politimesteren i (X)-by og Rigspolitichefen  

 anførte, hvorefter ændringen af (A)s arbejdsopgaver ikke er så  

 omfattende, at  

 der er tale om en forflyttelse, som han, jf. tjenestemandslovens § 12, stk.  

 1,  

 ikke var pligtig at finde sig i.
Det er således Justitsministeriets  

 opfattelse,  

 at ændringen af (A)s arbejdsopgaver, der bevirkede, at han fremover  

 skulle varetage  

 sagsbehandling og ikke længere tillige ledelsesmæssige funktioner, ikke er en  

 forflyttelse.
Justitsministeriet har herved lagt vægt på, at (A)s  

 stilling  

 som vicekriminalkommissær er en sektionslederstilling på laveste  

 ledelsesniveau, hvorfor adgangen til at foretage ændringer i stillingen,  

 herunder i arbejdets indhold og art, må antages at være endnu videre end for  

 lederstillinger på højere niveau.
Hertil kommer, at (A)s hierarkiske  

 position  

 ikke blev ændret i forbindelse med ændringen af arbejdsopgaverne.
Inden den  

 10. januar 1996 refererede han således til afdelingslederen i  

 hovedafdelingen,  

 mens han efter den 10. januar 1996 refererede til afdelingslederen i  

 specialafdelingen.  

 (A) beholdt endvidere sin titel som vicekriminalkommissær og sin hidtidige  

 løn.
Der henvises i øvrigt til vedlagte notits af 5. februar 2002 med bilag  

 fra  

 Politimesteren i (X)-by vedrørende strukturen i kriminalpolitiet i (X)-by  

 politikreds.
 5.  

  

 Ombudsmanden har ligeledes anmodet om en redegørelse for, om  

 Politimesteren i (X)-bys beslutning af 10. januar 1996 om at ændre (A)s  

 arbejdsopgaver må betragtes som en afgørelse i forvaltningslovens forstand.
 Politimesteren i (X)-by har  

 herom i udtalelsen anført følgende:
For så vidt angår beslutning  

 af 10. januar 1996, som er tiltrådt af Politimesteren, om at ændre (A)s  

 arbejdsopgaver, finder jeg for så vidt, at tilsvarende betragtninger, som  

 ovenfor  

 anført, gør sig gældende. Rigspolitichefen har i  

 udtalelsen anført:
Beslutningen er ikke en  

 disciplinærlignende sanktion og i øvrigt heller ikke på anden måde en  

 afgørelse  

 i forvaltningslovens forstand.
Dispositionen går ikke ud på at fastsætte,  

 hvad  

 der er eller skal være ret i det foreliggende tilfælde.
Ledelsen pålægger (A)  

 fremover at udføre arbejdsopgaver, som han kan magte  dvs.  

 sagsbehandling uden  

 ledelsesindhold. Af  

 Hans  

 Gammeltoft-Hansen  

 m.fl., Forvaltningsret, side 151, fremgår,  

 at beslutninger om stillingsændringer, der ikke er så omfattende, at de  

 nærmer sig forflyttelse normalt ikke anses for at være omfattet af  

 afgørelsesbegrebet.
Justitsministeriet kan på  

 denne baggrund henholde sig til det af Politimesteren i (X)-by og  

 Rigspolitichefen  

 anførte, hvorefter ændringen af (A)s arbejdsopgaver ikke er en  

 afgørelse i  

 forvaltningsretlig forstand.
Der er tale om en disposition, der er truffet i  

 forbindelse med udøvelsen af ledelsens sædvanlige ledelsesmæssige kompetence.
 Der henvises i øvrigt til det  

 ovenfor under pkt. 1 anførte.
 6.  

  

 Hvis den ændring af (A)s arbejdsopgaver, der fandt sted den  

 10. januar 1996, må betragtes som en afgørelse i forvaltningslovens forstand,  

 har Folketingets Ombudsmand endvidere bedt om en redegørelse for, hvorvidt  

 forvaltningslovens bestemmelser har været overholdt i forbindelse med denne  

 del  

 af sagen.
 Politimesteren i (X)-by har  

 herom i udtalelsen anført:
Med henvisning til, hvad der  

 er anført i Forvaltningsret 1. udgave ved Hans Gammeltoft-Hansen m.fl. side  

 151 ne., kan anføres, at stillingsændringen muligt er så indgribende, at  

 sagsbehandlingen burde tilrettelægges i overensstemmelse med  

 forvaltningslovens  

 bestemmelser, hvilket sagsbehandlingen efter min opfattelse til fulde har  

 været.
Det fremgår af det omfangsrige bilagsmateriale, at (A) adskillige  

 gange  

 er blevet hørt, og har haft anledning til at udtale sig, ligesom han har fået  

 en begrundelse for afgørelsen. Justitsministeriet kan  

 henholde sig til det af Politimesteren i (X)-by anførte.
 7.  

  

 Ombudsmanden har ligeledes bedt om en redegørelse for baggrunden  

 for Rigspolitichefens afgørelse om ikke at omklassificere (A) fra løntrin 28  

 til løntrin 29.
 Rigspolitichefen har herom i  

 udtalelsen anført følgende:
(A) opfylder ikke  

 betingelserne for oprykning, jf. rundskrivelse af 20. september 1995,  

 sammenholdt  

 med resultatet af bedømmelserne. Justitsministeriet kan henholde  

 sig hertil. Justitsministeriet redegjorde  

 endvidere bl.a. for oplysningsgrundlaget for bedømmelsen af As  

 tjenstlige  

 forhold som leder i perioden efter den 10. januar 1996.
 Den 17. maj 2002 sendte jeg  

 myndighedernes udtalelser til A.
 I As supplerende udtalelse  

 af 18. juli 2002 bad han mig tage stilling til en række spørgsmål, herunder  

 bl.a. hvorvidt det var foreneligt med Rigspolitichefens Kundgørelse I nr. 14  

 at B i april/maj 1995 ved siden af det officielle bedømmelsesudvalg  

 etablere[de] et eget mindre bedømmelsesudvalg, som skulle tage  

 sig af en  

 påstået rejst kritik af undertegnede, og i hvilket bedømmelsesudvalg der  

 bl.a. ikke var mulighed for klageadgang.
Den 25. juli 2002 bad jeg  

 Justitsministeriet, Rigspolitichefen og Politimesteren i X-by om eventuelle  

 bemærkninger til As supplerende udtalelse.
Myndighederne meddelte den  

 7. oktober  

 2002 at As supplerende udtalelse ikke gav anledning til yderligere  

 bemærkninger.
Ombudsmandens udtalelse Sagens genstand jeg [har] efter en gennemgang af de omfattende sagsakter og Deres og  

 myndighedernes udtalelser i sagen valgt at begrænse min undersøgelse til  

 forholdene omkring samtalen den 9. maj 1995, stillingsændringen den 10.  

 januar 1996 og afslaget på omklassificering, jf. ombudsmandslovens § 16, stk.  

 1, hvorefter ombudsmanden selv afgør om en klage giver tilstrækkeligt  

 grundlag for undersøgelse.  

 Jeg har således  

 bl.a. ikke taget stilling til de yderligere forhold De bad mig om at  

 undersøge i Deres supplerende udtalelse af 18. juli 2002.
Mødet den 9. maj 1995 mellem Dem og kriminalinspektør (B) Tjenstlig advarsel? Det er myndighedernes  

 opfattelse at samtalen den 9. maj 1995 ikke havde karakter af en tjenstlig  

 advarsel.
Politimesteren i (X)-by anførte i sin udtalelse af 16. februar 2001  

 bl.a. at der var tale om beslutninger truffet i forbindelse med (B)s  

 pligt til  

 at lede og fordele opgaver, og Rigspolitichefen henviste i sin udtalelse af  

 14. september 2001 bl.a. til at der i sagens lange forløb havde været en vis  

 sprogforbistring, men at tilkendegivelserne på mødet ikke var en  

 disciplinær  

 sanktion og i øvrigt heller ikke på anden måde en afgørelse i  

 forvaltningslovens  

 forstand.
Justitsministeriet mente ligeledes at aftalen havde  

 karakter af  

 tjenstlige forskrifter der blev formuleret og opstillet af (B) i dennes  

 egenskab af Deres foresatte, og at den havde til formål at ændre at Deres  

 tjenstlige forhold ikke var tilfredsstillende, jf. ministeriets udtalelse af  

 14. maj 2002.
Det ses klart at der ikke var  

 tale om en  

  

 aftale  

  

 mellem Dem og  

 ledelsen den 9. maj 1995. Der var derimod tale om nogle krav som ledelsen  

 ensidigt  

 opstillede, jf. særligt brevet af 8. januar 1997 til Dem fra Politimesteren i  

 (X)-by hvor politimesteren bl.a. udtalte at det, som du betegner som en  

 plan,  

 rettelig er en oplistning af en række krav, som er fastsat af din chef  

 kriminalinspektør (B) i dennes egenskab af din foresatte.
Kravene er således  

 ensidigt blevet fastsat af kriminalinspektøren uden forhandling, hvorfor din  

 anmodning om genforhandling er uden mening.
 Jeg må lægge til grund at  

 ledelsens krav over for Dem var begrundet i Deres manglende egnethed som  

 gruppeleder, og at Politimesteren i (X)-by ikke betragtede disse  

 omstændigheder  

 som tjenesteforseelser fra Deres side.
 Ifølge tjenestemandslovens §  

 24 kan bl.a. en advarsel anvendes som disciplinær straf, dvs. en  

 sanktion  

 der gives for begåede  

  

 tjenesteforseelser.  

  

 Jeg er på den baggrund enig med myndighederne i at den indskærpelse der blev  

 givet Dem, ikke var en advarsel i tjenestemandslovens § 24s forstand.
For så vidt angår reaktioner  

 over for diskretionære forhold som f.eks. uegnethed, samarbejdsvanskeligheder  

 og sygdom, indeholder tjenestemandsloven ikke bestemmelser om andet end  

 afsked  

 og stillingsændring.
Dette udelukker imidlertid ikke at der kan forekomme  

 andre reaktioner end disse over for diskretionære forhold.
Som ved  

 disciplinære reaktioner må det da også antages at det følger af det  

 almindelige  

 forvaltningsretlige proportionalitetsprincip at det ofte vil være en  

 forudsætning  

 for f.eks. en (korrekt) diskretionær afskedigelse at vedkommende forinden er  

 blevet tildelt en tjenstlig mildere reaktion  typisk en advarsel   

 for det  

 eller de forhold som ligger til grund for afskedigelsen.
 Uanset om en advarsel gives  

 af disciplinære eller diskretionære grunde, må den anses for en afgørelse i  

 forvaltningslovens forstand.
På mødet den 9. maj 1995 blev  

 De gjort opmærksom på at ledelsen var utilfreds med Deres måde at lede Deres  

 gruppe på, og der blev opstillet 7 skriftlige krav over for Dem.
De fik  

 oplyst  

  såvel mundtligt som skriftligt  at Deres forhold ville blive  

 vurderet med udgangen  

 af oktober, og at De, hvis der ikke var sket mærkbare ændringer, ville blive  

 flyttet til et andet sagsområde uden egentligt lederansvar.
Der var således ikke kun tale  

 om en samtale hvor det blev indskærpet at De måtte forsøge at ændre på Deres  

 måde at lede gruppen på  indskærpelsen blev fulgt op af en skriftlig  

 meddelelse om at De ville blive flyttet til et andet sagsområde uden  

 egentligt  

 lederansvar hvis der ikke var sket mærkbare ændringer.
Deres efterfølgende  

 manglende overholdelse af indskærpelsen resulterede i at De blev flyttet til  

 et  

 andet sagsområde uden lederansvar, og, som det fremgår nedenfor, mener jeg at  

 mest taler for at dette indebar en forflyttelse.
Under disse omstændigheder  

 mener jeg at indskærpelsen over for Dem under mødet den 9. maj 1995 havde  

 karakter  

 af en diskretionær advarsel og dermed en afgørelse i  

 forvaltningslovens forstand.
Jeg bemærker at jeg ikke har mulighed  

 for at gå nærmere ind i en bevismæssig prøvelse af grundlaget for den  

 diskretionære  

 advarsel fordi ombudsmandsinstitutionen ikke har mulighed for at afhøre  

 vidner, men behandler klager på et skriftligt grundlag.
Jeg kan på den  

 baggrund ikke kritisere afgørelsens materielle indhold.
Partshøring Efter myndighedernes  

 opfattelse skulle forvaltningslovens bestemmelser ikke overholdes i  

 forbindelse  

 med mødet den 9. maj 1995. Dette skyldes at der efter myndighedernes  

 opfattelse  

 ikke var tale om en afgørelse i forvaltningslovens forstand.
Som det fremgår ovenfor, er  

 jeg ikke enig i myndighedernes opfattelse.
Dette indebærer at myndighederne  

 efter min opfattelse havde pligt til at overholde forvaltningslovens regler  

 om  

 bl.a. partshøring.
De almindelige regler om  

 myndigheders pligt til at foretage partshøring inden afgørelse træffes, er  

 fastlagt i forvaltningslovens § 19. Formålet med partshøring er at give den  

 ansatte  

 lejlighed til at kommentere de oplysninger om sagens faktiske omstændigheder  

 som  

 myndigheden vil lade indgå i grundlaget for sin afgørelse.
Den ansatte vil  

 herved have mulighed for at kommentere, korrigere og supplere de foreløbige  

 oplysninger og vil i det hele taget have mulighed for at redegøre for sit syn  

 på sagen.
Efter bestemmelsen skal der partshøres over oplysninger vedrørende  

 sagens faktiske omstændigheder af væsentlig betydning for sagens afgørelse i  

 det omfang disse er til ugunst for parten.
Det er desuden antaget at  

 forvaltningslovens § 19 i visse sager om uansøgt afskedigelse, herunder sager  

 om diskretionær afskedigelse som følge af samarbejdsvanskeligheder og  

 uegnethed mv., og i sager om anvendelse af disciplinære sanktioner over for  

 en  

 offentlig ansat suppleres af en ulovbestemt retsgrundsætning om partshøring  

 ikke  

 blot om sagens faktum, men også om sagens retlige grundlag.
Den ulovbestemte  

 pligt indebærer en pligt for myndigheden til  forinden der træffes  

 afgørelse  

  i almindelighed at give den ansatte en redegørelse for myndighedens  

 egen (foreløbige)  

 opfattelse af sagen, herunder den retlige kvalifikation af faktum, samt  

  for  

 så vidt der i sagen måtte være bevismæssige spørgsmål  myndighedernes  

 bevismæssige vurdering.
Redegørelsen bør efter omstændighederne være  

 skriftlig.
Der kan henvises til Højesterets dom gengivet i Ugeskrift for  

 Retsvæsen  

 1999, s. 1337, Højesterets dom gengivet i Ugeskrift for Retsvæsen 2002, s.  

 1269,  

 Jon Andersen  

 og Elizabeth Bøggild  

 Nielsen i Ugeskrift for Retsvæsen 1999B, s.  

 25f,  

 og Kaj Larsen mfl., Forvaltningsret (2002), s. 532ff.
 I en sag jeg behandlede for  

 nylig, udtalte jeg endvidere i relation til en stillingsændring inden for  

 rammerne af § 13 i vedtægt af 13. april 1970 for Københavns Kommunes  

 tjenestemænd (svarende til tjenestemandslovens § 12) at den udvidede  

 partshøringspligt også må gælde i sager vedrørende en rent diskretionær  

 ændring  

 af tjenestested og arbejdsopgaver i de tilfælde hvor grundlaget for  

 afgørelsen  

 angår en adfærd mv. hos den pågældende som anses for at have en negativ  

 indflydelse  

 på ansættelsesforholdet (j.nr. 2001- 3217-819. Sagen vil blive trykt i  

 Folketingets  

 Ombudsmands beretning for året 2003 [sag 19-1; min bemærkning]).
Umiddelbart falder den  

 advarsel som ledelsen tildelte Dem den 9. maj 1995, ikke ind under de  

 kategorier  

 hvor det er fast antaget at der gælder en ulovbestemt udvidet pligt til  

 partshøring.
Det er imidlertid min opfattelse at ledelsen ikke alene i medfør  

 af forvaltningslovens § 19 skulle foretage partshøring inden advarslen blev  

 givet, men ifølge god forvaltningsskik også ud fra den ulovbestemte  

 retsgrundsætning  

 om udvidet partshøring.
Jeg har herved lagt vægt på at der efter min  

 opfattelse  

 er mest der taler for at den senere ændring af Deres stilling som skete på  

 samme  

 grundlag som advarslen blev tildelt  nemlig Deres manglende egnethed  

  var en  

 forflyttelse hvor pligten til at foretage udvidet partshøring må finde  

 anvendelse, jf. nedenfor.
De kunne derfor allerede på dette tidligere stadium  

 af sagen have behov for at kende det fulde grundlag for ledelsens påtænkte  

 tildeling af advarsel.
(B) konkluderede i sit oplæg  

 af 8. maj 1995 at der ville blive opstillet nogle krav for Dem som De skulle  

 opfylde inden for et nærmere aftalt tidsrum, og hvis De ikke var indstillet  

 på  

 dette, ville De blive flyttet til et andet arbejdsområde uden egentlig  

 ledelsesfunktion.
Oplægget indeholdt således  i overensstemmelse med  

 den ulovbestemte  

 udvidede pligt til partshøring  en retlig kvalifikation af faktum.
Forvaltningslovens § 19, stk.  

 1, indeholder ingen formkrav til selve høringsproceduren.
Den kan gennemføres  

 skriftligt eller mundtligt, og den vil kunne ske under f.eks. et møde.
Den  

 kan  

 ske i form af en fremsendelse af sagens dokumenter eller ved at myndigheden  

 udarbejder en  korrekt og dækkende  sagsfremstilling af de  

 oplysninger der  

 er undergivet partshøringspligt.
Den kan også gennemføres som udarbejdelse af  

 en foreløbig afgørelse (en agterskrivelse) hvori de relevante oplysninger er  

 gengivet og vurderet af myndigheden.
Formen skal blot respektere formålet med  

 partshøringspligten, dvs. ønsket om at parten får mulighed for at kommentere,  

 korrigere og supplere sagens faktuelle grundlag.
Hvor lang betænkningstid  

 parten skal have til at udtale sig, er heller ikke reguleret   

 betænkningstiden  

 skal blot være rimelig set i lyset af de foreliggende oplysningers og  

 afgørelsens karakter.
Se  

 Jon Andersen, mfl.,  

 Forvaltningsret (2002), s. 521ff.
Under mødet den 9. maj 1995  

 med (B) blev dennes oplæg af 8. maj 1995 og udtalelserne fra vicepolitimester  

 (C), kontorleder ( ), vicekriminalinspektør (E) og politiinspektør ( )  

 gennemgået med Dem, og De fik under samtalen lejlighed til at gennemlæse  

 materialet.  

 De fik ikke udleveret kopi af oplægget med bilag, men De fik udleveret  

 dokumentet med de 7 krav.
Mødet varede ifølge det oplyste ca. 2 timer.
Den tjenstlige advarsel til  

 Dem var således udfærdiget inden mødets begyndelse og fremstod efter min  

 opfattelse i sin form som endelig.
Dette taler umiddelbart for at  

 formålet  

 med partshøringspligten, jf. ovenfor, herved ikke blev respekteret på mødet.
Som det fremgår af  

 sagsfremstillingen, har De imidlertid efterfølgende fremsat udførlige  

 skriftlige  

 bemærkninger til sagen, herunder vedrørende den tjenstlige advarsel, jf.  

 bl.a.  

 Deres udførlige kommentar af 14. december 1995 som De den 7. februar 1996  

 tilsendte Politimesteren i (X)-by, og Deres klage til mig af 29. august 2000.  

 Deres bemærkninger har ikke fået myndighederne til at ændre opfattelse i  

 sagen,  

 og jeg mener ikke at der er grundlag for at antage at en korrekt gennemført  

 partshøring af Dem ville have ført til et andet resultat.
Allerede på den  

 baggrund mener jeg ikke at der er grundlag for at henstille til myndighederne  

 at genoptage Deres sag vedrørende dette spørgsmål.
Ændring af Deres stilling den 10. januar 1996 Forflyttelse? De har gjort gældende at  

 flytningen af Dem den 10. januar 1996 til en stilling som sagsbehandler  

 forudsatte et forudgående tjenstligt forhør.
 Stillingsændringen var  

 begrundet i Deres manglende efterlevelse af de krav ledelsen opstillede over  

 for Dem på mødet den 9. maj 1995. Kravene var som nævnt begrundet i Deres  

 manglende egnethed som gruppeleder  forhold som ledelsen ikke  

 betragtede som  

 tjenesteforseelser fra Deres side.
Jeg har på den baggrund lagt  

 til grund at ledelsens flytning af Dem til stillingen som sagsbehandler ikke  

 var en disciplinær foranstaltning, men begrundet i Deres manglende egnethed.  

 Når myndighederne ikke har anset Deres forhold i relation til Deres arbejde  

 som gruppeleder for tjenesteforseelser, men har besluttet at flytte Dem til  

 en  

 funktion som ledelsen fandt Dem mere velegnet til, er jeg enig med  

 myndighederne i at der ikke er tale om en disciplinær sanktion.
Der var  

 derfor  

 ikke pligt til at iværksætte et tjenstligt forhør i medfør af  

 tjenestemandslovens § 24. Forholdet må i stedet vurderes efter  

 tjenestemandslovens § 12, stk. 1, der giver forvaltningen en skønsmæssig  

 beføjelse til at ændre en tjenestemandsstillings omfang og beskaffenhed.
En tjenestemand har pligt til  

 inden for sit ansættelsesområde at underkaste sig sådanne forandringer i sine  

 tjenesteforretningers omfang og beskaffenhed der ikke ændrer tjenestens  

 karakter, og som ikke medfører at stillingen ikke længere kan anses for  

 passende for ham.
Hvis ændringen går ud over grænserne i § 12, stk. 1, og  

 dermed ud over den såkaldte tålegrænse, tales i almindelighed om  

 forflyttelse.  

 I så fald er stillingsændringen af en sådan karakter at tjenestemanden ikke  

 er  

 forpligtet til at finde sig i den, og tjenestemanden kan forlange sig  

 afskediget med (aktuel) pension.
Om forflyttelsesbegrebet, se Oluf Emborg og  

 Peer Schaumburg-Müller, Offentlig arbejdsret (1998), s. 236ff.
 Hvis der er tale om  

 stillingsændringer ud over tålegrænsen, er der utvivlsomt tale om afgørelser  

 i  

 forvaltningslovens forstand, se Kaj Larsen mfl., Forvaltningsret (2002), s.  

 214.
Det er myndighedernes  

 opfattelse at Deres stillingsændring lå inden for rammerne af  

 tjenestemandslovens  

 § 12, stk. 1. Justitsministeriet har særligt henvist til Bent Christensens  

 responsum optrykt som bilag 2 til Administrationsudvalget af 1960s  

 Betænkning  

 nr. 320/1962. Det siges her at der for chefstillinger formentlig kun kræves  

 relativt ringe indgreb i den hierarkiske position for at anse ændringen for  

 en  

 forflyttelse, men at adgangen til at ændre den hierarkiske arbejdsdeling  

 utvivlsomt er væsentligt videre for mere underordnede stillinger.
Det anføres  

 videre at afskaffelse af overreferentordningen, selv for enkelte  

 tjenestemænd,  

 ikke vil være en forflyttelse uanset at arbejdets art for den enkelte derved  

 ændres betydeligt.
Justitsministeriet lagde i udtalelsen af 14. maj 2002 vægt  

 på at Deres stilling som vicekriminalkommissær var en sektionslederstilling  

 på laveste ledelsesniveau hvorfor adgangen til at foretage ændringer i  

 stillingen,  

 herunder i arbejdets indhold og art, måtte antages at være endnu videre end  

 for  

 lederstillinger på højere niveau.
Ministeriet lagde endvidere vægt på at  

 Deres  

 hierarkiske position ikke blev ændret idet De før den 10. januar 1996  

 refererede til afdelingslederen i hovedafdelingen, mens De efter den 10.  

 januar 1996 refererede til afdelingslederen i specialafdelingen.
Endelig  

 henviste ministeriet til at De beholdt Deres titel som vicekriminalkommissær  

 og  

 Deres hidtidige løn.
Det væsentlige element i  

 begrebet forflyttelse er at tjenestens karakter ændres.
Udgangspunktet ved  

 afgørelsen er en sammenligning mellem stillingen før og efter den foretagne  

 ændring.
Se Betænkning afgivet af Tjenestemandskommissionen af 1965 nr.  

 483/1969, 1. del, s. 22.
Som momenter der bl.a. kan  

 indgå i afvejningen, nævner Jørgen Mathiassen om ændringerne griber ind i det  

 traditionelle avancementsskema, og om ændringerne berører stillingens  

 prestige  

 og arbejdsmiljøet.
Domstolene vil antagelig stille strenge krav til  

 intensiteten i disse tilfælde.
Det er efter Mathiassens opfattelse muligt at  

 pege på enkelte momenter som i sig selv vil tale afgørende for at der  

 foreligger forflyttelse, f.eks. ophævelse af tjenestemandsstatus,  

 overflødiggørelse af en hidtil adækvat uddannelse og begrænsning af  

 lederfunktioner.
I relation til begrænsning af lederfunktioner omtaler  

 Mathiassen Østre Landsrets dom i Ugeskrift for Retsvæsen 1979, s. 691 (omtalt  

 i Justitsministeriets udtalelse af 14. maj 2002), hvor landsretten fandt at  

 en  

 tjenestemandsansat direktørs position som leder af et statsejet  

 dampskibsselskab var klart forringet udadtil som indadtil efter ansættelsen  

 af  

 en meddirektør, og derfor statuerede at det ændrede ansættelsesforhold kunne  

 sidestilles  

 med en forflyttelse.
Se Jørgen Mathiassen, Forvaltningspersonellet (2000), s.  

 118 og 119.
Det er en betingelse for at  

 stillingens karakter ikke anses for ændret, at stillingen også efter  

 ændringen  

 kan ligge inden for stillingsbetegnelsen således som denne afgrænser  

 stillingens art.
Se Oluf Emborg og Peer Schaumburg-Müller, Offentlig  

 arbejdsret  

 (1998), s. 237. Det anføres videre s. 239 at [d]et kan udledes af  

 retspraksis,  

 at en væsentlig reduktion i en tjenestemands ledelsesfunktioner ved en  

 stillingsændring må betragtes som forflyttelse.
Det er dog en forudsætning,  

 at  

 ledelsesfunktionerne har været en betydelig del af arbejdsopgaverne.
Det kan  

 have en væsentlig betydning, om ændringen foregår som led i en almindelig  

 strukturændring eller ej.
I overensstemmelse hermed  

 anfører Jørgen Mathiassen med henvisning til den omtalte Østre Landsrets-dom  

 fra 1979 at selv om en tjenestemand ikke efter tjenestemandslovens § 12, stk.  

 1, skal finde sig i en konkret beslutning om stillingsændring der forringer  

 hans hidtidige position som leder, kan han være forpligtet til at underkaste  

 sig en sådan ændring hvis den gennemføres som led i en generel omordning.  

 Mathiassen henviser herved til en dom trykt i Ugeskrift for Retsvæsen 1983,  

 s.  

 655, om en strukturændring inden for postvæsenet som på landsplan indebar at  

 126 mindre postkontorer blev underlagt et større kontor.
For postmesteren i  

 Jægerspris betød dette bl.a. at al korrespondance i fremtiden skulle gå  

 gennem  

 det større postkontor i Skibby, hvis chef tidligere havde været postmesterens  

 ligestillede.
Landsretten lagde vægt på at ændringerne i arbejdsvilkårene var  

 gennemført som led i en generel ændring af postvæsenets  

 organisation, og  

 fandt at der hverken forelå stillingsnedlæggelse eller forflyttelse.  

 Mathiassen nævner endvidere Højesterets dom i Ugeskrift for Retsvæsen 1999,  

 s.  

 101 (omtalt i Justitsministeriets udtalelse af 14. maj 2002), hvor resultatet  

 blev det samme.
I denne sag medførte en omlægning af den administrative  

 organisationsstruktur i Viborg Kommune bl.a. at den ledende skolepsykolog  

 ikke mere refererede direkte til forvaltningschefen, men til lederen af den  

 samlede psykologbetjening.
Se Jørgen Mathiassen, Forvaltningspersonellet  

 (2000), s. 124. Se endvidere Kaj Larsen mfl., Forvaltningsret (2002), s. 216.
 Justitsministeriet nævner  

 endvidere Højesteretsdommene i Ugeskrift for Retsvæsen 1996, s. 624 og 1997,  

 s. 1621, til støtte for at der i relation til tjenestemandslovens § 12, stk.  

 1, er relativt vid adgang til at ændre den hierarkiske position for personer  

 ansat i chefstillinger. 1996-dommen vedrørte ændring af en skatteinspektørs  

 og  

 en socialinspektørs stillingsmæssige forhold som led i en omlægning af  

 kommunens  

 administrative organisationsstruktur, mens 1997-dommen omhandlede en  

 afdelingschef i Told- og Skattestyrelsen der blev pålagt at overtage en  

 stilling  

 som regionschef.
Der var  som omtalt af  

 Justitsministeriet  i disse domme tale om generelle strukturændringer,  

 og som  

 nævnt lægges der i disse tilfælde mindre vægt på ændringer i lederfunktioner  

 og status end i tilfælde hvor der ikke er tale om sådanne omstruktureringer.  

 Det er imidlertid værd at bemærke at domstolene i disse sager som begrundelse  

 for ikke at statuere forflyttelse bl.a. lagde vægt på at stillingerne også  

 efter ændringerne indebar (betydelige) lederbeføjelser.
Dette var også  

 tilfældet  

 i de tidligere omtalte domme i Ugeskrift for Retsvæsen 1983, s. 655, og 1999,  

 s. 101. De generelle omstruktureringer medførte således ikke at  

 tjenestemændenes  

 lederbeføjelser helt blev frataget dem.
Flytningen af Dem til andet  

 sagsområde blev truffet som en konkret beslutning i forhold til Dem på grund  

 af  

 manglende egnethed og altså ikke som led i en generel omordning.
Uanset om  

 Deres stilling som vicekriminalkommissær som anført af Justitsministeriet var  

 en sektionslederstilling på laveste ledelsesniveau, må det efter min  

 opfattelse lægges til grund at Deres ledelsesbeføjelser fyldte meget i Deres  

 stilling som gruppeleder, og disse lederfunktioner blev ikke blot begrænset,  

 men helt frataget Dem.
Den stilling De fik tildelt som sagsbehandler,  

 bestrides normalt af kriminalassistenter i lønramme 25 for Deres alderstrin  

 hvorfor stillingen som sagsbehandler ikke kan siges at ligge inden for  

 stillingsbetegnelsen chargeret vicekriminalkommissær. Ændringen berørte  

 derfor efter min opfattelse stillingens prestige væsentligt.
Fratagelsen af Deres  

 lederbeføjelser medførte endvidere efter myndighedernes opfattelse at De ikke  

 kunne  og fortsat ikke kan  omklassificeres til lønramme 29, jf.  

 nedenfor vedrørende  

 dette spørgsmål.
Jeg har derfor overvejet at medtage dette forhold til støtte  

 for at der var tale om en forflyttelse.
Som det fremgår nedenfor, har jeg  

 imidlertid ikke taget stilling til det spørgsmål om omklassificering som  

 sagen  

 rejser, men efter min opfattelse er dette forhold heller ikke afgørende ved  

 vurderingen  

 af om der forelå en forflyttelse.
Ud fra de forhold jeg har  

 opregnet ovenfor, mener jeg at mest taler for at flytningen af Dem den 10.  

 januar 1996 til stillingen som sagsbehandler gik ud over tålegrænsen i  

 tjenestemandslovens  

 § 12, stk. 1, og at De derfor ikke havde pligt til at underkaste Dem sådanne  

 forandringer.
Virkningen af dette er at De kan kræve Dem afskediget med  

 (aktuel) pension.
 En stillingsændring ud over  

 tålegrænsen i § 12, stk. 1, er som nævnt en afgørelse i forvaltningslovens  

 forstand.
 Jeg bemærker at jeg af de  

 grunde jeg nævnte ovenfor vedrørende den tjenstlige advarsel, ikke har  

 mulighed  

 for at gå nærmere ind i en bevismæssig prøvelse af grundlaget for ændringen  

 af  

 Deres stilling den 10. januar 1996. Jeg kan på den baggrund ikke kritisere  

 afgørelsens materielle indhold.
Som nævnt kan De kræve Dem  

 afskediget med (aktuel) pension.
Hvis De ønsker dette, henviser jeg Dem til  

 at  

 fremsætte en sådan anmodning over for Justitsministeriet.
Partshøring Som det var myndighedernes  

 opfattelse i relation til den tjenstlige advarsel, skulle forvaltningslovens  

 bestemmelser ikke overholdes i forbindelse med Deres stillingsændring den 10.  

 januar 1996 da der efter myndighedernes opfattelse ikke var tale om en  

 afgørelse i forvaltningslovens forstand.
Politimesteren skrev dog i sin  

 udtalelse af 16. februar 2001 at stillingsændringen muligt er så  

 indgribende,  

 at sagsbehandlingen burde tilrettelægges i overensstemmelse med  

 forvaltningslovens  

 bestemmelser, hvilket sagsbehandlingen efter min opfattelse til fulde har  

 været.
Politimesteren henviste herved bl.a. til det omfangsrige  

 bilagsmateriale der viste at De adskillige gange havde haft anledning til at  

 udtale Dem.
Justitsministeriet henholdt sig til politimesterens udtalelse.
Jeg er, som det fremgår  

 ovenfor, ikke enig i myndighedernes opfattelse af at der ikke var tale om en  

 afgørelse i forvaltningslovens forstand.
Min opfattelse indebærer at  

 myndighederne  ligesom i relation til den diskretionære advarsel   

 havde  

 pligt til at overholde forvaltningslovens regler om bl.a. partshøring.
Baggrunden for afgørelsen den  

 10. januar 1996 var at De efter ledelsens opfattelse ikke levede op til de  

 opstillede krav af 9. maj 1995. Ledelsens opfattelse var således baseret på  

 faktiske oplysninger som var af væsentlig (afgørende) betydning for  

 afgørelsen  

 om at flytte Dem til en stilling som sagsbehandler, og dermed oplysninger til  

 ugunst for Dem.
I notatet af 10. januar 1996 anførtes således under  

 henvisning  

 til oplægget af 8. maj 1995 og de opstillede krav af 9. maj 1995 at  

 beslutningen var truffet efter [e]n generel vurdering af hans evne og  

 vilje  

 til at opfylde disse krav sammenholdt med udtalelser om at der ikke er sket  

 mærkbar ændring i hans måde at virke som gruppeleder og med baggrund i den  

 årlige  

 bedømmelse  .
 I relation til den  

 ulovbestemte pligt til udvidet partshøring, jf. ovenfor, har jeg som nævnt i  

 relation til en stillingsændring inden for rammerne af § 13 i vedtægt af 13.  

 april 1970 for Københavns Kommunes tjenestemænd (svarende til  

 tjenestemandslovens § 12) udtalt at den udvidede partshøringspligt også må  

 gælde  

 i sager vedrørende en rent diskretionær ændring af tjenestested og  

 arbejdsopgaver  

 i de tilfælde hvor grundlaget for afgørelsen angår en adfærd mv. hos den  

 pågældende  

 som anses for at have en negativ indflydelse på ansættelsesforholdet.
 På den baggrund, og da  

 virkningen af en forflyttelse er at tjenestemanden kan kræve sig afskediget  

 (med aktuel pension), er det min opfattelse at den udvidede partshøringspligt  

 må gælde i Deres tilfælde.
 Efter den udvidede  

 partshøringspligt bør der som nævnt i almindelighed gives den ansatte en  

 redegørelse  

  der efter omstændighederne bør være skriftlig  for grundlaget  

 for den  

 påtænkte afgørelse som ud over at angive de forhold fra den ansattes side der  

 lægges vægt på, også angiver  for så vidt der foreligger bevismæssige  

 spørgsmål  det bevismæssige grundlag for at de pågældende forhold  

 antages at  

 foreligge.
 Af (B)s notat (citeret  

 ovenfor) må jeg lægge til grund at De under mødet den 10. januar 1996 ikke  

 fik  

 forelagt de faktiske oplysninger der lå til grund for afgørelsen om at flytte  

 Dem til et andet sagsområde.
 På den baggrund kan  

 partshøringspligten i forvaltningslovens § 19, stk. 1, og den ulovbestemte  

 pligt til at foretage udvidet partshøring ikke anses for overholdt.
Også i relation til dette  

 forhold har De imidlertid efterfølgende fremsat udførlige skriftlige  

 bemærkninger  

 til sagen.
Deres bemærkninger har heller ikke på dette punkt fået  

 myndighederne  

 til at ændre opfattelse i sagen, og jeg mener ikke at der er grundlag for at  

 antage at en korrekt gennemført partshøring af Dem ville have ført til et  

 andet  

 resultat.
På den baggrund mener jeg ikke at der er grundlag for at henstille  

 til myndighederne at genoptage denne del af Deres sag.
Afslag på omklassificering Rigspolitichefen orienterede  

 i rundskrivelse af 20. september 1995 om en aftale om ændret lønrammeforløb  

 mv.
Indledningsvis fremgik at Rigspolitichefen den 15. juni 1995 havde givet  

 en generel orientering om overenskomstresultatet 1995- 1997, og at  

 Rigspolitichefen i den forbindelse bl.a. havde orienteret om forhandlingerne  

 om et ændret lønrammeforløb mv. for politistyrken.
Af skrivelsen fremgik  

 videre at Rigspolitichefen den 13. september 1995 havde indgået en aftale med  

 Dansk Politiforbund og Dansk Kriminalpolitiforening om et ændret  

 lønrammeforløb  

 (omklassificering) pr. 1. oktober 1995. I skrivelsen var dels anført  

 forudsætningerne for oprykning fra lønramme 28 til 29, dels oplyst at alle  

 ville få anvist løn i lønramme 29 pr. 1. oktober 1995, men at der ville ske  

 en  

 tilbageregulering af lønnen for de polititjenestemænd hvis tjenstlige forhold  

 ved bedømmelsen i 1995 ikke var fundet tilfredsstillende.
 Som det fremgår af sagen,  

 blev Deres tjenstlige forhold ved bedømmelsen i januar 1995 bedømt som ikke  

 tilfredsstillende, og efter den 10. januar 1996, hvor De overgik til  

 stillingen som sagsbehandler uden ledelsesbeføjelser, er Deres tjenstlige  

 forhold som sagsbehandlende kriminalassistent blevet vurderet som  

 tilfredsstillende, mens Deres forhold som leder er bedømt som ikke  

 tilfredsstillende.
 Ombudsmanden er ofte  

 tilbageholdende eller afviser helt at tage stilling i personalesager eller  

 andre  

 sager der afgøres på grundlag af overenskomster eller aftaler der er indgået  

 mellem på den ene side det offentlige og på den anden side private  

 organisationer.
Baggrunden er at sådanne  

 aftaler indgås mellem i princippet ligestillede parter hvoraf kun den  

 offentlige  

 part er omfattet af ombudsmandens kompetence, jf.
Folketingets Ombudsmands  

 beretning for 1981, s. 13*. Hertil kommer at aftalerne ofte vil indeholde  

 bestemmelser der giver mulighed for prøvelse af sagen i et andet forum.
Se  

 Kaj  

 Larsen mfl., Forvaltningsret (2002), s. 907, med omtale af bl.a. to sager der  

 vedrørte spørgsmålet om hvorvidt nogle tjenestemandsansatte politiassistenter  

 havde krav på flyttegodtgørelse i henhold til den aftale som  

 Finansministeriet  

 havde indgået med tjenestemændenes centralorganisation herom, jf.  

 tjenestemandslovens § 45, stk. 1. Efter høring af aftalens parter  

 konstaterede  

 ombudsmanden at det centrale spørgsmål i begge sager var hvordan en  

 bestemmelse  

 i aftalen nærmere skulle forstås, og at dette fortolkningsspørgsmål af hver  

 af  

 parterne kunne indbringes for Tjenestemandsretten, jf. tjenestemandslovens §  

 53, stk. 1, nr. 1. Herefter afviste ombudsmanden at foretage sig videre i  

 sagen.
 I nærværende sag er det Deres  

 opfattelse at det må være afgørende for omklassificering til lønramme 29 at  

 Deres tjenstlige forhold i Deres nuværende funktion som sagsbehandler er  

 bedømt  

 som tilfredsstillende, mens det modsat er myndighedernes opfattelse at det er  

 Deres samlede tjenstlige forhold, herunder som leder, der skal være bedømt  

 som  

 tilfredsstillende som forudsætning for omklassificering.
 Som det fremgår ovenfor, er  

 det et overenskomstresultat for 1995-1997 og en aftale af 13. september 1995  

 mellem Rigspolitichefen og Dansk Politiforbund og Dansk  

 Kriminalpolitiforening  

 der ligger til grund for Rigspolitichefens rundskrivelse af 20. september  

 1995.
 Det centrale spørgsmål i  

 sagen er derfor efter min opfattelse om aftalen mellem Rigspolitichefen og  

 Dansk Politiforbund og Dansk Kriminalpolitiforening indebærer at det er  

  

 lederevnerne  

  

 hos den chargerede  

 polititjenestemand der skal være bedømt tilfredsstillende som betingelse for  

 omklassificering fra lønramme 28 til 29, eller om det er den aktuelle  

 funktion  

 (i dette tilfælde som sagsbehandler) der skal være bedømt tilfredsstillende.  

 Dette fortolkningsspørgsmål kan af hver af parterne indbringes for  

 Tjenestemandsretten, jf. tjenestemandslovens § 53, stk. 1, nr. 1, og jeg  

 mener  

 derfor ikke der er grundlag for at foretage mig mere vedrørende denne del af  

 Deres klage.
Hvis De ønsker at Tjenestemandsretten  

 tager stilling til dette spørgsmål, henviser jeg Dem til at rette henvendelse  

 til Dansk Kriminalpolitiforening med Deres ønske hvorefter det er op til  

 vedkommende  

 centralorganisation at beslutte om den vil indbringe sagen for  

 Tjenestemandsretten.
De har mulighed for at anlægge sag ved de almindelige  

 domstole hvis De kan godtgøre at vedkommende centralorganisation ikke agter  

 at  

 indbringe sagen for Tjenestemandsretten, jf. tjenestemandslovens § 53, stk.  

 3.
Afsluttende bemærkninger Som det fremgår ovenfor,  

 mener jeg at den indskærpelse der skete over for Dem på mødet den 9. maj  

 1995,  

 havde karakter af en diskretionær advarsel der var en afgørelse i  

 forvaltningslovens forstand.
Det er endvidere min  

 opfattelse at flytningen af Dem den 10. januar 1996 til stillingen som  

 sagsbehandler  

 var en afgørelse i forvaltningslovens forstand.
Efter min opfattelse taler  

 mest  

 således for at stillingsændringen gik ud over tålegrænsen i  

 tjenestemandslovens § 12, stk. 1, og at De derfor ikke havde pligt til at  

 finde  

 Dem i sådanne forandringer.
Virkningen heraf er at De kan kræve Dem  

 afskediget  

 med (aktuel) pension.
 Jeg har ikke grundlag for at  

 kritisere afgørelsernes materielle indhold.
 Jeg har vejledt Dem om Deres  

 mulighed for at rette henvendelse til Justitsministeriet med Deres eventuelle  

 ønske om at blive afskediget med (aktuel) pension.
 Jeg har påpeget mangler i  

 Politimesteren i (X)-bys partshøring af Dem, dels i relation til  

 forvaltningslovens  

 § 19, stk. 1, dels i relation til den ulovbestemte pligt til udvidet  

 partshøring.  

 Jeg har dog ikke fundet grundlag for at henstille til myndighederne at  

 genoptage sagen.
 For så vidt angår spørgsmålet  

 om omklassificering, har jeg ikke fundet grundlag for at foretage mig mere  

 vedrørende denne del af Deres klage.
 Hvis De ønsker at  

 Tjenestemandsretten tager stilling til spørgsmålet om omklassificering, har  

 jeg vejledt Dem om Deres mulighed for at rette henvendelse til Dansk  

 Kriminalpolitiforening med Deres ønske hvorefter det er op til vedkommende  

 centralorganisation at beslutte om den vil indbringe sagen for  

 Tjenestemandsretten.  

 De har mulighed for at anlægge sag ved de almindelige domstole hvis De kan  

 godtgøre at vedkommende centralorganisation ikke agter at indbringe sagen for  

 Tjenestemandsretten, jf. tjenestemandslovens § 53, stk. 3.
 Jeg har gjort myndighederne  

 bekendt med min opfattelse.
Jeg foretager mig herefter  

 ikke mere i sagen. NOTER: (*) FOB 1981, s. 13.
