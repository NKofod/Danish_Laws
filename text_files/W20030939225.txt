Ca. et  

 år senere ansøgte arbejdsgiveren om en forøgelse af bevillingen, idet der  

 henvistes til, at der var sket en forværring og yderligere  

 funktionsnedsættelse  

 af den handicappedes helbredstilstand.
Det oplystes bl.a. at den handicappede  

 ikke længere kunne klare skrivopgaverne alene.
 AF  

 afslog ansøgningen med henvisning til, at den handicappede selv skulle være i  

 stand til at klare de indholdsmæssige arbejdsopgaver, at erhvervet ikke måtte  

 være uforeneligt med handicappet, og at ansættelsen ikke måtte have karakter  

 af  

 almindelig vikardækning.
 Arbejdsgiveren  

 klagede over afgørelsen, idet denne ikke mente, at arbejdet var uforeneligt  

 med  

 den pågældendes handicap.
 AF  

 fastholdt afslaget og henviste yderligere til, at der snarere burde tages  

 hensyn til forværringen af den handicappedes helbredstilstand ved en  

 tilpasning  

 af timetallet i skånejobbet under hensyn til vilkårene i den førtidspension,  

 som den handicappede var tilkendt.
Arbejdsgiveren  

 klagede, idet det blev gjort gældende, at AF med afslaget gjorde forskel på  

 bevilling af timer til handicappede i skånejob og handicappede ansat på  

 ordinære vilkår.
Arbejdsgiveren anmodede ankenævnet om at tage stilling til,  

 om  

 det var korrekt, at der kunne bevilges et mindre antal timer til ansatte i  

 skånejob end til ansatte på ordinære vilkår.
 Ankenævnet  

 fandt ikke grundlag for at tilsidesætte AF´s skøn over, at der ikke kunne  

 bevilges yderligere assistance.
Ankenævnet  

 bemærkede, at vurderingen af behovet for assistance skulle ske på baggrund af  

 oplysninger om arbejdstiden, en specifikation af til hvilke opgaver der  

 ansøgtes om assistance, og lægelige oplysninger om handicappets art og  

 indflydelse på erhvervsevnen.
Timetallet skulle fastsættes på baggrund af  

 disse  

 oplysninger, dog således, at der max kunne bevilges 20 timers assistance  

 ugentligt ved fuldtidsbeskæftigelse.
Ankenævnet  

 lagde ved afgørelsen vægt på, at der ikke forelå oplysninger om ændringer af  

 den handicappedes arbejdsopgaver, og at det til sagen var oplyst, at den  

 handicappede ikke længere selv kunne klare skiveopgaverne.
Ankenævnet  

 henviste  

 til, at den personlige assistance ikke måtte overtage den handicappedes  

 arbejdsfunktioner, men alene måtte bistå med de praktiske funktioner.
Ankenævnet  

 bemærkede, at der ikke i lov om kompensation til handicappede i erhverv var  

 hjemmel til at bevilge et mindre antal timer til handicappede i skånejob end  

 til handicappede ansat på ordinære vilkår.
Ankenævnet henviste til, at der i  

 loven netop var sket en sidestilling af bl.a. stillinger på ordinære løn- og  

 ansættelsesvilkår og skånejobs til personer, der modtog social pension.  

 Udgangspunktet for vurderingen var således det samme - det helbredsbetingede  

 behov og den ugentlige arbejdstid.
Ansøgning om forøgelse af antallet af assistancetimer til  

 handicappet ansat i skånejob Ankenævnet har behandlet  

 Deres klage på vegne xxx, cpr. nr. xxx, vedrørende Arbejdsformidlingen xxx  

 afslag på bevilling af yderligere assistance efter lov om kompensation til  

 handicappede i erhverv på møde den xxx 2003.
Nævnet traf denne A F G Ø R E L S E Ankenævnet finder ikke  

 grundlag for at tilsidesætte AF-xxx skøn over, at der ikke kan bevilges xxx  

 yderligere end de allerede bevilgede 9 timers assistance ugentligt efter  

 reglerne om kompensation til handicappede i erhverv.
 Ankenævnet lægger ved  

 afgørelsen til grund:
i  

 	  

    

 at xxx den 25. juni 2001 af AF-xxx fik  

 bevilget 9 timers personlig assistance ugentligt i forbindelse med hendes  

 ansættelse i skånejob 30 timer ugentligt ved xxx i  

 	  

    

 at bevillingen var en imødekommelse af  

 xxx og xxx ansøgning om 9 timers ugentlig assistance til skriveopgaver på  

 edb,  

 fotokopiering, løfteopgaver m.v., og pakning af brochurer, i  

 	  

    

 at xxx den xxx 2002 ansøgte AF-xxx om en  

 forhøjelse af antallet af assistancetimer til xxx, i  

 	  

    

 at ansøgningen var begrundet med, at xxx  

 havde fået yderligere funktionsnedsættelse med flere smerter i leddene,  

 specielt ved belastning, og at hun som følge deraf bl.a. ikke længere havde  

 mulighed for at klare skriveopgaverne selv, og i  

 	  

    

 at AF-xxx afslog ansøgningen med  

 henvisning til, at det ifølge de gældende regler er et krav, at personen med  

 handicap selv skal kunne udføre de indholdsmæssige arbejdsopgaver, at  

 erhvervet  

 ikke må være uforeneligt med handicappet, og at ansættelse af den personlige  

 assistent ikke måtte have karakter af vikardækning eller almindelig medhjælp.
 Ankenævnet bemærker, at  

 vurderingen af behovet for assistance skal ske på baggrund af oplysninger om  

 den ugentlige arbejdstid, en specifikation af til hvilke opgaver der søges  

 assistance og lægelige oplysninger om handicappets art og indflydelse på  

 erhvervsevnen.  

 Timeantallet fastsættes på baggrund af en samlet vurdering af behovet, dog  

 således at der som udgangspunkt maksimalt kan bevilges 20 timers assistance  

 ugentligt ved fuldtidsbeskæftigelse og således, at der sker en forholdsmæssig  

 nedsættelse ved færre arbejdstimer.
 Ankenævnet lægger ved  

 afgørelsen vægt på, at der ikke foreligger oplysninger om ændringer i xxx  

 arbejdsfunktioner i forhold til, hvad der var tilfældet på tidspunktet for  

 den  

 oprindelige bevilling af 9 timers assistance.
 Ankenævnet lægger videre  

 vægt på, at xxx i redegørelsen for sit øgede behov for assistance har oplyst,  

 at hun ikke længere selv kan klare skriveopgaverne, og at hun på grund af  

 smerter i fødderne ofte har behov for en person, der kan hente de ting til  

 hende, som hun skal bruge.
 Ankenævnet lægger endelig  

 vægt på, at den personlige assistent ikke må overtage den handicappedes  

 arbejdsfunktioner, men at assistenten alene må bistå med de praktiske  

 funktioner, som følger af beskæftigelsen, og som den handicappede ikke selv  

 kan  

 klare.
Ankenævnet bemærker, at der  

 ikke i lov om kompensation til handicappede i erhverv eller i den tilhørende  

 bekendtgørelse er hjemmel til at bevilge et mindre antal assistancetimer til  

 en  

 handicappet i skånejob, end til en handicappet ansat på ordinære vilkår.
Der  

 henvises herved til, at der i loven netop er sket en sidestilling af bl.a.  

 stillinger på ordinære løn- og ansættelsesvilkår og skånejobs til personer,  

 der  

 modtager social pension.
Udgangspunktet for  

 vurderingen af behovet for personlig assistance er således det samme: Det  

 helbredsbetingede behov og den ugentlige arbejdstid.
I alle tilfælde er det  

 også et krav, at personen med handicap faktisk kan bestride den stilling, som  

 den pågældende er ansat til.
 Da der ved tilrettelæggelsen  

 af arbejdstiden og arbejdsfunktionerne i skånejobbet må antages at være  

 mulighed for at tage de nødvendige skånehensyn, finder ankenævnet det ikke  

 ukorrekt, at AF-xxx har henvist til denne mulighed for at tilpasse  

 jobfunktionerne til xxx helbredsmæssige formåen.
 Ankenævnet henviser til lov  

 om kompensation til handicappede i erhverv m.v., jf. lovbekendtgørelse nr. 55  

 af 29. januar 2001, § 7, stk. 2 og 3, og til Arbejdsmarkedsstyrelsens  

 bekendtgørelse nr. 1334 af 14. december 2000 om kompensation til handicappede  

 i  

 erhverv m.v., §§13 - 15.
 Ankenævnet tiltræder således  

 AF-xxx´s afgørelse af xxx 2002.
På ankenævnets vegne xxx  

  

 xxx De kan læse om afgørelsens  

 faktiske og retlige grundlag på de følgende sider.
 Kopi til:
AF-xxx  

  

 xxx 1.  


  

 Sagsforløb Det fremgår af sagen, at xxx  

 lider af astma/allergi og en kronisk bindevævslidelse.
 Siden xxx 2001 har xxx været  

 ansat i skånejob 30 timer ugentligt hos xxx.
 Den xxx 2001 ansøgte xxx om  

 bevilling af personlig assistance til xxx i forbindelse med  

    

 ansættelsen i skånejobbet pr. xxx 2001. Det  

 var i ansøgningsskemaet oplyst, at xxx var ansat som kontorassistent, og at  

 der  

    

 ansøgtes om 9 timers assistance til:  

 Skriveopgaver på Edb, fotokopiering, løfteopgaver m.v., og pakning af  

 brochurer.
 Den xxx 2001 imødekom AF-  

 xxx ansøgningen, idet der blev bevilget tilskud til ansættelse af personlig  

 assistance i 9 timer ugentligt fra den xxx 2001 og indtil videre.
Den xxx 2002 ansøgte xxx  

 AF-xxx om en forhøjelse af antallet af assistancetimer til xxx.
Xxx henviste  

 til en vedlagt redegørelse for det øgede behov fra xxx.
 I redegørelsen af xxx 2002  

 skrev xxx:
 "Undertegnede xxx har  

 siden seneste bevilling af antal timer til personlig assistance, fået  

 yderligere helbredsproblemer og dermed yderligere funktionsnedsættelse.
I xxx 2001 havde jeg en akut  

 infektion med kraftige ledreaktioner, og hvor jeg samtidig i en kort periode  

 ikke kunne gå uden støtte.
Jeg har fået udleveret krykstokke, som jeg  

 lejlighedsvis har behov for.
Siden da har jeg haft flere  

 smerter i leddene i hvile, men specielt ved belastning.
Dette har bevirket,  

 at  

 jeg har haft større behov for hjælp, såvel herhjemme som på arbejdspladsen.
 Jeg har ikke længere  

 mulighed for at klare skriveopgaverne selv, og samtidig har jeg på de  

 dårligste  

 dage store problemer med at gå, grundet smerter fra fødderne.
 Jeg har derfor ofte behov  

 for en person, der kan hjælpe med at hente de ting som jeg skal bruge.
Til Deres orientering er jeg  

 meget glad for stadig at kunne få lov til at virke på en arbejdsplads med min  

 intellekt.
Arbejdet er forbundet med stor livskvalitet for mig, som jeg meget  

 nødig vil være foruden.
Jeg håber at ovenstående  

 oplysninger er tilstrækkelige, men jeg står selvfølgelig til rådighed hvis De  

 ønsker yderligere informationer. " 2.  


  

 Arbejdsformidlingens afgørelse Arbejdsformidlingen xxx traf  

 den xxx 2002 denne afgørelse:
"Vedrørende Xxx -  

  

 Cpr. nr. xxx Ansøgning om forhøjet timetal til personlig  

 assistance Med brev af xxx 2002 har xxx, anmodet  

 Arbejdsformidlingen xxx om stillingtagen til et muligt forhøjet antal timer  

 til  

 ovennævnte, i forbindelse med hendes bevilling til personlig assistance i  

 hendes skånejob i xxx 30 timer pr. uge.
 I forbindelse med  

 ovennævntes ansættelse i skånejobbet xxx 2001, fik xxx bevilget 9 timers  

 personlig assistance, til følgende konkrete arbejdsfunktioner:
Skriveopgaver på EDB  

  

 Fotokopiering  

  

 Løfteopgaver m.v.  

  

 Pakning af brochurer Det fremgår af xxx medsendte  

 redegørelse fra xxx af xxx 2002, at hun siden nævnte bevilling, har fået  

 yderligere helbredsproblemer, og dermed yderligere funktionsnedsættelse i  

 forhold til skånejobbet i xxx.
Endvidere nævnes i  

 redegørelsen, at pågældende siden bevillingen har haft akut infektion med  

 kraftige ledreaktioner til følge, og at der bl.a. som følge deraf er større  

 behov for hjælp på arbejdspladsen.
Her nævnes bl.a. yderligere hjælp til  

 skriveopgaver og afhentning af materialer som skal bruges i dagligt arbejde.
 Under henvisning til xxx  

 anmodning, samt ovennævnte beskrivelse, skal Arbejdsformidlingen xxx meddele  

 afslag på ansøgningen om flere timer til personlig assistance til xxx, i  

 forbindelse med hendes ansættelse i skånejob i xxx.
Afslaget gives med baggrund  

 i Arbejdsmarkedsstyrelsens Bekendtgørelse nr. 1334 af 14. december 2000  

 paragraf 14, stk. 1 og 2, hvoraf fremgår, at personen med handicap selv skal  

 kunne udføre de indholdsmæssige arbejdsopgaver, og at erhvervet ikke må være  

 uforeneligt  

 med handicappet, ligesom ansættelse af en personlig assistent ikke må have  

 karakter af vikardækning eller almindelig medhjælp." AF-xxx´s afgørelse var  

 ledsaget af en klagevejledning.
3.  


  

 Klagen til ankenævnet I brev til ankenævnet af xxx  

 2002 klagede De over AF-xxx´s afgørelse.
I klagen anførte De:
 "Xxx anker hermed  

 afgørelsen, foretaget af Arbejdsformidlingen xxx d.d. xxx 2002, hvori der  

 gives  

 afslag på ansøgning om forhøjelse af timer til personlig assistent for xxx.
 Afslaget begrundes med at  

 ovennævnte selv skal kunne udføre de indholdsmæssige arbejdsopgaver, og at  

 erhvervet ikke må være uforeneligt med handicappet.
Xxx er ansat som  

 projektsygeplejerske.
Hun igangsætter projekter og står for fundraising til  

 gennemførelse af samme.
 Derudover varetager hun  

 personaleadministrationen, herunder lønninger, indberetninger,  

 refusionsanmodninger m.m.
Mange af de indholdsmæssige  

 opgaver klarer hun selv, men hun har hjælp til en del af de administrative  

 opgaver, bl.a. skriveopgaver på EDB, større kopieringsarbejder m.m.
Vi har  

 erfaret at xxx grundet forværring i hendes helbredstilstand er blevet mere  

 afhængig  

 af hjælp, hvorfor vi har søgt om forhøjelse af timetallet.
 Vi har meget sært ved at tro  

 at erhvervet skulle være uforeneligt med handicappet! xxx er ansat i  

 skånejob,  

 og under de aftalte skånehensyn udfører hun det af xxx ønskede arbejde.
Vi er ikke enige i  

 afgørelsen og baggrunden herfor, og anmoder Arbejdsmarkedets Ankenævn om at  

 revurdere  

    

 afgørelsen." Ankenævnets sekretariat  

 anmodede den xxx 2002 AF-xxx om bemærkninger til klagen samt om oversendelse  

 af  

 samtlige sagsakter.
4.  


  

 Arbejdsformidlingens bemærkninger til  

 klagen AF-xxx fremsendte den xxx  

 2002 sine bemærkninger til klagen.
I brevet skrev AF-xxx:
"Vedrørende klage fra xxx - cpr. nr. xxx Arbejdsmarkedets Ankenævn  

 har i skrivelse af xxx 2002 - j. nr. xxx - bedt om Arbejdsformidlingens  

 bemærkninger til klagen fra xxx ved xxx.
 Det fremgår af klagen, at  

 xxx i sin stilling som projektsygeplejerske varetager mange af de  

 indholdsmæssige opgaver selv men, at hun har hjælp til en del af de  

 administrative opgaver, bl.a. til skriveopgaver på EDB, større  

 kopieringsarbejder m.m.
 Det fremgår ligeledes af  

 klagen, at en forværring i xxx helbredstilstand har gjort hende mere afhængig  

 af hjælp, hvilket er baggrund for ansøgning om forhøjelsen af timetallet til  

 en  

 personlig assistent.
 Arbejdsformidlingen har den  

 xxx 2002 givet afslag om mulig forhøjet timetal til personlig assistance,  

 udover de allerede bevilligede 9 timer.
 Afslaget er begrundet i, at  

 Arbejdsformidlingen er af den opfattelse, at de yderligere nævnte  

 helbredsmæssige problemer, skal tilpasses i xxx timetal i skånejobbet under  

 hensyn til den tilkendte førtidspensions vilkår.
 Afslaget gives på baggrund  

 af Arbejdsmarkedsstyrelsens bekendtgørelse nr. 1334 af 14. december 2000, §  

 14,  

 stk. 1 og 2.
Kopi af sagen akter er  

 vedlagt." 5.  


  

 Nyt efter klagen I brev til ankenævnet af xxx  

 2002 kommenterede De AF-xxx´s besvarelse til ankenævnet.
I brevet skrev De:
 "Vedlagt sendes  

 kommentarer i forbindelse med afslag om mulig forhøjet timetal til personlig  

 assistance til xxx, Cpr. nr. xxx.
 Vi henviser til de tidligere  

 fremsendte bemærkninger, og anmoder Arbejdsmarkedets Ankenævn om at tage  

 stilling til, om der i forbindelse med skånejobs er et mindre antal timer,  

 der  

 kan bevilges personlig assistance til end ved beskæftigelse på ordinære  

 vilkår  

 for handicappede personer.
 xxx er mundtligt blevet  

 gjort bekendt med at timetallet for personlig assistance ikke kan øges.
 xxx er af den opfattelse, at  

 der gøres forskel på bevilling af antal timer til handicappede i skånejob og  

 handicappede på ordinære vilkår.
 Som tidligere oplyst har xxx  

 grundet forværring i helbredstilstanden et stort behov for assistance i f. m.  

 udførelse  

 af sine arbejdsopgaver.
Vi i xxx vil blive glade for  

 en stillingtagen til timetallet for personlig assistance for xxx." Ankenævnets sekretariat  

 rettede den xxx 2003 telefonisk henvendelse til xxx med henblik på at få  

 klarlagt, om den ændrede stillingsbetegnelse for xxx fra  

 "kontorassistent" til "projektsygeplejerske" dækkede over  

 ændringer i xxx stillingsindhold i forhold til det tidligere oplyste.
 xxx oplyste på  

 sekretariatets forespørgsel, at hun oprindelig var uddannet sygeplejerske.  

 Hendes stillingsbetegnelse var blevet ændret, fordi der var kommet mere  

 omsorgsmæssige funktioner ind i hendes stilling, f.eks. i forbindelse med  

 samtaler med forældre og børn, kommunikation med myndigheder,  

 videreformidling  

 af oplysninger m.v.
Der var dog ikke tale om  

 væsentligt ændrede arbejdsopgaver i forhold til tidligere; det var stadig en  

 administrativ stilling, hvor hun havde brug for assistance til de tidligere  

 beskrevne funktioner 6.  


  

 Regler Lov om kompensation til handicappede i erhverv m.v.,  

 jf. lovbekendtgørelse nr. 55 af 29. januar 2001 ...
§ 7.  

  

 Den personlige assistent ansættes i virksomheden på normale  

 vilkår, eller den personlige assistance rekvireres som tegnsprogstolkning  

 efter  

 nærmere fastsatte regler herfor.
Den personlige assistent kan endvidere  

 rekvireres hos et vikarbureau.
Den handicappede person skal forud for  

 ansættelsen af en assistent godkende denne.
 Stk. 2. Tilskud kan kun ydes til en bestemt  

 arbejdsfunktion i en bestemt virksomhed.
Stk. 3. Tilskud kan ydes for assistance i  

 gennemsnitlig indtil 20 timer pr. uge for en bestemt periode eller indtil  

 videre.
I forbindelse med efteruddannelse forud for et konkret  

 ansættelsesforhold, jf. § 5, stk. 2, kan der ydes tilskud op til fuld tid.
En  

 handicappet person, der har mere end ét af de i § 4 nævnte handicap eller i  

 øvrigt har et meget betydeligt handicap, kan efter en konkret vurdering få  

 tilskud op til fuld tid.
 ...
 Arbejdsmarkedsstyrelsens bekendtgørelse nr.  

 1168  

    

 af 17. december 2002 om  

 kompensation til handicappede i erhverv m.v.
 ...
 § 13.  

  

 Den personlige assistent skal bistå den handicappede person  

 med de praktiske arbejdsfunktioner, som følger af beskæftigelsen, og som den  

 pågældende på grund af handicappet ikke selv kan udføre.
Stk. 2. Assistancen kan  

 fordeles på flere assistenter.
Den samlede assistance må ikke overstige det  

 maksimale timeantal, der kan bevilges, jf. § 15.
§ 14. Der kan ikke ydes  

 tilskud til personlig assistance, hvis erhvervet er uforeneligt med  

 handicappet.
Personen med handicap skal selv kunne udføre de indholdsmæssige  

 arbejdsopgaver.
 Stk. 2. Ansættelsen af den  

 personlige assistent må ikke have karakter af vikardækning eller almindelig  

 medhjælp.
§ 15.  

  

 Der kan bevilges tilskud op til 20 timer pr. uge i gennemsnit  

 pr. kvartal for lønmodtagere og selvstændige erhvervsdrivende, der arbejder  

 37  

 timer om ugen.
Ved færre arbejdstimer beregnes tilskuddet forholdsmæssigt.
 ...
