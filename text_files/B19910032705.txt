I medfør af § 25, stk. 2, i lov nr. 408 af 13. juni 1990 om teater og efter forhandling med Kommunernes Landsforening, Amtsrådsforeningen i Danmark samt Københavns og Frederiksberg Kommuner fastsættes:
 § 1.  Staten refunderer 50 pct. af kommunernes og  

 amtskommunernes udgifter ved køb af forestillinger af børneteater og  

 opsøgende teater.
 § 2.  Ved børneteater forstås i denne bekendtgørelse  

 teater, som er produceret for børn under 16 år.
Stk. 2.  Ved opsøgende teater forstås teater, der  

 opføres på steder som skoler, børneinstitutioner, biblioteker, arbejdspladser  

 etc., hvor publikum kommer af andre grunde end for at se teater.
Denne  

 teaterform kan henvende sig både til børn og voksne.
 § 3.  Der ydes kun refusion ved køb af professionelle  

 teaterforestillinger.
Stk. 2.  Teaterrådet afgør om en forestilling kan  

 godkendes som refusionsberettiget.
Forestillinger af børneteater og opsøgende  

 teater produceret med støtte i henhold til teaterloven er dog umiddelbart  

 omfattet af refusionsordningen.
 § 4.  Følgende kommunale og amtskommunale udgifter er  

 refusionsberettigede:
 § 5.  Der ydes ikke refusion af følgende kommunale og  

 amtskommunale udgifter:
 § 6.  Kommunerne og amterne udarbejder en opgørelse  

 over de i løbet af kalenderåret afholdte refusionsberettigede udgifter.
 Stk. 2.  Udgifterne medregnes i opgørelsen eksklusiv  

 købsmoms.
 § 7.  Opgørelsen skal indsendes til ministeriet senest  

 1. marts i det følgende år.
 Stk. 2.  Der kan kun indsendes een opgørelse for hver  

 kommune eller amtskommune.
 § 8.  Bekendtgørelsen træder i kraft den 1. juli 1991  

 og har virkning for kommunale og amtskommunale udgifter, som afholdes efter  

 1. januar 1991.
 Stk. 2.  Punkt 9-12 i cirkulære af 3. januar 1980 om  

 statsrefusion af kommuners og amtskommuners udgifter til børneteater og  

 opsøgende teater ophæves.
Kulturministeriet, den 27. maj 1991 P.
M.
V.
E.
B.
