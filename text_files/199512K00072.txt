Nr LSF 72 Forslag til Lov om ændring af kildeskatteloven (Forlængelse af  

 afviklingsperioden for § 48 E-beskatning af visse lønmodtagere) Fremsat af Flemming Hansen (KF) Brian Mikkelsen (KF) Gitte Seeberg (KF)  

 Peter Brixtofte (V) Mariann Fischer Boel (V) den 16. november 1995 Vedtaget ved tredjebehandling den 7. maj 1996 Lov nr. 398 af 22/05/1996 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, foretages  

 følgende ændring:
 1. I § 48 E, stk. 7, 1. pkt., ændres »24 måneder«  

 til: »48 måneder«.
§ 2 Stk. 1. Skatteministeren fastsætter ikrafttrædelsestidspunktet for  

 loven.
 Stk. 2. Loven har virkning for ansættelseskontrakter, der indgås  

 eller forlænges efter lovens ikrafttræden, jf. stk. 1.
 Stk. 3. Loven kan på de i 2. pkt. anførte betingelser tillige  

 finde anvendelse på ansættelsesforhold, hvor den skattepligtige er blevet  

 beskattet med 25 pct., men hvor der på grund af overskridelse af den  

 hidtidige periode i § 48 E, stk. 7, skal ske efterbeskatning efter § 48 E,  

 stk. 5. Det er en betingelse, at der er tale om samme ansættelsesforhold, som  

 blev forlænget efter § 48 E, stk. 7, at ansættelsesforholdet er opretholdt  

 ved lovens ikrafttræden, og at parterne i det samme løbende  

 ansættelsesforhold efter dette tidspunkt aftaler, at dette skal omfattes af  

 periodeforlængelsen i § 1. Den samlede forlængelse af en ansættelseskontrakt  

 efter § 48 E, stk. 7, kan højst udgøre 48 måneder i alt.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, foretages  

 følgende ændringer:
 1. I § 48 E, stk. 1, 1. pkt., ændres »36  

 måneders« til: »60 måneders«.
 2. I § 48 E, stk. 3, 2. pkt., ændres »36 måneder«  

 til: »60 måneder«.
 3. I § 48 E, stk. 4, 5. pkt., ændres »36 måneder«  

 til: »60 måneder«.
 4. I § 48 E, stk. 6, 2. pkt., ændres »36 måneder«  

 til: »60 måneder«.
 5. I § 48 E, stk. 7, 1. pkt., ændres »36 måneder«  

 til: »60 måneder«.
§ 2 Stk. 1. Skatteministeren fastsætter ikrafttrædelsestidspunktet for  

 loven.
 Stk. 2. Loven har virkning for ansættelseskontrakter, der indgås  

 eller forlænges efter lovens ikrafttræden, jf. stk. 1.
 Stk. 3. Skattepligtige, der er blevet beskattet efter § 48 E, stk.  

 4, og som ved lovens ikrafttræden beskattes efter § 48 E, stk. 7, kan i  

 stedet for vælge for en periode på indtil 24 måneder at blive beskattet efter  

 reglerne i § 48 E, stk. 4. Skattepligtige, hos hvem der på grund af en  

 overskridelse af perioden på 24 måneder i § 48 E, stk. 7, skal ske  

 efterbeskatning efter § 48 E, stk. 5, efterbeskattes ikke i de tilfælde, hvor  

 overskridelsen udgør mindre end 24 måneder, hvis der er tale om samme  

 ansættelsesforhold, som blev forlænget efter § 48 E, stk. 7, og  

 ansættelsesforholdet er opretholdt ved lovens ikrafttræden.
Bemærkninger til lovforslaget Almindelige bemærkninger Den såkaldte 30 pct.s-beskatningsordning er fastsat i kildeskattelovens §  

 48 E.
Ordningen blev indført ved lov nr. 489 af 24. juni 1992. Der henvises  

 vedrørende Folketingets behandling af loven til forslag til lov om ændring af  

 kildeskatteloven og forskellige andre skattelove. (30 pct.s-beskatning af  

 visse lønmodtagere m.v.) (L 158), folketingsåret 1991-92, Folketingstidende  

 tillæg A sp. 3439, forhandlingerne sp. 3556, 4002, 10491 og 11066, tillæg B  

 sp. 2335 og tillæg C sp. 1455. Det fremgår af bemærkningerne til L 158, at  

 formålet med forslaget var at styrke Danmarks internationale konkurrenceevne  

 ved at fremme forskning og produktudvikling af internationalt tilsnit i  

 danske virksomheder og forskningsinstitutioner.
Dette formål tilgodeses ved,  

 at udenlandske forskere og andre nøglemedarbejdere, der flytter til Danmark i  

 forbindelse med tidsbegrænset ansættelse på mellem 6 og 36 måneder i en  

 virksomhed eller forskningsinstitution her i landet, under visse betingelser  

 kan vælge at lade sig beskatte med 30 pct. af bruttoindkomsten uden fradrag  

 af nogen art i stedet for sædvanlig indkomstbeskatning.
30 pct.s-beskatningsordningen blev ændret ved lov nr. 296 af 27. april  

 1994. Der henvises vedrørende Folketingets behandling af loven til forslag  

 til lov om ændring af kildeskatteloven og personskatteloven. (Ændringer af 30  

 pct.s-beskatning af visse lønmodtagere) (L 149), folketingsåret 1993-94,  

 Folketingstidende tillæg A sp. 6225, forhandlingerne sp. 5466, 5926, 8761,  

 9308, tillæg B sp. 725 og tillæg C sp. 707. Det fremgår af bemærkningerne til  

 L 149, at ud over en nedsættelse af skattetaksten til 25 pct. i forbindelse  

 med indførelsen af arbejdsmarkedsbidrag, hvorved den samlede beskatning  

 nogenlunde fastholdes, medfører lovforslaget en forlængelse af  

 afviklingsperioden i kildeskattelovens § 48 E.
Efter kildeskattelovens § 48 E  

 havde den skattepligtige efter udløbet af 36-måneders-perioden mulighed for  

 at blive i landet i yderligere 12 måneder mod, at der i denne periode betales  

 skat efter de sædvanlige regler.
For at gøre ordningen mere smidig og  

 fleksibel både for virksomheder og lønmodtagere blev afviklingsperioden med  

 vedtagelsen af L 149 forlænget fra 12 til 24 måneder, hvorved lønmodtagerne  

 får mulighed for at blive i landet i sammenlagt 5 år, nemlig 3 år med  

 30-pct.s-beskatning og 2 år med almindelig skat.
Formålet med dette lovforslag er, at forbedre ordningen yderligere og  

 dermed mulighederne for, at danske virksomheder og forskningsinstitutioner i  

 højere grad kan tiltrække højt kvalificerede medarbejdere med den  

 erhvervsmæssige konsekvens, at Danmarks internationale konkurrenceevne  

 forbedres.
Lovforslaget indebærer, at den særlige beskatningsperiode udvides  

 fra 3 år til 5 år.
Forlængelsen af beskatningsperioden bevirker, at  

 medarbejderne kan blive i Danmark i længere tid end efter de gældende regler.  

 Det gør ordningen bedre, mere fleksibel og attraktiv for medarbejderne og  

 dermed for virksomhederne.
Det blev i forbindelse med 30-pct.s-beskatningsordningens gennemførelse  

 fremhævet, at der er tale om en forsøgsordning, hvis enkeltdele løbende  

 skulle vurderes med henblik på eventuelle korrektioner.
I forbindelse med  

 gennemførelsen af L 149 i folketingsåret 1993-94 oplyste skatteministeren, at  

 Skatteministeriet i 1994 ville gennemføre en undersøgelse af ordningens  

 anvendelse med henblik på at give et politisk grundlag for at vurdere, om  

 ordningen virkede efter sin hensigt.
Af Skatteministeriets undersøgelse af  

 den særlige skatteordning for højtlønnede udenlandske nøglemedarbejdere og  

 forskere (januar 1995) fremgår bl.a., at skatteprovenuet (inkl.  

 arbejdsmarkedsbidrag) fra ordningen skønnes til 185 mio. kr. for 1994, heraf  

 arbejdsmarkedsbidrag 30 mio. kr.
Skatteministeren har vedrørende udviklingen  

 af ordningen oplyst, at de seneste tal viser, at der pr. 1. juni 1995 var 232  

 danske virksomheder, som havde ansatte under ordningen, og at i alt 719  

 personer anvendte ordningen pr. 1. juni 1995, jf.
Skatteudvalget, 1995-96,  

 alm. del, bilag 64. Idet der i øvrigt henvises til Skatteministeriets  

 undersøgelse, kan det nævnes, at det af undersøgelsen bl.a. fremgår, at 60  

 pct. af nøglemedarbejderne/forskerne er ansat for en periode på 2-3 år, og  

 det fremgår, at nøglemedarbejdernes/forskernes stillinger er helt eller  

 delvis nyoprettede som følge af den særlige beskatningsordning.
Det fremgår  

 endvidere, at for 90 pct. af de privatansatte og 60 pct. af de ansatte på  

 offentlige institutioner mener virksomhederne/institutionerne, at det ville  

 være udelukket eller tvivlsomt, om virksomheden kunne have ansat en  

 tilsvarende medarbejder til samme bruttoløn uden anvendelse af den særlige  

 beskatningsordning. 1/3 af de private virksomheder mener, at ordningen har  

 styrket virksomhedernes internationale konkurrenceevne meget, og 1/3 mener,  

 at den har bidraget meget til, at nye aktiviteter placeres i Danmark.
Med  

 hensyn til virksomhedernes/institutionernes ønsker til ordningen fremgår det  

 bl.a. af undersøgelsen, at der er ønske om en udvidelse af ordningen til at  

 omfatte flere personalegrupper ved, at løngrænsen nedsættes, samt ønske om en  

 udvidelse af den periode, som ordningen kan benyttes i, fra de nuværende 3 år  

 til 5 år og i tilknytning hertil eventuelt en længere afviklingsperiode med  

 normal beskatning.
Det bemærkes i den forbindelse, at undersøgelsen dækker  

 ordningen, som den så ud før lovændringen i 1994, hvor bl.a.  

 afviklingsperioden blev udvidet fra 12 til 24 måneder, jf. ovenfor.
 Som bilag til lovforslaget er optrykt nogle tabeller fra  

 Skatteministeriets undersøgelse af den særlige skatteordning for højtlønnede  

 udenlandske nøglemedarbejdere og forskere.
Bemærkninger til lovforslagets enkelte bestemmelser Til § 1 Til nr. 1 Efter de gældende regler kan udlændinge, der tager ansættelse i Danmark,  

 og som i den forbindelse opholder sig her i landet i en periode på mellem 6  

 måneder og 36 måneder, vælge at benytte den særlige beskatningsordning i  

 kildeskattelovens § 48 E.
Det foreslås, at denne periode udvides til mellem 6  

 måneder og 60 måneder.
Det bevirker, at lønmodtageren kan være omfattet af  

 beskatningsordningen i 7 år, nemlig 5 år med den særlige beskatning og 2 år  

 med den almindelige beskatning, jf. afviklingsperioden på 24 måneder i § 48  

 E, stk. 7.
Til nr. 2-5 Ændringerne er konsekvenser af nr. 1.
Til § 2 § 48 E-beskatningen af visse lønmodtagere er notificeret over for og  

 godkendt af Europa-Kommissionen efter EU-reglerne om statsstøtte. Ændringen  

 af ordningen skal også notificeres.
Af hensyn til, at ændringen ikke kan  

 træde i kraft, før Kommissionen har godkendt den, foreslås det i stk. 1, at  

 skatteministeren bemyndiges til at fastsætte ikrafttrædelsestidspunktet for  

 lovændringen.
Bemyndigelsen skal anvendes til at sætte loven i kraft, så  

 snart Kommissionens godkendelse foreligger.
 Bestemmelserne i forslagets § 1 om, at perioden for den særlige  

 beskatningsordning udvides fra 36 til 60 måneder, foreslås i stk. 2 at få  

 virkning for ansættelseskontrakter, der indgås eller forlænges, efter at  

 loven er trådt i kraft.
Ved bestemmelsen i stk. 3, 1. pkt., sikres det, at lønmodtagere, som er  

 blevet beskattet i 3 år efter de gældende regler, og som ved lovens  

 ikrafttræden befinder sig i den 24 måneders afviklingsperiode i § 48 E, stk.  

 7, hvor der skal ske almindelig beskatning, kan blive omfattet af udvidelsen  

 af den særlige beskatningsperiode fra 3 til 5 år.
Disse lønmodtagere kan  

 hermed i op til 5 år blive beskattet efter § 48 E, stk. 4, hvortil kommer den  

 efterfølgende 2-årige afviklingsperiode.
Ved bestemmelsen i stk. 3, 2. pkt., sikres det, at lønmodtagere, som har  

 fortsat ansættelsesforholdet ud over den 24 måneders afviklingsperiode i § 48  

 E, stk. 7, og hvor der efter de hidtidige regler skal ske efterbeskatning  

 efter § 48 E, stk. 5, ikke skal efterbeskattes, hvis overskridelsen er på  

 højst 24 måneder.
Dette svarer til, at de pågældende lønmodtagere har en  

 afviklingsperiode med almindelig beskatning på 4 år, hvor de i dag kun har 2  

 år.
Bilag Nogle udvalgte tabeller fra Skatteministeriets undersøgelse af den særlige  

 skatteordning for højtlønnede udenlandske nøglemedarbejdere og forskere  

 (januar 1995) Tabel 7: I hvilket omfang bidrager muligheden for at ansætte  

 medarbejdere under 30 pct.-ordningen til at tiltrække højt kvalificerede  

 udenlandske medarbejdere? Efter 2. behandling den 25. april 1996 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, foretages  

 følgende ændring:
 1. I § 48 E, stk. 7, 1. pkt., ændres »24 måneder«  

 til: »48 måneder«.
§ 2 Stk. 1. Skatteministeren fastsætter ikrafttrædelsestidspunktet for  

 loven.
 Stk. 2. Loven har virkning for ansættelseskontrakter, der indgås  

 eller forlænges efter lovens ikrafttræden, jf. stk. 1.
 Stk. 3. Loven kan på de i 2. pkt. anførte betingelser tillige  

 finde anvendelse på ansættelsesforhold, hvor den skattepligtige er blevet  

 beskattet med 25 pct., men hvor der på grund af overskridelse af den  

 hidtidige periode i § 48 E, stk. 7, skal ske efterbeskatning efter § 48 E,  

 stk. 5. Det er en betingelse, at der er tale om samme ansættelsesforhold, som  

 blev forlænget efter § 48 E, stk. 7, at ansættelsesforholdet er opretholdt  

 ved lovens ikrafttræden, og at parterne i det samme løbende  

 ansættelsesforhold efter dette tidspunkt aftaler, at dette skal omfattes af  

 periodeforlængelsen i § 1. Den samlede forlængelse af en ansættelseskontrakt  

 efter § 48 E, stk. 7, kan højst udgøre 48 måneder i alt.
