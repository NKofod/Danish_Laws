 Konstruktion af A-ramme:
 1.1 Summen af de beregnede kraftpåvirkninger i forhold til materialets  

 brudstyrke ved træk baseret på de mindst gunstige forhold med hensyn til 15  

 grader slagside og 10 grader styrlastighed skal resultere i en  

 sikkerhedsfaktor på mindst 4,5.
1.2 Mindste materialetykkelse 6 mm.
Der kræves fornøden beskyttelse mod  

 korrosion. (Maling).
 1.3 Der kræves dokumentation for, at der er anvendt klasset  

 skibsbygningsstål af »grade A«.
 1.4 A-rammen skal være mærket med den maksimale sikre arbejdsbelastning.  

 (SWL).
 Krav til drivspillene:
 2.1 Den beregnede sikkerhedsfaktor skal være mindst 4,5 i forhold til  

 materialets brudstyrke ved træk.
 2.2 Dokumentation for materialets kvalitet skal foreligge, dvs. at spil  

 skal være godkendt af et anerkendt klassifikationsselskab for »Man  

 Riding«.
 2.3 Påløbsvinklen må ikke overstige 5 grader for rillede tromler og 3  

 grader for tromler uden riller.
 2.4 Alle spil skal være udstyret med en automatisk primær bremse, der kan  

 fastholde byrden ved energisvigt.
2.5 Spil for kurve skal være udstyret med permanente koblinger for  

 tilslutning af normal- og reservekraftforsyning.
Begge tilslutninger skal  

 være forsynet med afspærlige kontraventiler.
Spil for klumpvægte skal være  

 udstyret med kobling for tilslutning af normal kraftforsyning.
2.6 Spil for kurv og klumpvægt skal være indrettet med automatisk  

 højdestop.
Højdestoppene skal kunne sættes ud af funktion, ved tvangsåbning  

 af ventilerne.
 2.7 Spil som af fabrikanten angives som uanvendelig til persontransport må  

 ikke anvendes.
 2.8 Spilkoblinger, der kan udkobles under drift må ikke anvendes.
 2.9 Bevægelige dele såsom tandhjul, svinghjul, koblinger, kæder, aksler og  

 andre maskinelle indretninger, som ikke er forsvarlig afskærmet i kraft af  

 deres anbringelse eller konstruktion, skal være forsynet med forsvarlig  

 afskærmning.
 2.10 Betjeningsordningerne skal være således indrettet, at de går tilbage  

 til neutral stilling, når de slippes.
 Krav til blokke og wirer:
3.1 Sikkerhedsfaktoren skal være mindst 5 i forhold til brudstyrken ved  

 træk af det materiale, der anvendes til blokke.
Skivediameteren skal være  

 mindst 12 gange taljeløbernes diameter.
3.2 Led, kæder og sjækler skal være af stål og fremstillet i henhold til  

 de i så henseende gældende nationale bestemmelser.
Sikkerhedsfaktoren skal  

 være mindst 5 i forhold til materialets brudstyrke ved træk.
 3.3 Brudstyrken for wirer skal være mindst 6 gange den maksimale  

 arbejdsbelastning for wiren.
 3.4 Der kræves certifikat på wiretaljeløberne.
 3.5 Taljeblokken og wirerne på kurben skal afskærmes så dykkeren ikke kan  

 komme til skade.
 Krav til afprøvning af den komplette A-ramme:
4.1 A-rammen skal være i stand til at modstå en statisk prøvebelastning på  

 2,2 gange den arbejdsbelastning, A-rammen påvirkes af.
Prøven udføres uden  

 krængning eller styrlastighed.
Den eventuelle udbøjning måles.
 4.2 Hvert spil skal gennemgå et udstrakt prøvningsprogram, herunder  

 bremseprøver på mindst 1,5 gange arbejdsbelastningen samt er række affirings-  

 og hejseprøver.
4.3 Alle spil skal under affiring være i stand til at holde 1,5 gange  

 arbejdsbelastningen på spilbremsen.
Minimumsbelastningen for at overvinde  

 spilmodstanden skal måles.
4.4 Prøverne overværes af Søfartsstyrelsen og et anerkendt  

 klassifikationsselskab eller prøvningsselskab, og attest med prøveresultater  

 påført skal udfærdiges, og opbevares ved A-rammen.
Prøverne foretages med 12  

 måneders mellemrum.
 4.5 Efter flytning og opstilling skal A-ramme og spil afprøves ved en  

 statisk bremseprøve med 1,5 gange arbejdsbelastningen.
 4.6 Der skal være udarbejdet en vedligeholdelsesmanual.
 Søfartsstyrelsen vil, efter at ovennævnte krav er opfyldt, udstede en  

 attest på A-rammen gældende i 5 år.
