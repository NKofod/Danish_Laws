Resumé K kommune anbragte en 13-årig pige C på børnehjem efter samtykke  

 fra moderen, der alene havde forældremyndigheden.
Anbringelsen blev  

 gennemført  

 med fogedens bistand, idet barnet opholdt sig hos faderen A efter udløbet af  

 almindeligt weekend-samvær.
Efter samme aften midlertidigt at have afskåret A  

 fra enhver kontakt med C indskrænkede kommunen knap 14 dage senere (i medfør  

 af  

 bistandslovens § 67, stk. 1) samværsretten i væsentligt omfang.
Afgørelsen  

 hvilede hovedsagelig på oplysninger og vurderinger fra overlæge G, særligt en  

 erklæring fra G, som var indgået i fogedsagen.
Ombudsmanden fandt, at kommunen - uanset at faderen fra fogedforretningen  

 havde kendskab til erklæringen - var forpligtet til at partshøre faderen om  

 erklæringen, da faderen ikke var bekendt med, at erklæringen indgik i  

 beslutningsgrundlaget for samværsafgørelsen.
Kommunen undersøgte ikke A's  

 indsigelser vedrørende oplysningsgrundlaget og G's habilitet.
Ombudsmanden  

 udtalte, at afgørelsen hvilede på et utilstrækkeligt oplysningsgrundlag.
Da  

 kommunen havde anvendt overlægens iagttagelser og vurderinger som udtryk for  

 uvildig, sagkyndig vurdering, og da der var tvivl om holdbarheden af  

 overlægens  

 erklæring i relation til samværsret, var kommunens bevisbedømmelse behæftet  

 med  

 fejl i et sådant omfang, at afgørelsens gyldighed var tvivlsom, når fejlen  

 angående bevisbedømmelsen blev sammenholdt med kommunens øvrige fejl.
 Da kommunen under ombudsmandens behandling af sagen havde ophævet  

 begrænsningerne i faderens samværsret, foretog ombudsmanden ikke videre  

 vedrørende gyldighedsspørgsmålet. (J. nr. 1992-2285-072).
Kommunal afgørelse om samværsbegrænsning, jf. bistandslovens  

 § 67, stk. 1. Sagsoplysning.
Partshøring.
A klagede over, at K Kommune  

 med en skrivelse af 26. august 1992 begrænsede hans samværsret og kontakt i  

 øvrigt med hans barn C på 13 år.
Afgørelsen blev truffet efter, at barnet  

 knap  

 14 dage forinden var blevet anbragt på et børnehjem efter samtykke fra  

 moderen,  

 der alene havde forældremyndigheden.
 Det fremgik af A's klage af  

 28. september 1992 med bilag og af sagens akter, at X Statsamt den 8. oktober  

 1991 udfærdigede en resolution, hvorved omfanget af A's ret til samvær med  

 sit  

 og B's barn C blev fastsat til følgende:
 "1. Hver anden weekend med togafgang fra (X-by)  

 fredag kl. 15.14 til søndag med togankomst til (X-by) kl. 19.31. Første gang  

 weekenden 18. - 20. oktober 1991.
 Hver anden påskeferie fra onsdag før skærtorsdag med  

 togafgang fra (X-by) kl. 15.14 til 2. påskedag med togankomst til (X-by) kl.  

 19.31. Første gang påsken 1993.
 I skolernes sommerferie med togafgang fra (X-by) kl.  

 15.14 til søndagen 16 dage senere med togankomst til (X-by) kl. 19.31.
 Skiftevis skolens efterårsferie og vinterferie med  

 togafgang fra (X-by) fredag kl. 15.14 til søndagen 10 dage senere med  

 togankomst (X-by) kl. 19.31. I 1992 samvær i vinterferien, i 1993 samvær i  

 efterårsferien o.s.v.
I juleferien fra den 26. december med togafgang fra  

 (X-by) kl. 15.14 til den 29. december med togankomst til (X-by) kl.  

 19.31." Bortset fra en mindre  

 udvidelse af samværet i juleferien var omfanget af A's samværsret efter det  

 oplyste ikke senere blevet ændret af statsamtet.
 Det fremgik af den skrivelse,  

 hvormed resolutionen blev fremsendt til C's forældre, at resolutionen  

 erstattede en tidligere afgørelse fra 1989. Af følgeskrivelsen fremgik  

 endvidere følgende:
 "Af børnepsykiatrisk  

 erklæring af 19. juni 1991 fremgår bl.a. følgende:
 "Det er (også) helt  

 tydeligt, at på den måde samværet bliver aftalt imellem forældrene, med  

 faderens kontakt til (B's) mor og (B's) mors reaktioner i forhold til (C), er  

 en belastning for (C), således at forsvarligheden med denne kontakt, der har  

 varet igennem flere år, er uhensigtsmæssig for (C's) psykiske udvikling, med  

 den massive loyalitetskonflikt (C) er i.
På baggrund af dette, især  

 den svære loyalitetskonflikt og (C's) eget ønske og samværets betydning for  

 hende, må man anbefale, at samværet fortsætter uændret, men da dette medfører  

 mange problemer, må man anbefale, at aftaler om dette sker via en neutral  

 person,  

 således at der ikke bliver de kontakter med muligheder for konflikter imellem  

 forældrene." Statsamtet har ved afgørelsen  

 lagt specielt vægt herpå og har således fundet, at det af hensyn til (C) er  

 vigtigt, at der fastsættes en præcis og detaljeret samværsordning for at  

 sikre  

 (C) ro og stabilitet omkring samværsbesøgene.
Som et yderligere led heri  

 har statsamtet ligeledes fundet det nødvendigt, i vidt omfang at fastholde en  

 samværsordning som i afgørelse af 7. juli 1989, dog med den præcisering som  

 kan  

 medvirke til at mindske konflikterne.
Der henvises endvidere til det foran  

 nævnte vedrørende lovgrundlaget, hvoraf fremgår, at statsamtet kun kan ændre  

 en  

 afgørelse om samværsret, hvis hensynet til, hvad der er bedst for barnet  

 taler  

 for det." Den nævnte erklæring var  

 udfærdiget af psykolog D og børnepsykiater E, begge Y-by.
Statsamtets  

 resolution var uden tidsbegrænsning.
Erklæringens anbefaling om en  

 (automatisk)  

 genoptagelse efter et års forløb blev således ikke fulgt af statsamtet.
 I forbindelse med sommerferiesamvær  

 1992 og et senere weekendsamvær blev der henholdsvis den 23. juli og 14.  

 august  

 1992 foretaget fogedforretninger mod A på hans bopæl i Z-by.
 Om optakten til fogedmødet  

 den 14. august 1992 er på kommunens journalark bl.a. anført følgende:
 "....
10.8.92. Psykolog (F)  

 oplyser, at (C) var sendt til skole iflg. moder d. 7.8. kl. 7.45. De finder  

 senere ud af på skolen, at (C) ikke er mødt på (skolen). (F) kontakter  

 moderen  

 og oplyser dette.
Hun vil tage ud og se efter hendes cykel forskellige  

 steder, bl.a.  

 ved stationen.
Senere ringer faderen til (F) og oplyser, at (C) er taget ned  

 hos ham i (Z-by) og vil blive der.
Dette lader han gå videre til moderen.
Der  

 er en aftale med moderen om, at (C) ikke må udmeldes af (skolen) til skole i  

 (Z-by), hvilket faderen ønsker.
13.8.92  

  

 Overlæge (G), Børnepsykiatrisk hospital  

  

 , (Æ-by)  

  

 (...) lokal (...)  

  

 oplyser hertil, at han finder, at faderen er  

 totalt uegnet til at have barnet.
Han vil foreslå, at (C) bliver anbragt et  

 neutralt sted udenfor hjemmet.
Barnet lider psykisk overlast og må fjernes  

 evt.  

 med politiets hjælp.
Han finder at sagen er på kanten af en Jon-sag.
Det  

 aftales, at han samme dag kontakter (B) for at få hendes accept til at  

 anbringe  

 barnet udenfor hjemmet.
Han finder, at (et børnehjem) vil være bedst egnet  

 til  

 at klare sagen.
Han vil ambulant kunne indgå i supervision og beh. på  

 børnehjemmet, som han har gode erfaringer i samarbejde med.
Han finder, at  

 (C)  

 hurtigst muligt bør placeres på (børnehjemmet). Det aftales, at jeg  

 undersøger  

 mulighederne herfor.
 ....
Tilbagemelding fra overlæge  

 (G), der siger, at moderen har givet sin accept til en placering i (Ø-by).  

 Efter hans opfattelse skal (C) være på (børnehjemmet) indtil der om ca. et  

 par  

 mdr. kan skaffes en døgnplads på børnepsykiatrisk afd., hvor man vil lave en  

 plan over, hvad der videre skal ske med (C). Overlæge (G) anbefaler, at  

 faderen  

 kontaktes telefonisk i et forsøg på at få en aftale om, at jeg henter barnet  

 i  

 morgen og bringer det til (børnehjemmet). Hvis faderen ikke vil medvirke med  

 at  

 udlevere (C), vil han heller ikke, hvis man kommer uanmeldt.
Og så vil det  

 være  

 nødvendigt, at barnet udleveres med fogeden og politiets hjælp.
Han lover  

 omgående at sende en erklæring vedr. (C) til socialforvaltningen.
 ....
14.8.92 Modtaget udtalelse  

 fra overlæge (G). Senere på dagen rådført mig med overlægen, om man skulle  

 begære fogedforretning samme dag eller vente til mandag, som dommer og politi  

 var mest indstillet på.
Han anbefaler, at man laver fogedforretning samme  

 dag,  

 og han lover telf. at kontakte dommer (H) og give den lægelige begrundelse.
...." Den nævnte erklæring havde  

 følgende indhold:
 "  

  

 Børnepsykiatrisk udtalelse vedrørende barnets behandlingsbehov.
 (C) har siden marts 1992,  

 hvor hun blev henvist fra børneafdelingen i (X-by) på grund af psykosomatiske  

 symptomer, været til undersøgelse og behandling i afdelingens ambulatorium.
Vi er bekendt med, at der  

 siden forældrenes samlivs ophør har verseret sager i Statsamtet, hvor faderen  

 har klaget over samværsordningen.
Dette resulterede i, at der i juni 1991  

 blev  

 foretaget en børnesagkyndig undersøgelse ved psykolog (D) og børnepsykiater  

 (E), begge (Y-by).
Af denne undersøgelse  

 fremgår, at (C) er en ensom og identitetsusikker pige med et stort  

 behandlingsbehov.
Hun fremtræder krampagtigt, skintilpasset, en tilpasning  

 som  

 dækker over utryghed og ængstelse.
Hun er umoden i forhold til alderen,  

 fantaserer og er realitetsfornægtende.
I forhold til forældrene indtager hun  

 en  

 beskyttende holdning i relation til, hvem af forældrene der er mest udsat.  

 Dette er langt overvejende og næsten udelukkende i relation til faderen, som  

 hun føler sig meget forpligtet overfor.
Hun føler sig knyttet til begge  

 forældrene, men er dog mest sikker på ikke at miste moderen.
Vedrørende faderen fremgår af  

 undersøgelsen, at han er uden større indsigt i andre menneskers tanker og  

 behov, at han lider af storhedsforestillinger om egen person.
Han vurderes  

 ikke  

 at have megen indsigt i et barns behov, og han synes klart at påvirke (C) til  

 at have samme meninger som han selv og tåler ikke afvigelser herfra.
Man kan  

 således ikke udelukke, at han forsøger at påvirke (C) til at give udtryk for,  

 at hun vil bo hos ham.
Hun har dog fastholdt, at hun fortsat ønsker at bo hos  

 moderen.
Konklusivt fremhæver  

 undersøgelsen, at det er foreneligt med barnets tarv, at hun fortsat har  

 samkvem med faderen hver 14. dag, men samtidig anføres, at dette bør tages op  

 til fornyet overvejelse efter et år på grund af de svære psykiske symptomer,  

 som barnet frembyder.
Man anbefaler ligeledes, at (C) kommer i behandling på  

 grund af sin angst og på grund af den loyalitetskonflikt, hun aktuelt er i.
Vores undersøgelse indtil nu  

 bekræfter ovenstående vurdering af barnet.
Således ser vi hende som en ensom,  

 sårbar, angst pige, der er kommet i klemme i voksenverdenen.
På den ene side  

 lever hun sig ind i de voksnes problemer, deres følelser, tale- og tænkemåde,  

 og på den anden fremtræder hun følelsesmæssigt umoden og småbarnlig.
På det  

 således foreliggende har vi iværksat en behandlingsplan, som dels omfatter et  

 individuelt terapeutisk forløb ved en af ambulatoriets psykologer, samt  

 løbende  

 terapeutisk tilbud til familien.
Aktuelt er der imidlertid  

 sket det, at (C) nu opholder sig hos faderen og har gjort det siden d. 7.8.  

 Hvorvidt hun er rejst ned til faderen af sig selv, eller han har hentet  

 hende,  

 er uvist.
Under alle omstændigheder er hendes ophold hos faderen uden for de  

 givne aftaler og klart imod forældremyndighedsindehaverens ønske.
Faderen har  

 over for myndighederne tilkendegivet, at han ønsker at beholde pigen der og  

 har  

 i den anledning forsøgt hende indmeldt på forskellige skoler i (Z-by).
 Konklusion og anbefaling.
(C) er en 13 år gammel pige,  

 som aktuelt og gennem længere tid har frembudt alvorlige psykiske symptomer.  

 Disse symptomer er givet fremkaldt af en længerevarende loyalitetskonflikt i  

 forhold til forældrene.
Aktuelt vurderer jeg hende under ekstremt pres og må  

 udtrykke min alvorlige bekymring for hendes psykiske tilstand.
Dette  

 begrundes  

 ikke mindst i faderens manglende/begrænsede evne til dels at tilsidesætte  

 egne  

 fordringer, og dels til at kunne imødekomme børns alderssvarende behov.
 Jeg må således konklusivt  

 fremhæve, at såfremt (C) forbliver hos faderen, må jeg anse hendes  

 personlighedsmæssige og sociale velfærd for truet.
Jeg skal derfor anbefale, at  

 (C) straks anbringes på en passende døgninstitution (et neutralt sted) med  

 henblik på øjeblikkelig aflastning af hendes loyalitetskonflikt og med  

 henblik  

 på fortsat behandling i børnepsykiatrisk ambulant regi.
Opholdet bør  

 ligeledes  

 anvendes til nærmere at redegøre for omfanget af samværet med biologisk far,  

 jfr. den børnesagkyndige undersøgelses anbefaling af, at samværet tages op  

 efter et år.
Jeg har over for  

 forældremyndighedsindehaveren, moderen, redegjort for ovennævnte, og hun har  

 givet sit samtykke hertil." I modsætning til den første  

 blev den anden fogedforretning gennemført samme dag kl. 17.15.
 Af udskrift af fogedbogen  

 fremgik bl.a. følgende:
 "....
 Antruffet blev rekvisitus  

 (A). Fogeden drøftede sagen med rekvisitus i overværelse af (I)  

 (kriminalassistent v/Z-by) politi; min bemærkning) og (J). Rekvisitus fik  

 udleveret en kopi af erklæringen af 13. august 1978 (skal være 1992; min  

 tilføjelse) fra overlæge (G), medens rekvisitus foreviste skrivelse af d.d.  

 sendt til embedslægen i (Æ-by).
Rekvisitus imødegik (G's)  

 erklæring og henviste til, at den hvilede på gamle oplysninger og på  

 væsentlige  

 punkter var ukorrekt.
Således har (C) ikke været i nogen egentlig behandling,  

 men kun haft en enkelt samtale.
Det er rekvisitus opfattelse, at (K) Kommune  

 burde medvirke til en ordning, hvor der i første omgang blev givet ham en  

 midlertidig plejetilladelse for (C). Fogeden oplyste, at overlæge (G) omkring  

 middagstid havde rettet henvendelse til fogeden og herunder oplyst, at han  

 fandt det betænkeligt, om (C) forblev hos faderen weekenden over.
Rekvisitus opfordrede fogeden  

 til at tage en samtale med (C), således som en retsassessor havde gjort  

 tidligere.
Fogeden fandt ikke anledning hertil under hensyntagen til, at der  

 forelå en anden situation, idet der ikke nu er tale om udlevering fra den ene  

 forældre til den anden men om anbringelse på institution.
 Rekvisitus fastholdt, at han  

 ikke frivilligt ville medvirke til udlevering af (C).
 Fogedretten tilkendegav  

 herefter overfor rekvisitus, at en eventuel kendelse ville gå ud på  

 udlevering  

 af (C), hvorefter rekvisitus tilkendegav, at han ville rette sig efter denne  

 tilkendegivelse.
 Rekvisitus sørgede herefter  

 for, at (C) blev udleveret til socialrådgiver (J), som sørgede for transport  

 af  

 hende til børnehjemmet.
...." Senere samme aften traf  

 socialforvaltningen i K Kommune beslutning om, at al kontakt mellem C og A  

 midlertidigt skulle stoppes, jf. tilførsel til journalark under datoen 14.  

 august 1992. Tilførslen herom er underskrevet af socialudvalgsformand (L).
A modtog herefter en kopi af  

 et brev af 19. august 1992 fra K Kommune til børnecentret.
Brevet havde  

 følgende indhold:
 "(C) blev den 14.8.92  

 placeret på børnecentret (...) efter en fogedforretning på faderens bopæl.  

 Anbringelse er sket med samtykke af moderen i henhold til Bistandslovens §  

 33,  

 stk. 1 nr. 3.
Da pigen i 10 år har været  

 centrum i samværskonflikter mellem forældrene og nu frembyder alvorlige  

 psykiske symptomer ifølge erklæring af 13.8.92 fra børnepsykiater (G), har  

 det  

 sociale udvalg besluttet, at samværet med faderen, besøg, telf. kontakt og  

 brevkontakt, midlertidig standses, indtil der kan udarbejdes en ordning for  

 fremtidige kontakter.
Beslutningen er truffet i henhold til Bistandslovens §  

 67, stk. 1.
Klager over denne beslutning  

 kan stiles til kommunalbestyrelsen i (K-by)." Det fremgik endvidere af  

 journalarket, at afgørelsen vedrørende A's kontakt med C blev drøftet den 20.  

 august 1992 på et visitationsmøde på Børnecentret (...), hvilket A fik oplyst  

 telefonisk dagen efter.
På journalarket var der vedrørende visitationsmødet  

 henvist til et særligt mødeark.
 Af mødearket fremgik, at  

 følgende deltog i mødet:
 Overlæge G, Børnepsykiatrisk  

 Afsnit, Æ-by Sygehus, konsulent M, X Amt, forstander N, Børnecentret (...),  

 (en  

 psykolog og en pædagog), samme sted, og endelig C's mor, B, og J,  

 sagsbehandler, Å-by Kommune.
 G var på mødearket refereret  

 for følgende udtalelser:
"  

  

 (G)  

  

 : Der har været planlagt ambulant behdl. af (C) + behandling af  

 familien (Mor + nuværende mand). I forb. med psyk. undersøgelse blev (C)  

 betegnet som en angsttilpasset pige.
Hun lider af mave- og hovedsmerter og er  

 svingende i humøret.
Hun er meget styrende i f.t. moderen.
(G)  

  

 fortæller, at faderen er meget knyttet til (C), men han er også  

 manipulerende i f.t. hende.
Det besluttedes derfor, at (C) skulle have ophold  

  

 et neutralt sted  

  

 , indtil tingene er  

 afklaret.
 ....
 (G)  

  

 : Da der er ventetid på indskrivning på Børnepsyk., vil man i  

 stedet hjælpe/støtte (C) herfra under indskrivning på Børnecentret.
 ....
 (G)  

  

 : Det er iorden, at faderen  

  

 midlertidigt  

  

 skal holde sig væk, men  

  

 efterhånden  

  

 har (C) igen brug for kontakt med sin far.
 ....
(G)  

  

 : Kontakten til  

  

 faderen  

  

 anbefales at foregå på inst. m. mulighed for obs. af inst.s personale og  

  

 først efter en periode på f. eks. 14 dage  

  

 og med udgangspunkt i, at (C) skal bo hos moderen.
Der bør fastlægges  

 ordentlige samværsformer." Under mødet blev det  

 besluttet at anbefale følgende kontakt mellem (C) og forældrene:
 "M.h.t.  

  

 kontakt til faderen:
Besøg efter en periode på 14 dage på institutionen max. i 2 timer på en  

 hverdag og under obs. af afd.s personale.
Derefter mulighed for besøg hver  

 14.  

 dag i 2 timer.
 Tlf. kontakt er udelukket.
 M.h.t. breve, skal disse åbnes af voksen, der skal gennemlæse og  

 vurdere indholdet.
 M.h.t. førstkommende weekend må kommunen give faderen mundtlig besked.
 Kontakt til moderen.
 Ingen begrænsninger.
 Aftale mellem moderen/inst. vedr. besøgstidspunkter.
 Der bør ikke være weekend-besøg hos moderen den 1. weekend.
 Inst. må vurdere omfanget fremover - f.eks. foreslås det at starte med  

 kun 1 overnatning.
 ....
 I f.t. anbringelsen er der  

 behov for:
1. individuel kontakt og 2. familiearbejde.
Begge dele bør ligge på  

 Børnecentret, men med konsultativt samarbejde med Børnepsyk. (G)." Den anbefalede plan  

 vedrørende C's kontakt med A blev godkendt af socialudvalget på mødet den 25.  

 august 1992, og A fik en skriftlig afgørelse herom tilsendt den 26. august  

 1992.
A havde - forinden  

 socialudvalgsmødet - den 23. august 1992 klaget til Det Sociale Ankenævn for  

 X  

 Amt med kopi til kommunen.
Efter at Socialministeriet havde afvist at  

 behandle  

 sagen, sendte nævnet denne til behandling i kommunalbestyrelsen i K-by.
 I klagen til ankenævnet havde  

 A bl.a. anført følgende:
 "....
 Jeg klager herved over at man  

 uden at have undersøgt forholdene suspenderer samværet.
 Grundlaget er så vidt jeg  

 forstår væsentligst en lægeerklæring fra overlæge, specialist i  

 børnepsykiatri,  

 (G), (Æ-by) Sygehus.
 Endvidere moderens  

 forklaringer.
...." Om G's erklæring - der som  

 nævnt var blevet udleveret i kopi til A under fogedforretningen den 14.  

 august  

 1992 - og om G selv anførte A følgende:
"Denne hviler på en 1½  

 år gammel børnesagkyndig erklæring fra (Y-by) (specialist i børnepsykiatri  

 (E),  

 hvilken erklæring fastslog (C's) samværsbehov med syvtommersøm, dog med en  

 beskrivelse af mig som er meget negativ, og på mange, også væsentlige  

 (dokumenterbart) punkter direkte forkert, selvom der selvfølgelig også står  

 negative ting om mig, som er rigtige, både ifølge min og andres opfattelse.  

 Jeg  

 valgte dengang at lade være at gøre mere ved denne erklæring (evt  

 patientklagenævnsbehandling),  

 fordi mudderkastning også giver kasteren, in casu mig, snavsede hænder.) Endvidere hviler erklæringen  

 (G's) nok på samtalerne med moderen.
Dette fremgår ikke af erklæringen (G's).  

[(A's) parenteser; min bemærkning].
 At (G) for 2 år siden  

 betegnede sig selv som inhabil omkring mig i relation til en børnesagkyndig  

 undersøgelse bestilt af Statsamtet fremgår heller ikke.
 At han udover negativ omtale  

 af mig i sin personalekaffestue overhovedet ikke har set mig, kender mig, har  

 talt med mig eller på anden måde kender til mig eller mine forhold i (Z-by),  

 fremgår heller ikke.
At han ikke selv overhovedet  

 har haft nogen kontakt med (C), som erklæringen omhandler, fremgår heller  

 ikke." Brevet sluttede med en  

 anmodning om, "at samværsretten kan fortsætte uændret efter den  

 foreliggende resolution, idet grundlaget for tilsidesættelse af denne efter  

 bistandslovens bestemmelser ikke var til stede." Kommunens nævnte brev af 26.  

 august 1992 til A havde følgende indhold:
 "Det sociale udvalg har  

 på sit møde den 25.8.92 besluttet at godkende følgende plan for dit samkvem  

 med  

 (C) for den kommende tid:
Der vil være mulighed for  

 besøg 1 gang hver 14. dag i 2 timer, der vil ske under observation af en  

 afdelingsmedarbejder.
Besøget skal foregå på institutionens område, medmindre  

 medarbejder medfølger.
Første besøg er sat til 2.9.92 kl. 15.30-17.30. Besøg  

 fra din familie indgår i de 2 timer, hvor du selv afgør, hvem (C) kan have  

 glæde af at se.
 Der vil ikke være mulighed  

 for telefonkontakt.
(C) vil kunne modtage breve  

 fra far, familie og bekendte, samt sende breve til disse, men både ud og  

 indgående post vil blive gennemlæst af personalet.
Såfremt de skønner at  

 indholdet vil være skadeligt for (C), vil breve m.v. blive returneret til  

 afsenderen eller stoppet.
 Ordningen vil blive taget op  

 til revurdering inden 3 måneder.
Beslutningen er truffet i  

 henhold til Bistandslovens § 67, stk. 1. Klager over denne beslutning kan  

 stiles til Borgmesteren eller Kommunalbestyrelsen i (K-by)." Den 28. september 1992  

 klagede A til mig.
K-by Kommune oplyste den 30. september 1992 telefonisk, at  

 sagen var på dagsordenen for økonomiudvalgsmødet den 2. oktober 1992 og  

 påtænktes medtaget på førstkommende byrådsmøde den 7. oktober 1992. På denne  

 baggrund informerede en af mine medarbejdere den 1. oktober 1992  

 kommunaldirektøren om A's henvendelse hertil og om de punkter i sagen, der  

 umiddelbart kunne tænkes at få mig til at gå ind i sagen af egen drift.
Den  

 6.  

 oktober 1992 havde samme medarbejder en samtale med kommunens sagsbehandler  

 J.  

 Den 7. oktober 1992 modtog jeg en - ufuldstændig - kopi af G's erklæring samt  

 meddelelse fra kommunaldirektøren om, at sagen, med baggrund i de nævnte  

 telefonsamtaler,  

  

 ikke  

  

 var blevet  

 behandlet på økonomiudvalgsmødet den 2. oktober 1992, og at sagen først kunne  

 blive behandlet på næstfølgende byrådsmøde den 18. november 1992.
I et brev af 9. oktober 1992  

 anmodede jeg om udlån af sagsakter og om en udtalelse fra kommunen.
Jeg  

 anførte  

 i brevet særligt følgende:
"Efter de nævnte  

 telefonsamtaler og efter at have gennemgået (A's) brev med bilag - samt det  

 materiale, jeg i øvrigt har modtaget, herunder en erklæring fra overlæge (G)  

 (med socialforvaltningens skrivelse af 6. oktober 1992 fulgte alene  

 erklæringens side 2 og 3) - må jeg forstå udvalgets afgørelse på den måde, at  

 afgørelsen hovedsageligt bygger på den nævnte erklæring.
På den baggrund skal  

 jeg særligt bede kommunen udtale sig om, hvilken betydning kommunen har tillagt følgende  

 bemærkning i (G's) erklæring, s. 3: "Jeg må således konklusivt fremhæve,  

 at såfremt (C)  

  

 forbliver  

  

 hos faderen,  

 må jeg anse hendes personlighedsmæssige og sociale velfærd for truet  

 (fremhævet  

 af mig), hvorvidt (G's) erklærings konklusion vedrørende barnet  

 og (A) bygger på faktiske iagttagelser, og - i bekræftende fald - hvornår  

 disse  

 iagttagelser er gjort og af hvem, hvorvidt (G) har været habil i forvaltningslovens  

 forstand i forbindelse med erklæringens udfærdigelse, hvorvidt erklæringen har været sendt til partshøring  

 hos (A), inden afgørelsen blev truffet, jf. forvaltningslovens § 19, på hvilken måde den pågældende i øvrigt har været  

 inddraget i sagsbehandlingen forud for den trufne afgørelse om begrænsning i  

 hans samvær og anden kontakt med barnet, og hvorvidt (C) har været inddraget i sagsbehandlingen  

 forud for socialudvalgets beslutning, der for hende medfører en begrænsning i  

 samværet - og kontakten i øvrigt - med hendes far.
Jeg skal endvidere anmode om,  

 at udtalelsen kommer til at indeholde kommunens bemærkninger til, hvorledes  

 afgørelsen forholder sig til forvaltningslovens regler om begrundelse -  

 lovens  

 kap. 6." Jeg modtog udtalelsen den 16.  

 oktober 1992, underskrevet af borgmesteren.
Udtalelsen indeholdt kommunens  

 svar  

 på de nævnte spørgsmål plus en redegørelse for, hvad der senere var sket i  

 sagen.
Sagsbehandler J udtalte den  

 19. oktober 1992 telefonisk over for en af mine medarbejdere, at kommunen  

 ikke  

 havde været i kontakt med G i anledning af de stillede spørgsmål, men at  

 denne  

 den 17. oktober 1992 telefonisk var blevet orienteret om sagen hos mig.
I  

 udtalelsen var bl.a. anført følgende:
Om oplysningsgrundlaget for G's erklæring af 13. august 1992 (pkt. 2) "Det er  

 socialforvaltningen ubekendt.
 (C) er efter drøftelse på  

 lokalgruppemøde (psykolog, sundhedsplejerske og sagsbehandler) via egen læge  

 henvist til børneafdelingen på (X-by) Sygehus og derfra henvist til  

 behandling  

 på Børnepsykiatrisk Hospital i (Æ-by), og vi må  

  

 normalt regne med, at de overlæger, der skriver erklæringer følger  

 reglerne herfor." (Min fremhævelse).
Om G's habilitet i forbindelse med erklæringens udfærdigelse (pkt. 3  

  

 ) "Det er  

 socialforvaltningen ubekendt.
 (A) har overfor sagsbehandler  

 i (K-by) (Kommune) oplyst, at han fandt børnepsykiater (G) inhabil. (A)  

 begrundede det med, at der er eller var en psykolog på (G's) afdeling som  

 skulle have udtalt sig nedsættende om (A) i hospitalets frokoststue.
 Endvidere hævder (A), at der  

 findes en erklæring hvoraf fremgår at (G) erklærer sig inhabil, men (A) har  

 efter opfordring ikke fundet anledning til at sende kopi heraf til  

 socialforvaltningen som dokumentation.
Det sociale udvalg har på  

 grundlag af ovenstående ikke fundet anledning til at anse (G) for inhabil i  

 forhold til (C)." Om partshøring af A vedrørende erklæringen (pkt. 4) "... Det fremgår af  

 fogedbogen af 14.8.1992, at (A) har fået kopi af erklæringen.
Endvidere at  

 foged og sagsbehandler var tilstede, og at (A) fik lejlighed til at gøre  

 indsigelser mod den, hvilket også fremgår af fogedbogen, så hans synspunkter  

 er  

 bekendt inden det samme aften besluttes at begrænse hans  

 samværsrettigheder." Om inddragelse af A i øvrigt i sagsbehandlingen (pkt. 5) (og  

 begrundelse) "Da der er tale om en  

 fogedforretning og akut anbringelse udenfor hjemmet den 14.8.1992, er det i  

 praksis vanskeligt for ikke at sige umuligt at lave partshøring inden  

 beslutningen træffes.
Barnet blev ledsaget fra (Z-by) til børnehjemmet i  

 (Ø-by)  

 af sagsbehandleren.
I den tid det tager at køre dertil, havde faderen kimet  

 institutionen ned, og da placeringen bl. andet skete for at (C) kunne komme i  

 neutrale omgivelser og ikke udsættes for skadeligt pres, blev beslutningen om  

 midlertidigt at lukke af for kontakten til faderen truffet samme aften...
 ....
 (A) orienteres skriftligt den  

 19.8.92 i form af en kopi af skrivelse til børnecentret (...). Denne  

 skrivelse  

 anfører begrundelsen for beslutningen, idet der peges på barnets alvorlige  

 psykiske symptomer og overlæge (G's) erklæring af 13.8.92 (som faderen  

 allerede  

 den 14.8.92 har fået kopi af). I skrivelsen af 19.8.92 angives endvidere  

 ankeinstans og at begrænsningerne vil blive genbehandlet....
 .
 Selv om faderen havde haft  

 lejlighed til at udtale sin utilfredshed, ikke blot overfor personalet på  

 institutionen (...) men også i f.t. sagsbehandleren, ville det ikke have  

 ændret  

 afgørelsen.
 Siden 20.11.1990 har  

 socialforvaltningen haft en række henvendelser fra (A), hvilket fremgår af  

 sagens akter, men han hører iøvrigt i socialt henseende under (Z-by)  

 kommune....
 ....
 Der er ifølge vor journal  

 telefonsamtaler med faderen den 18., 19. og 21.8.1992, hvor han har lejlighed  

 til at udtale sig om beslutningen, som han ikke kan acceptere (det er  

 samtaler  

 til sagsbehandler, men derudover er der en række telefoniske henvendelser til  

 socialudvalgsformanden, socialchefen og borgmesteren).
 Det har været tilstræbt  

 løbende at holde (A) à jour, hvilket fremgår af, at han allerede den  

 23.8.1992  

 anker over de begrænsninger, der først den 25.8.1992 bliver besluttet af det  

 sociale udvalg.
På visitationsmøde den  

 20.8.1992 på børnecentret (...) med (X) amtskommunes medarbejdere og  

 børnepsykiater (G) udarbejdes den foreløbige plan over (C's) kontakt med  

 faderen.
Denne plan gen(be)handles den 30.9.1992 på børnecentret (...) og  

 indstillingen herfra forelægges det sociale udvalg den 12.10.92.
Det besluttedes i udvalget  

 fortsat at opretholde de begrænsninger besluttet den 25.8.1992 i relation til  

 faderens samkvemsret, bortset fra den anbefalede ugentlige telefonkontakt på  

 torsdage mellem kl. 20 og 21 med medhør.
Endvidere at sagen påny forelægges  

 det  

 sociale udvalg efter 14 dage med yderligere oplysninger." Om inddragelse af C i sagsbehandlingen (pkt. 6) "Begrænsningen af  

 faderens samkvemsret er truffet efter Bistandslovens § 67, stk. 1, hvor der  

 ifølge (X) amtskommune ikke kan stilles krav om, at barnet skal høres.
Barnet  

 er anbragt efter Bistandslovens § 33, stk. 1, nr. 3 og der er således tale om  

 en frivillig foranstaltning med moderens accept.
Ved tvangsforanstaltninger  

 efter §  

 123 m.fl.  

 er der en hensigtserklæring om, at barnet så vidt muligt bør høres.
Ifølge  

 Statsamtet er det i forbindelse med beslutninger truffet efter  

 Myndighedsloven,  

 at der kan stilles krav om at børn over 12 år høres, men at der efter samme  

 lovs § 26 kan dispenseres fra reglerne, hvis det skønnes at være til skade  

 for  

 barnet, eller at det ikke vil have betydning for sagens afgørelse iøvrigt.
 Det oplyses fra Statsamtet,  

 at de tidligere har undladt at høre (C), netop på grundlag af  

 psykiatrisk/psykologisk erklæring fra (Y-by), da man mente, at det var til  

 skade for (C).
 Det skal tilføjes, at  

 sagsbehandleren har talt med (C) den 13. og 14.8.1992, hvor (C) har givet  

 udtryk for, at hun ønsker at bo hos faderen, hvorfor det var klart, at (C)  

 ikke  

 ville være positiv overfor en begrænsning af samværsretten med faderen.
Vurderingen var, at det ville  

 være til skade for barnet, at drøfte dette med hende samme dag, som hun er  

 fjernet fra faderens hjem med fogedens hjælp.
Personalet på børnecentret  

 (...)  

 påtog sig opgaven at tale med (C) om nødvendigheden af disse begrænsninger i  

 senere samtaler...." Om den af mig citerede - delvist fremhævede - bemærkning i G's  

 erklæring (pkt. 1) "Den nævnte sætning fra  

 børnepsykiater (G's) erklæring af 13.8.1992 sammenholdt med resten af  

 konklusion og anbefaling, opfattes helt klart som et udsagn om, at (C's)  

 udvikling lider alvorlig skade eller udsættes for fare herfor, hvis der ikke  

 øjeblikkelig bliver grebet ind.
At der er tale om en akut situation, hvor (C)  

 bør fjernes fra de langvarige skadelige belastninger og pres som har gjort  

 hende behandlingskrævende, fremgår blandt andet af, at det anbefales, at  

 fogedforretningen sker samme dag og ikke udsættes til efterfølgende mandag,  

 som  

 politi og foged var mest indstillet på.
Derfor opfattes ordet  

  

 forbliver  

  

 således, at der er risiko for  

 at (C) bliver alvorlig psykisk syg, hvis hun forbliver hos faderen, hvor man  

 ikke kan se bort fra, at hun vil blive brugt i den fortsatte konflikt mellem  

 forældrene...." Det fremgik endvidere af de  

 bilag, jeg modtog fra A,  

  

 at  

  

 han den  

 17. juli 1992 havde søgt X Statsamt om at overføre forældremyndigheden over C  

 til ham,  

  

 at  

  

 han efterfølgende havde  

 søgt om fri proces til en retssag om forældremyndigheden, og  

  

 at  

  

 B i et brev af 20. juli 1992 havde  

 oplyst over for X Statsamt, at C blev behandlet af overlæge O,  

 Børnepsykiatrisk  

 Afdeling.
Det fremgik endvidere, at B den 6. august 1992 skrev til X Statsamt  

 og begærede A's ret til samvær med C ophævet.
Statsamtet havde i forbindelse  

 hermed udfærdiget et telefonnotat af 7. august 1992, hvor bl.a. følgende var  

 refereret:
 "....
 (B) vil gerne have  

 ansøgningen om ophævelse af samværsretten hastebehandlet, da lægerne på  

 børnepsyk. har givet udtryk for, at det af hensyn til (C's) psykiske tilstand  

 er uforsvarligt at lade hende besøge faderen.
 Lægerne har sagt, at nu må  

 hun få "det amt" til at ophæve samværsretten.
 Jeg har endnu en gang  

 meddelt, at vi skal tale med (C) eller også må "de læger" rykke ud  

 med en erklæring om, at det vil være uforsvarligt at opretholde samværet  

 ligesom de må kunne give en udtalelse om, hvorvidt det vil være uforsvarligt  

 at  

 høre (C) om spørgsmålet.
...." Det fremgik tillige af  

 kommunens akter, at en iværksat børneundersøgelse - der blev foretaget af  

 personalet på Børnecentret (...) under supervision af G - forventedes  

 afsluttet  

 den anden uge i november 1992.
 Den 27. oktober 1992  

 besluttede det sociale udvalg at ophæve begrænsningerne i A's samvær.  

 Kommunen  

 henviste i sit brev af 28. oktober 1992 - som jeg modtog i kopi - til en  

 udtalelse fra børnehjemmet af 23. oktober 1992.
 Efter at have gennemgået A's  

 brev, det materiale, jeg havde modtaget fra den pågældende og kommunen, og  

 kommunens udtalelse udtalte jeg følgende:
 "Min undersøgelse  

 vedrører (...) alene (K-by) Kommunes afgørelse i brev af 26. august 1992.
 Som retsgrundlag herfor har  

 kommunen henvist til bistandslovens § 67, stk. 1, der er sålydende:
"Det påhviler  

 kommunalbestyrelsen, medmindre hensynet til barnets velfærd i det enkelte  

 tilfælde taler derimod, i samarbejde med opholdsstedet eller institutionen at  

 sørge for, at forbindelsen mellem barnet og dets hjem holdes ved lige, og at  

 søge at skabe mulighed for barnets tilbagevenden til hjemmet." I bekendtgørelse nr. 885 af  

 11. december 1986 om magtanvendelse mv. i døgninstitutioner for børn og unge  

 og  

 i døgnopholdssteder for børn og unge for flere end 4 personer, som ændret ved  

 bekendtgørelse nr. 283 af 26. april 1990 (herefter benævnt  

 magtanvendelsesbekendtgørelsen)  

 har socialministeren - med hjemmel i bistandslovens § 14, stk. 5 og 6 -  

 fastsat  

 følgende:
"  

  

 § 9.  

  

 Såfremt forholdet mellem et barn eller en ung og forældrene  

 eller andre er udviklet således, at det af hensyn til barnets eller den unges  

 velfærd findes absolut påkrævet at afbryde eller begrænse samkvemmet med  

 begge  

 forældrene eller med en af dem eller andre, kan den anbringende  

 kommunalbestyrelse undtagelsesvis og for en bestemt periode bestemme, at  

 gensidige besøg ikke må finde sted eller kun i et nærmere bestemt omfang, og  

 at  

 barnet eller den unge ikke må modtage breve, telefonsamtaler eller andet fra  

 de  

 pågældende.
Bestemmelsen skal meddeles barnet eller den unge og den, med hvem  

 samkvem begrænses." ....
"  

  

 § 10.  

  

 Såfremt det i det enkelte tilfælde findes absolut påkrævet af  

 hensyn til barnets eller den unges velfærd at kontrollere ud- eller indgående  

 post og telefonsamtaler, kan institutionens leder efter aftale med  

 kommunalbestyrelsen undtagelsesvis træffe bestemmelse herom. Åbning af  

 udgående  

 og indgående breve kan da kun finde sted med samtykke fra og i overværelse af  

 barnet eller den unge.
Kontrol af telefonsamtaler i form af medhør kan kun  

 finde sted med samtykke fra barnet eller den unge.
Såfremt medhør finder  

 sted,  

 skal den person, med hvem telefonsamtalen føres, gøres opmærksom herpå." Endvidere har  

 myndighedslovens §§ 23 og 24 betydning for en afgørelse som den, (K-by)  

 Kommune  

 har truffet i forhold til (A). I henhold til § 23 har den af forældrene til  

 et  

 barn, der ikke har del i forældremyndigheden over barnet, ret til samvær med  

 dette.
Efter § 24, stk. 2, kan statsamtet dog afslå at fastsætte samværsret  

 henholdsvis ændre eller ophæve en afgørelse eller aftale om samværsret,  

 "hvis hensynet til, hvad der er bedst for barnet, taler derfor.
Ved  

 afgørelsen tages navnlig hensyn til den pågældendes hidtidige forbindelse med  

 barnet." En samværsret, der -  

 eventuelt efter statsamtets bestemmelse - tilkommer den af forældrene, der  

 ikke  

 har forældremyndigheden, bortfalder ikke, fordi barnet eller den unge  

 anbringes  

 uden for hjemmet, men samværsretten kan afbrydes eller begrænses af den  

 anbringende kommune, når bestemmelserne herfor er opfyldt.
Det følger af de citerede og  

 refererede bestemmelser, at udgangspunktet for kommunen i forbindelse med en  

 anbringelse er, at samværet mellem forældre og barn så vidt muligt skal  

 opretholdes.
Grundlaget for (A's) samvær med (C) var, forud for kommunens  

 afgørelse, den resolution fra statsamtet, der delvist er gengivet ovenfor.  

 Herefter og på baggrund af ordlyden af de ovenfor citerede og refererede  

 bestemmelser er det min opfattelse, at en afgørelse om afbrydelse af eller  

 begrænsning i et fastsat samvær ikke kan finde sted, medmindre der foreligger  

 tungtvejende grunde, jf. også ordene "absolut påkrævet" i  

 magtanvendelsesbekendtgørelsens § 9, stk. 1.
En sådan afgørelse er en  

 skønsmæssig afgørelse, som jeg efter de regler, der gælder for min  

 virksomhed,  

 ikke kan efterprøve, medmindre der foreligger særlige omstændigheder.
I denne  

 sag har jeg nærmere undersøgt, om gældende regler om partshøring, begrundelse  

 og inhabilitet har været iagttaget af kommunen med hensyn til afgørelsen i  

 skrivelsen af 26. august 1992; om oplysningsgrundlaget har været mangelfuldt  

 og  

 om kommunens bevisbedømmelse har været behæftet med fejl.
Vedrørende partshøring Forvaltningslovens § 19, stk.  

 1, er sålydende:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse,  

 før myndigheden har gjort parten bekendt med oplysningerne og givet denne  

 lejlighed til at fremkomme med en udtalelse.
Dette gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse." Efter gængs fortolkning  

 gælder høringspligten også, selv om parten for så vidt kender de pågældende  

 oplysninger, når denne dog ikke er bekendt med, at oplysningerne indgår i  

 beslutningsgrundlaget  

 for en bestemt sag, jf. f.eks. punkt 107 i Justitsministeriets vejledning om  

 forvaltningsloven.
 Det er i sagen uomtvistet, at  

 afgørelsen om tilsidesættelse af statsamtets samværsresolution hovedsageligt  

 blev truffet på grundlag af (G's) erklæring af 13. august 1992.
Kommunen har under  

 samværssagens behandling ikke anmodet (A) om hans bemærkninger til  

 erklæringens  

 indhold.
Den omstændighed, at (A), i sagsbehandler (J's) påhør, under  

 fogedforretningen den 14. august 1992 fik udleveret en kopi af fogedens  

 eksemplar af (G's) erklæring og i den forbindelse fik lejlighed til at  

 fremkomme med sine indsigelser herimod, kan ikke medføre, at (A) herefter er  

 behørigt partshørt i relation til afgørelsen om samværsbegrænsning.
Jeg  

 henviser herved til, at kommunen hverken under eller efter fogedmødet gjorde  

 (A) bekendt med, at kommunen agtede at anvende erklæringen som grundlag for  

 en  

 beslutning om at afbryde eller begrænse hans kontakt med (A) i forbindelse  

 med  

 anbringelsen på børnehjemmet.
Heller ikke den omstændighed, at (A) telefonisk  

 har været i kontakt med sagsbehandleren og andre ansatte samt  

 kommunalpolitikere i (K-by) Kommune i perioden mellem den 14. og 25. august  

 1992, kan efter min opfattelse medføre, at pligten til partshøring er  

 opfyldt.  

 Skulle dette være tilfældet, måtte det under alle omstændigheder forudsætte,  

 at  

 bemærkningerne var blevet noteret i overensstemmelse med reglerne om  

 notatpligt, jf. offentlighedslovens § 6.
 Heller ikke brevkopien af 19.  

 august 1992 kan antages at udgøre en behørig partshøring, allerede fordi  

 brevet  

 ikke var adresseret til (A) og i øvrigt fremtræder som en afgørelse.
 Jeg må på baggrund af det  

 anførte konstatere, at kommunen ikke har overholdt forvaltningslovens regler  

 om  

 partshøring.
Vedrørende begrundelse Kommunens skrivelse af 26.  

 august 1992 indeholder ingen selvstændig begrundelse, bortset fra en  

 henvisning  

 til bistandslovens § 67, stk. 1. Skrivelsen indeholder således ikke en  

 angivelse af de hovedhensyn, der har været bestemmende for skønsudøvelsen,  

 jf.  

 forvaltningslovens § 24, stk. 1, 2. pkt., eller en kort redegørelse for de  

 oplysninger vedrørende sagens faktiske omstændigheder, som er tillagt  

 væsentlig  

 betydning for afgørelsen, jf. forvaltningslovens § 24, stk. 2. Kommunen har  

 herved tilsidesat forvaltningslovens regler om udformning af begrundelse, jf.  

 lovens § 24, jf. § 22. Hvad angår kommunens bemærkning om, at (A) forinden  

 havde fået kopi af skrivelsen af 19. august 1992 til børnehjemmet  

 indeholdende  

 begrundelsen for beslutningen, skal jeg bemærke, at allerede fordi skrivelsen  

 af 26. august 1992 ikke indeholder en henvisning til brevkopien, er indholdet  

 af denne uden betydning for spørgsmålet om begrundelse.
Hertil kommer, at  

 brevkopien vedrører en anden (type) afgørelse (en total afbrydelse af  

 samværet).  

 Jeg skal endvidere bemærke, at afgørelsen ikke indeholder en henvisning til  

 den  

 hjemmel for indskrænkningerne vedrørende den telefoniske kontakt og  

 brevkontakten mellem (A) og (C), som kommunen måtte have anvendt (formentlig  

 magtanvendelsesbekendtgørelsens § 10, stk. 1).
Inhabilitet Ved bedømmelsen af  

 spørgsmålet om, hvorvidt (G) burde have undladt at deltage i sagens  

 behandling  

 p.gr.a. inhabilitet, opstår for det første et spørgsmål om, i hvilken rolle  

 kommunen har ønsket at inddrage ham i sagen: Som uvildig sagkyndig eller som  

 en  

 sagkyndig, der bistod eller repræsenterede moderen.
Såfremt kommunen har  

 ønsket  

 at anvende ham som uvildig sagkyndig, kan der rejses spørgsmål om  

 inhabilitet.
Som tidligere anført er det  

 uomtvistet, at (G's) erklæring af 13. august 1992 har dannet hovedgrundlaget  

 for kommunens afgørelse om samværsbegrænsning.
Herefter og på baggrund af den  

 rolle, som den pågældende i øvrigt har haft i forbindelse med kommunens  

 beslutninger i sagen, lægger jeg til grund, at kommunen har anvendt ham som  

 uvildig sagkyndig.
Spørgsmålet om inhabilitet må  

 bedømmes med udgangspunkt i forvaltningslovens bestemmelser herom.
Loven  

 indeholder i § 3, stk. 1, bl.a. følgende bestemmelse:
"Den, der virker inden  

 for den offentlige forvaltning, er inhabil i forhold til en bestemt sag, hvis 1) vedkommende selv har en  

 særlig personlig eller økonomisk interesse i sagens udfald eller er eller  

 tidligere har været repræsentant for nogen, der har en sådan interesse, ..." Forvaltningslovens  

 bestemmelser om inhabilitet gælder imidlertid kun for de personer, der  

 medvirker i en sags behandling som ansat i den myndighed eller som medlem af  

 det kollegiale organ, der skal afgøre sagen, jf. lovens § 2, stk. 1, og § 6,  

 stk. 1. Medvirker en anden myndighed ved afgivelse af udtalelse til brug for  

 den besluttende myndigheds afgørelse, er ansatte i denne anden myndighed ikke  

 omfattet af forvaltningslovens inhabilitetsbestemmelser.
(G) var ved erklæringens  

 afgivelse ikke omfattet af disse bestemmelser, idet han ikke medvirkede  

 (direkte)  

 ved behandlingen af sagen, som ansat i kommunen.
Lovens bestemmelser  

 suppleres  

 imidlertid af almindelige ulovbestemte grundsætninger om inhabilitet, som kan  

 finde anvendelse i en situation som den foreliggende.
Under fogedforretningen den  

 14. august 1992 og i klagen af 23. august 1992 til det sociale ankenævn har  

 (A)  

 fremført, at (G) måtte anses for inhabil.
Kommunen har ikke undersøgt denne  

 indsigelse nærmere inden socialudvalgsmødet den 25. august 1992, eksempelvis  

 ved henvendelse til (G) selv, til statsamtet eller til embedslægen, som -  

 hvilket kommunen på fogedmødet den 14. august 1992 fik oplysning om - havde  

 modtaget en klage fra (A) bl.a. vedrørende dette spørgsmål.
Under henvisning  

 til det, jeg har anført ovenfor i relation til forvaltningslovens § 3, har  

 kommunen ikke med føje kunnet anse indsigelsen for åbenbart grundløs, jf.  

 princippet i forvaltningslovens § 6, stk. 1. Jeg henviser i den forbindelse  

 tillige til, at indsigelsen om inhabilitet var konkret begrundet, og at  

 nærmere  

 oplysninger herom uden større besvær og uden forsinkelse af sagen kunne have  

 været indhentet.
 Kommunens bemærkning om, at  

 (A) ikke efterkom en opfordring til at dokumentere sin påstand, har jeg ikke  

 fundet anledning til at kommentere, allerede fordi opfordringen ifølge  

 journalarket  

 blev fremsat den 5. oktober 1992, d.v.s. efter sagens afgørelse.
Vedrørende oplysningsgrundlaget for afgørelsen Efter det almindelige  

 sagsoplysningsprincip (officialprincippet) påhviler det den enkelte  

 forvaltningsmyndighed selv - eventuelt i samarbejde med andre myndigheder -  

 at  

 fremskaffe de fornødne oplysninger, før afgørelse træffes i en sag, eller dog  

 at foranledige, at private, navnlig parterne, yder medvirken til sagens  

 oplysning.
a) vedrørende (G's) erklæring Det fremgår ikke af erklæringen,  

 hvor mange gange (C) har været på sygehuset, hvem hun har talt med, og  

 hvornår  

 hun sidst har været på ambulatoriet.
Det fremgår således heller ikke, om (C)  

 har været på ambulatoriet i forbindelse med de ændringer i hendes liv, der  

 har  

 medført, at hun mod sin vilje blev anbragt uden for hjemmet og kraftigt fik  

 begrænset sin kontakt til faderen.
Kommunen har i udtalelsen anført, at  

 svaret  

 på disse spørgsmål er socialforvaltningen ubekendt, men har som tidligere  

 nævnt  

 forladt sig på, at erklæringen var blevet til i overensstemmelse med reglerne  

 herfor.
Jeg skal hertil bemærke, at  

 det følger af officialprincippet, at kommunen har et selvstændigt ansvar for,  

 at de fornødne og korrekte oplysninger foreligger.
Kommunen kunne således  

 ikke  

 uden videre gå ud fra, at oplysningerne i speciallægeerklæringen var  

 tilstrækkelige, men burde have forholdt sig kritisk hertil, navnlig når  

 henses  

 til følgende omstændigheder:
 (A) har over for fogedretten  

 - i sagsbehandler (J's) påhør - anført, at der alene har været tale om en  

 enkelt samtale på sygehuset, jf. fogedbogen. (A) har endvidere i sit brev af  

 23. august 1992 til det sociale ankenævn anført, at hverken han eller (C) har  

 haft samtaler med (G) før eller i forbindelse med erklæringens udfærdigelse.
Jeg bemærker i den  

 forbindelse, at kommunen hverken ses at have søgt oplysninger på (Æ-by)  

 Sygehus  

 (heller ikke i forbindelse med afgivelsen af udtalelsen til mig) eller hos  

 (B)  

 om dette spørgsmål.
Jeg henviser herved til, at (B) - som tidligere nævnt -  

 over for statsamtet har oplyst, at overlæge (O) (psykiatrisk overlæge på  

 (Æ-by)  

 Sygehus) har haft (C) i behandling.
Jeg skal endelig anføre, at de  

 bemærkninger  

 i mødereferatet fra "visitationsmødet" den 20. august 1992, som (G)  

 er refereret for - og som er gengivet ovenfor - burde have givet kommunen  

 yderligere anledning til undersøgelse af oplysningsgrundlaget for  

 erklæringen.
 På baggrund af det anførte må  

 jeg ved min bedømmelse af sagen lægge til grund, at (G's) erklæring er  

 afgivet  

 uden (A's) eller (C's) direkte medvirken.
Om (G's) erklæring opfylder  

 de grundlæggende krav, der kan stilles til psykiatriske undersøgelser til  

 brug  

 for samværssager, har jeg, som sagen i øvrigt foreligger for mig, ikke  

 tilstrækkelig anledning til at undersøge.
Efter det oplyste indgår dette  

 spørgsmål  

 i embedslægens behandling af (A's) klage.
b) vedrørende spørgsmålet om (C's) medvirken Det fremgår af kommunens  

 udtalelse, at (C's) holdning til spørgsmålet om samværsbegrænsning var kendt  

 på  

 forhånd efter samtaler med hende, og at man også af denne grund ikke fandt  

 anledning til at inddrage hende i sagsbehandlingen forud for afgørelsen af  

 25.  

 august 1992. Jeg må dog - på baggrund af udtalelsen til mig - forstå  

 kommunens  

 holdning på den måde, at man, allerede fordi bistandslovens § 67 ikke  

 indeholder  

 regler om inddragelse af barnet i sagens behandling, ikke har ment sig  

 forpligtet til at inddrage (C) i sagen.
Da en pligt til at indhente udtalelse  

 fra et større barn eller en ung efter omstændighederne kan følge af det  

 almindelige, ulovbestemte sagsoplysningsprincip, kan jeg ikke være enig i  

 kommunens opfattelse.
Der kan heller ikke sluttes modsætningsvis fra  

 myndighedslovens § 26, hvorefter der skal finde en samtale sted med et barn,  

 der er fyldt 12 år, før der træffes afgørelse i en sag om forældremyndighed  

 eller samværsret; en samtale der dog kan undlades, hvis den må antages at  

 være  

 til skade for barnet eller uden nogen betydning for afgørelsen.
Denne  

 bestemmelse må efter min mening anses som en lovfæstelse på et begrænset  

 område  

 af det i øvrigt ulovbestemte sagsoplysningsprincip.
Jeg vil i den forbindelse  

 tillige pege på de hensyn, der ligger bag artikel 12 i FN-konvention af 20.  

 november 1989 om Barnets Rettigheder (bekendtgørelse nr. 6 af 16. januar 1992  

 -  

 Lovtidende C).
 Om kommunen i den konkrete sag  

 har haft grundlag for at undlade at tage en samtale med (C) under henvisning  

 til, at en samtale måtte antages at være til skade for barnet, har jeg ikke  

 tilstrækkelig anledning til at komme ind på, således som sagen foreligger for  

 mig.
c) vedrørende kommunens anvendelse af (G's) erklæring Erklæringen omhandler ifølge  

 overskriften (C's) behandlingsbehov.
I konklusionen fastslår (G), at (C's)  

 personlighedsmæssige og sociale velfærd anses for truet, såfremt hun  

  

 forbliver  

  

 hos faderen.
Når konklusionen  

 ses i sammenhæng med erklæringens faktiske oplysning om (C's) opholdssted på  

 daværende tidspunkt, må konklusionen efter min opfattelse nødvendigvis  

 forstås  

 som en henvisning til barnets bopæl og kan efter min opfattelse ikke uden  

 videre anses for brugbar som sagkyndigt grundlag for en afgørelse om  

 samværsret.
I erklæringens afsnit, benævnt konklusion og anbefaling, er ordet  

 samvær i øvrigt kun brugt i forbindelse med en bemærkning om, hvad opholdet  

 på  

 børnehjemmet tillige bør anvendes til.
I den forbindelse skal jeg endvidere  

 bemærke, at spørgsmålet om samværsafbrydelse eller -begrænsning ikke ses at  

 være nævnt i kommunens akter før under en samtale med (B) den 14. august 1992  

 om aftenen, altså på et tidspunkt, der ligger efter erklæringens udstedelse.  

 Efter min opfattelse har erklæringen ifølge sit eget indhold ikke med nogen  

 vægt kunnet indgå i grundlaget for en afgørelse om samværsbegrænsning.
 Sammenfattende er det min  

 opfattelse, at oplysningsgrundlaget for kommunens afgørelse ikke har været  

 tilstrækkeligt.
Konklusion Således som sagen efter det,  

 jeg har anført ovenfor, foreligger for mig, har kommunens oplysningsgrundlag  

 forud for afgørelsen den 25. august 1992 - udover rapporten efter den  

 børnesagkyndige undersøgelse i 1991, som dannede grundlag for statsamtets  

 samværsresolution - hovedsageligt bestået af de oplysninger og vurderinger,  

 som  

 er indeholdt i (G's) erklæring af 13. august 1992 og i mødereferatet fra  

 "visitationsmødet" den 20. august 1992 på børnehjemmet, herunder  

 fra  

 (G).
Som nævnt ovenfor har kommunen  

 ikke på det foreliggende grundlag kunnet anvende (G's) vurderinger - i det  

 omfang de overhovedet sigter på det blotte samvær mellem (C) og (A) - som  

 indlæg fra en uvildig speciallæge.
Jeg henviser herved til den tvivl  

 vedrørende  

 (G's) habilitet, som jeg nærmere har redegjort for ovenfor (...). Hertil  

 kommer, at (G's) vurderinger som anført alene må antages at bygge på samtaler  

 med (B), i al fald i relation til den ændring i (C's) situation, der  

 indtrådte  

 i sommeren 1992.
 Som ovenfor nævnt har jeg lagt  

 til grund, at kommunen ved bevisbedømmelsen har anvendt (G's) iagttagelser og  

 vurderinger som udtryk for uvildig, sagkyndig vurdering.
 Kommunens bevisbedømmelse i  

 sagen er efter min opfattelse på baggrund af denne misopfattelse behæftet med  

 fejl i et sådant omfang, at der, når denne fejl sammenholdes med de øvrige  

 fejl, hersker en betydelig tvivl om, hvorvidt afgørelsen kunne opretholdes  

 som  

 gyldig.
 De ovenfor påpegede fejl med  

 hensyn til partshøring og begrundelse anser jeg for kritisable.
 De nævnte fejl vedrørende  

 inhabilitetsspørgsmålet, oplysningsgrundlaget og bevisbedømmelsen finder jeg  

 særdeles kritisable.
Som nævnt har kommunen den  

 27. oktober 1992 ophævet begrænsningerne i (A's) samvær.
Herefter foretager  

 jeg  

 ikke videre i sagen." Med et brev af 5. januar 1993  

 tog kommunen til genmæle over for min udtalelse Efter at have bemærket, at  

 "kommunen tager ombudsmandens kritik af formelle fejl så som manglende  

 partshøring og begrundelse til efterretning", anførte kommunen bl.a., at  

  

 min kritik for ensidigt var baseret på G's erklæring, der ikke  

 har haft direkte eller afgørende betydning for kommunens afgørelse, at  

  

 min udtalelse i øvrigt fandtes at hvile på et unuanceret og  

 ensidigt grundlag, og at  

  

 kommunen stod noget uforstående over for formålet med de mange  

 spørgsmål om G, som min medarbejder havde stillet telefonisk.
 Den 22. januar 1993 bemærkede  

 jeg i en ny skrivelse til kommunen, at det anførte ikke gav mig grundlag for  

 at  

 ændre min opfattelse af kommunens afgørelse, og at jeg kunne henholde mig til  

 min  

 udtalelse.
 Jeg anførte i øvrigt over for  

 K kommune følgende:
"I brevet har kommunen  

 på side 4 anført, at overlæge (G's) erklæring (af 13. august 1992) ikke kan  

 ses "at have direkte eller  

 afgørende betydning for beslutningen om begrænsning af faderens samkvemsret i  

 henhold til bistandslovens § 67, stk. 1".
Jeg skal hertil bemærke, at  

 kommunen i sin udtalelse af 15. oktober 1992, som er refereret og delvist  

 citeret i min afsluttende skrivelse, har anført, at kommunens brev af 19.  

 august 1992 til børnecentret indeholder begrundelsen for afgørelsen.
Dette  

 brev  

 henviser alene til (G's) erklæring.
Jeg skal endvidere henvise til, at jeg i  

 den skrivelse af 9. oktober 1992, hvormed jeg iværksatte min undersøgelse, i  

 det indledende afsnit til 6 specifikke spørgsmål, der i det væsentligste  

 angik  

 (G's) erklæring og person har anført, "at (jeg) må forstå udvalgets  

 afgørelse på den måde, at afgørelsen hovedsageligt bygger på (G's)  

 erklæring"; en antagelse, kommunen ikke har taget afstand fra i sit svar  

 af 15. oktober 1992. På denne baggrund stiller jeg mig uforstående over for  

 den  

 citerede sætning .... Da kommunens afgørelse om samværsbegrænsning m.m. ikke  

 længere er i kraft, og en genoptagelse af min undersøgelse således ikke ville  

 have betydning for sagens parter, giver kommunens bemærkning mig ikke  

 anledning  

 til at genoptage min behandling af sagen.
I brevet er det ligeledes ...  

 anført, at kommunen finder, at min afgørelse er "truffet på et  

 unuanceret  

 og ensidigt grundlag". Også denne bemærkning må jeg stille mig  

 uforstående  

 overfor.
Grundlaget for min udtalelse var hverken ensidigt eller unuanceret,  

 idet dette stammede både fra klageren og kommunen.
Endvidere fik såvel  

 kommunen  

 som klageren i overensstemmelse med almindelige kontradiktoriske principper  

 mulighed for at kommentere modpartens indlæg, inden jeg afgav min udtalelse.  

 Herudover skal jeg bemærke, at min udtalelse i sagen alene bygger på de  

 akter,  

 der forelå, da kommunen traf afgørelse i sagen.
Faktiske oplysninger  

 vedrørende  

 en senere periode kan ikke tillægges nogen betydning for min vurdering af  

 kommunens afgørelse i skrivelse af 26. august 1992 til (A).
Det forekommer uklart, hvilke  

 dele af min kritik, kommunen har taget til efterretning, jf. den ikke  

 udtømmende opregning i kommunens skrivelse.
Dette giver mig anledning til at  

 bemærke, at jeg ikke under min behandling af sagen har taget stilling til,  

  

 om  

  

 kommunen på et tilstrækkeligt  

 oplysningsgrundlag senere ville have kunnet træffe en afgørelse af samme  

 indhold som den påklagede.
Jeg henviser i den forbindelse også til det, min  

 medarbejder til stadighed har sagt under telefonsamtalerne med kommunens  

 socialdirektør og sagsbehandler, at min undersøgelse ikke var rettet mod  

 afgørelsens indhold, men den måde hvorpå den var blevet til.
