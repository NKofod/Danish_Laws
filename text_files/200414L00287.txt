Betænkning afgivet af Kommunaludvalget den 13. januar 2005 Betænkning over Forslag til lov om ændring af lov om valg til  

 Folketinget, lov om valg af danske medlemmer til Europa-Parlamentet og lov om  

 kommunale valg (Adgang til benyttelse af elektroniske valglister og  

 elektroniske brevstemmeprotokoller, opgørelse af personlige stemmer for hvert  

 afstemningsområde, elektronisk indsendelse af valgbøger til indenrigs- og  

 sundhedsministeren m.v.  

 ) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 27. oktober 2004 og var til 1.  

 behandling den 10. november 2004. Lovforslaget blev efter 1. behandling  

 henvist  

 til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 17. september 2004  

 dette  

 udkast til udvalget, jf. folketingsåret 2003-04, alm. del − bilag 365.  

 Den 29. oktober 2004 sendte indenrigs- og sundhedsministeren de indkomne  

 høringssvar samt et notat herom til udvalget.
Spørgsmål Udvalget har stillet 6 spørgsmål til indenrigs- og  

 sundhedsministeren til skriftlig besvarelse, som denne har besvaret. 1 af  

 udvalgets spørgsmål og indenrigs- og sundhedsministerens svar herpå er  

 optrykt  

 som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Thor Gunnar Kofoed (V)   

 Gudrun Laub (V)   

 Ester Larsen (V)   

 Marianne Pedersen (V)  

  

  nfmd.  

  

 Jens Vibjerg (V)   

 Uno Larsson (DF)   

 Poul Nødgaard (DF)  

  

  fmd.  

  

 Lars Barfoed (KF)   

 Helle Sjelle (KF)   

 Arne Toft (S)   

 Inger Bierbaum (S)   

 Jørn Pedersen (S)   

 Karen J.
Klint (S)   

 Ole Stavad (S)   

 Kristen Touborg (SF)   

 Margrethe Vestager (RV)   

 Line Barfod (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 62 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Tidsplan for udvalgets behandling af lovforslaget 3 1. udkast til betænkning Oversigt over spørgsmål og svar vedrørende L 62 Spm.nr.
Titel 1 Spm. om, hvad der taler imod at stille krav om  

 indsendelse af personlige stemmer og listestemmer på afstemningsområdeniveau,  

 til indenrigs- og sundhedsministeren, og ministerens svar herpå 2 Spm. om redegørelse for erfaringer med elektronisk  

 stemmeafgivning, til indenrigs- og sundhedsministeren, og ministerens svar  

 herpå 3 Spm. om argumenter for og imod forsøg med elektronisk  

 stemmeafgivning, til indenrigs- og sundhedsministeren, og ministerens svar  

 herpå 4 Spm. om, hvilke rammer ministeren forestiller sig for  

 forsøg med elektronisk stemmeafgivning, til indenrigs- og sundhedsministeren,  

 og ministerens svar herpå 5 Spm. om offentliggørelse af afstemningsresultatet på de  

 enkelte afstemningssteder ved kommunalvalg, til indenrigs- og  

 sundhedsministeren,  

 og ministerens svar herpå 6 Spm. om dato for det hollandske kommunalvalg i 2006, til  

 indenrigs- og sundhedsministeren, og ministerens svar herpå Bilag 2 Et af udvalgets spørgsmål og indenrigs- og  

 sundhedsministerens svar herpå Spørgsmålet og indenrigs- og sundhedsministerens svar herpå er  

 optrykt efter ønske fra S.
 Spørgsmål 5:
Vil ministeren sikre, at der sker offentliggørelse af  

 afstemningsresultatet på de enkelte afstemningssteder ved kommunalvalg? Svar:
 Efter den kommunale valglovs § 78, stk. 2, jf. stk. 6, jf. § 74,  

 stk. 1, skal der i valgbogen for kommunalbestyrelsesvalget i en kommune  

 indføres en opgørelse for hvert afstemningsområde af, hvor mange stemmer der  

 anses for afgivet for hver af kandidatlisterne.
 Efter den kommunale valglovs § 78, stk. 3, jf. stk. 6, skal der  

 i valgbogen for kommunalbestyrelsesvalget i en kommune endvidere indføres en  

 opgørelse for hele kommunen, men ikke for hvert afstemningsområde, af  

 antallet  

 af personlige stemmer for hver kandidat samt antallet af listestemmer for  

 hver  

 kandidatliste.
 De oplysninger om afstemningsresultatet, der skal indføres i  

 valgbogen, er offentligt tilgængelige i medfør af reglerne om offentlighed i  

 forvaltningen.
 Kommunalbestyrelsen har ikke efter gældende regler nogen  

 forpligtelse til at sørge for offentliggørelse på en bestemt måde, f.eks. på  

 kommunens hjemmeside, af resultatet af kommunalbestyrelsesvalget for  

 kommunens  

 borgere.
 Den officielle statistik over kommunalvalg, som Danmarks  

 Statistik hidtil har udarbejdet og offentliggjort, indeholder ikke  

 oplysninger  

 på lavere niveau end den enkelte kommune.
I praksis sker der imidlertid for langt de fleste kommuners  

 vedkommende offentliggørelse på internettet af de afstemningsresultater, der  

 skal indføres i valgbogen.
For så vidt angår de personlige stemmer og  

 listestemmerne offentliggøres endvidere resultater på  

 afstemningsområdeniveau,  

 uanset at der efter loven ikke er pligt til at opgøre disse resultater på  

 afstemningsområdeniveau og dermed heller ikke pligt til at indføre oplysning  

 herom i valgbogen.
Der henvises herved til besvarelsen af spørgsmål 1 til dette  

 lovforslag, hvoraf fremgår, at der for de kommuner, der benytter KMD A/S´s  

 valgopgørelsessystem, sker offentliggørelse på KMD A/S´s hjemmeside, hvortil  

 der er et link fra  

 Indenrigs- og Sundhedsministeriet  

 s  

 hjemmeside.
Der kan også være links hertil fra de pågældende kommuners  

 hjemmeside.
Da der ved kommunalvalget i 2001 var 257 ud af de daværende 275  

 kommuner, der benyttede KMD´s valgopgørelsessystem, er oplysninger om  

 afstemningsresultater på afstemningsområdeniveau for i hvert fald de  

 pågældende  

 257 kommuner tilgængelige på internettet.
Ministeriet har ikke oplysning om,  

 hvor mange af de resterende 18 kommuner der foretager en sådan opgørelse.
 Som følge af den forestående kommunalreform er det endnu ikke  

 endeligt fastlagt, til hvor mange og hvilke kommunale enheder der skal  

 afholdes  

 kommunalbestyrelsesvalg den 15. november 2005. Det er derfor heller ikke  

 muligt  

 på nuværende tidspunkt at sige noget om, hvor mange af disse enheder der vil  

 benytte KMD A/S´s valgopgørelsessystem og dermed blive omfattet af ordningen  

 med offentliggørelse af valgresultater på internettet.
Jeg forventer dog, at det i 2005 vil blive færre kommunale  

 enheder end i 2001, der ikke benytter nævnte system og dermed ikke vil være  

 omfattet af nævnte ordning for offentliggørelse.
Det hænger sammen med, at 17  

 af de resterende 18 kommuner, der ved kommunalvalget i 2001 ikke benyttede  

 KMD  

 A/Ss valgopgørelsessystem, havde færre end 10.000 vælgere, mens én  

 kommune  

 (daværende Rønne Kommune, der nu indgår i Bornholms Regionskommune) havde  

 flere  

 end 10.000 vælgere.
De kommuner, der ved kommunalvalget i 2001 ikke benyttede  

 KMD A/S´s valgopgørelsessystem, vil således kunne blive berørt af  

 kommunalreformen.
 Det er derfor min opfattelse, at man bør afvente erfaringerne på  

 dette område ved kommunalvalgene i 2005, før man kan vurdere, om det er  

 nødvendigt at tage lovgivningsmæssige skridt til at sikre, at der for alle  

 kommuner sker offentliggørelse af afstemningsresultater på internettet,  

 herunder  

 af afstemningsresultater på afstemningsområdeniveau.
