Formålet med registeret er at opnå et hensigtsmæssigt samspil med Statens Centrale Lønanvisning (SCL), som varetager lønanvisningen for alle månedslønnede i Danmark ansat under Statens Luftfartsvæsen, at dække behovet for mere ajour information vedrørende lønindrapporteringen end SCL kan give, at levere det nødvendige grundlag for ISA-Økonomi's krav til omkostningsfordeling på konto, sted og aktivitet af alle lønomkostninger, at varetage diverse personalemæssige opgaver og informationsbehov, både decentralt og centralt, at give et styringsredskab til besættelse af stillinger samt opfølgning af lønomkostninger på stillingsniveau.
Endelig er formålet med registeret at varetage lønudbetaling for 14-dageslønnede, som ikke kan få deres løn anvist via SCL, at håndtere månedslønnede ansatte på Grønland, som aflønnes via Grønlands Centrale Lønanvisning samt at varetage registrering af gennemførte uddannelser på ATS-skolen.
Personkreds: Registeret må kun indeholde oplysninger, der er nødvendige for den personaleadministrative håndtering af ansatte i Statens Luftfartsvæsen, administration af eksterne elevers gennemførte uddannelser, samt de oplysninger, der er nødvendige for at kunne anvise løn.
 Ikrafttrædelsesdato: 01/08/1992. Erstatter tidligere forskrifter.
