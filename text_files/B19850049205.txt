 I henhold til § 2, stk. 3, nr. 2 i lov nr. 362 af 13. juni 1973 om  

 styrelse af højere uddannelsesinstitutioner og § 8 i lov nr. 258 af 8. juni  

 1983 om handelshøjskoler og handelshøjskoleafdelinger fastsættes:
Kapitel 1. Formål og struktur Kapitel 2. Tilrettelæggelse og indhold Kapitel 3. Bedømmelse Kapitel 4. Almindelige bestemmelser Formål og struktur § 1.  Den integrerede uddannelse i erhvervsøkonomi og  

 erhvervssprog har til formål på videnskabeligt grundlag at kvalificere de  

 studerende til arbejde i internationalt orienterede virksomheder,  

 institutioner og organisationer og den del af den offentlige sektor, der har  

 internationale aktiviteter.
Stk. 2.  Uddannelsen skal sætte de studerende i stand  

 til at - foretage sammenlignende analyser og vurderinger af problemstillinger i  

 forbindelse med internationale aktiviteter, - løse interne og eksterne kommunikationsopgaver samt - udforme handlingsprogrammer og medvirke til gennemførelsen heraf.
 § 2.  Den integrerede kandidatuddannelse i  

 erhvervsøkonomi og erhvervssprog varer 5 år og består af en mellemuddannelse,  

 erhvervsøkonomisk/sproglig afgangseksamen på 3 år og en kandidatoverbygning  

 på 2 år.
 Stk. 2.  Mellemuddannelsen skal give de studerende et  

 grundlæggende kendskab til uddannelsens fagområder og de almindelige  

 principper for videnskabelig metode, som er nødvendigt for at kunne løse  

 erhvervsøkonomiske og erhvervssproglige problemer af mere almen karakter og  

 for at kunne danne grundlag for videregående studier.
 Stk. 3.  Kandidatoverbygningen skal udbygge de  

 studerendes kendskab til uddannelsens fagområder og sætte dem i stand til:
- at anvende almindelige principper for videnskabelig metode og - selvstændigt at vurdere fagområdernes metoder samt anvende dem på  

 problemer af mere kompliceret og abstrakt karakter.
§ 3.  Den anførte varighed af uddannelserne angiver  

 det antal studenterårsværk, der skal lægges til grund for planlægningen af  

 uddannelsen.
Et årsværk svarer til en fuldtidsstuderendes arbejde i et år.
 § 4.  Den, der har gennemført den  

 erhvervsøkonomisk/sproglige afgangseksemen, har ret til at anvende  

 bogstaverne ESA som betegnelse for uddannelsen.
 Stk. 2.  Den, der har gennemført den  

 erhvervsøkonomisk/sproglige kandidateksamen (kandidatoverbygningen) har ret  

 til at betegne sig  candidatus/candidata mercaturae internationalis (cand.  

 merc. int.).
Uddannelsens tilrettelæggelse og indhold § 5.  Uddannelsen skal tilrettelægges, så der sker den  

 størst mulige integration af fagblokkene i § 6 og af de faglige områder i §  

 13.
Erhvervsøkonomisk/sproglig afgangseksamen - (ESA) § 6.  Uddannelsen omfatter følgende fagblokke, der  

 vægtes som anført:
 Stk. 2.  Fagblokkene kan omfatte supplerende  

 redskabsfag.
§ 7.  Komparativ samfundsanalyse.
Fagblokkens område  

 er sammenlignende analyser af forskellige samfundssystemer ud fra disse  

 økonomiske, politiske, sociale og kulturelle forhold.
 Stk. 2.  Blokkens centrale fag og områder er:
- international økonomi, politik og organisation - industrialiserede samfund med markedsdirigeret økonomi, - andre samfundssystemer, herunder u-lande og socialistiske samfund.
§ 8.  International erhvervsøkonomi.
Fagblokkens  

 område er studiet af den enkelte virksomhed eller grupper af virksomheder med  

 særlig henblik på økonomiske og organisatoriske forhold og relationer til det  

 omgivende samfund.
Stk. 2.  Blokkens centrale fag er erhvervsøkonomi.
Med  

 særlig vægt på internationale aspekter behandles og integreres de  

 væsentligste teorier og metoder inden for:
- investering og finansiering - afsætningsøkonomi - organisation - regnskabsvæsen - udenrigshandel.
§ 9.  Kommunikation.
Fagblokkens område er  

 kommunikationsprocessens sproglige, socialpsykologiske, organisatoriske og  

 kulturelle aspekter i teori og praksis.
 Stk. 2.  Blokkens centrale fag er:
- almen kommunikationsteori, - socialpsykologi, - interkulturel kommunikation, - informationsformidling, - virksomhedens interne og eksterne kommunikation.
§ 10.  Engelsk.
Fagblokkens område er mundtlig og  

 skriftlig sprogfærdighed med bagrund i de engelske sprogområders kultur og  

 historiske udvikling og med baggrund i den vidensformidling, der sker i de  

 øvrige fagblokke.
 Stk. 2.  Blokkens centrale fag er:
- sprogbeskrivelse, - mundtlig og skriftlig sprogproduktion, - Storbritannien og USA beskrevet historisk og aktuelt ved deres  

 økonomiske, politiske, juridiske, sociale og kulturelle forhold.
§ 11.  2. fremmedsprog.
Fagblokkens område er mundtlig  

 sprogfærdighed med baggrund i det pågældende sprogområdes kultur og  

 historiske udvikling og med baggrund i den vidensformidling, der sker i de  

 øvrige fagblokke.
 Stk. 2.  Blokkens centrale fag er:
- sprogbeskrivelse, - mundtlig sprogproduktion, - det pågældende fremmedsprog sprogområde(r) beskrevet historisk og  

 aktuelt ved deres økonomiske, politiske, juridiske, sociale og kulturelle  

 forhold.
 Stk. 3.  Det fastsættes ved studieordning, hvilke af de  

 sprog, der indgår i højskolens erhvervssproglige studier, der kan vælges som  

 2. fremmedsprog.
 § 12.  For hvert studieår fastsætter institutionen en  

 fælles temaramme inden for fagblokkene efter § 6.
 Stk. 2.  I 1. og 3. studieår indgår et projektarbejde,  

 tilrettelagt inden for de af institutionen fastsatte temarammer.
 Stk. 3.  I 2. studieår indgår et seminararbejde,  

 tilrettelagt inden for den af institutionen fastsatte temaramme.
 Stk. 4.  Projekterne efter stk. 2 og seminararbejdet  

 efter stk. 3 kan tilsammen højst udgøre 1 1/5 studenterårsværk.
Kandidatoverbygningen § 13.  I kandidatoverbygningen vægtes fagområderne som  

 anført:
 Stk. 2.  Specialeområdet, der skal godkendes af  

 institutionen, vælges af den studerende inden for fagblokkene efter § 6 og  

 afgrænses ved en problemkreds, der fastlægges med sigte mod bestemte  

 erhvervsfunktioner og ud fra følgende synsvinkler:
- det internationale perspektiv, generelt eller afgrænset til et bestemt  

 geografisk område, - de sprogligt-kommunikative og samfunds- og erhvervsøkonomiske aspekter.
 Stk. 3.  I tilknytning til studiet af specialeområdet  

 udbydes der undervisning inden for fagblokkene:
- komparativ samfundsanalyse - international erhvervsøkonomi - kommunikation.
Stk. 4.  Der udarbejdes en specialeafhandling inden for  

 specialeområdet.
Arbejdet med specialeafhandlingen udgør ca. 1/2  

 studenterårsværk.
Bedømmelse § 14.  Den erhvervsøkonomisk/sproglige afgangseksamen  

 omfatter:
Det fastsættes ved studieordning om prøven er skriftlig eller mundtlig, Stk. 2.  Prøve 1) og 2) aflægges efter 1. studieår og  

 prøve 3)-7) efter 3. studieår.
Stk. 3.  Prøve 1) og 4) skal vise den studerendes  

 overblik over projektets fagområder, relevante teorier og metoder og evne til  

 at udvælge og anvende dem systematisk og sammenhængende ved behandling af  

 konkrete problemer.
Eksaminationen tager udgangspunkt i projektrapporten og  

 har form af en samtale mellem eksaminand(er) og eksaminator(er) og  

 censor(er). Der skal indgå eksamination af hver enkelt deltager.
Stk. 4.  Prøverne 1) og 4) afholdes efter den  

 studerendes valg som gruppeprøve eller som individuel prøve.
Det fastsættes  

 ved studieordning, hvor mange studerende, der kan deltage i en gruppeprøve.  

 Det skal herunder sikres, at individuel bedømmelse finder sted.
 § 15.  Kandidateksamen omfatter følgende prøver:
 Stk. 2.  Det fastsættes ved studieordning om prøve 1) og  

 5) skal være skriftlig eller mundtlig.
 § 16.  Det er en forudsætning for at kunne indstille  

 sig til prøver til kandidateksamen, at den studerende har bestået den  

 erhvervsøkonomisk/sproglige afgangseksamen.
 § 17.  Ved bedømmelsen gives karakter efter 13-skalaen  

 efter de fælles bestemmelser om karaktergivning ved de højere  

 uddannelsesinstitutioner, dog anvendes bedømmelsen Bestået/Ikke bestået ved  

 prøverne efter § 14, nr. 1) og 2) samt ved prøven efter § 15, nr. 1).
 Stk. 2.  Der medvirker censorer beskikket af  

 direktoratet for de videregående uddannelser, (ministerielt beskikkede  

 censorer) ved prøverne efter §§ 14 og 15.
 Stk. 3.  Det kan ved studieordning fastsættes, at  

 studieaktiviteter, der ikke er omfattet af prøverne i §§ 14 og 15 bedømmes af  

 eksaminator eller eksaminator og en eller flere censorer, der er beskikket af  

 rektor blandt lærerne ved højskolen (interne prøver).
§ 18.  Hver prøve bestås for sig.
Beståede prøver kan  

 ikke tages om.
Stk. 2.  En studerende kan højst indstille sig 3 gange  

 til en prøve eller anden form for bedømmelse.
Institutionen kan tillade  

 indstilling en fjerde gang, hvis det findes begrundet i usædvanlige forhold.
 Stk. 3.  Tredje og fjerde gang en studerende indstiller  

 sig til en intern prøve, der alene bedømmes af eksaminator, jfr. § 17, stk.  

 3, kan den studerende forlange, at der medvirker en ministerielt beskikket  

 censor.
Almindelige bestemmelser § 19.  Institutionen udsteder bevis for bestået  

 eksamen med angivelse af de aflagte prøver og de opnåede karakterer.
Stk. 2.  Studerende, der forlader uddannelsen uden at  

 bestå den afsluttende eksamen, har ret til bevis for beståede prøver.
Beviset  

 påføres oplysninger om prøvens art og den opnåede karakter.
 § 20.  Institutionen fastsætter inden for  

 bekendtgørelsens rammer nærmere regler om uddannelsen i en studieordning,  

 jfr. § 14 i lov om styrelse af højere uddannelsesinstitutioner.
 Stk. 2.  Studieordningen skal indeholde:
 Stk. 3.  Institutionen kan, når der foreligger særlige  

 forhold, der begrunder dette, dispensere fra de bestemmelser i  

 studieordningen, der er fastsat af institutionen.
 Stk. 4.  Studieordningen sendes til  

 undervisningsministeriet, direktoratet for de videregående uddannelser, til  

 orientering.
 § 21.  Institutionen udarbejder og udgiver en  

studievejledning for uddannelsen.
 Stk. 2.  Studievejledningen skal indeholde en bredere  

 redegørelse for uddannelsen m.v., en praktisk vejledning for de studerende  

 samt oplysning om andre forhold af betydning for de studerendes planlægning  

 af deres studium.
 Stk. 3.  Nærværende bekendtgørelse, studieordningen samt  

 eventuelle andre regler, der gælder for studerende inden for uddannelsen,  

 aftrykkes i studievejledningen.
 § 22.  Institutionen kan i hvert enkelt tilfælde eller  

 ved almindelige bestemmelser godkende, at beståede uddannelseselementer fra  

 en anden dansk eller udenlandsk videregående uddannelse træder i stedet for  

 uddannelseselementer, der er omfattet af denne bekendtgørelse.
 § 23.  Direktoratet for de videregående uddannelser  

 kan, efter indstilling fra institutionen, dispensere fra bekendtgørelsens  

 bestemmelser, når der foreligger usædvanlige forhold, der begrunder dette.
 § 24.  Der afgives senest 1. juli 1990 rapport til  

 direktoratet for de videregående uddannelser om forløbet af uddannelsen efter  

 denne bekendtgørelse og om uddannelsens eventuelle fortsættelse eller  

 afvikling.
 § 25.  Bekendtgørelsen træder i kraft den 1. december  

 1985 og har virkning for de studerende, der har påbegyndt uddannelsen pr. 1.  

 september 1984.
