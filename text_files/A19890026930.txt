 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Danmarks Miljøundersøgelser (DMU) har til opgave  

 inden for miljøområdet Stk. 2.  DMU yder almindelig rådgivning og oplysning til  

 offentligheden, virksomheder og offentlige myndigheder om miljø- og  

 forskningsspørgsmål inden for DMU's arbejdsområde.
 Stk. 3.  DMU kan mod hel eller delvis betaling påtage  

 sig opgaver for offentlige myndigheder eller private rekvirenter inden for  

 sit arbejdsområde.
 Stk. 4.  Miljøministeren kan fastsætte nærmere regler om  

 DMU's virksomhed.
 § 2.  DMU ledes af en bestyrelse og en direktør.
 Stk. 2.  Miljøministeren udnævner direktøren efter  

 indhentet udtalelse fra bestyrelsen.
 § 3.  Bestyrelsen består af en formand og indtil 10  

 medlemmer, der udpeges for 3 år ad gangen.
Stk. 2.  Formanden og indtil 6 medlemmer udpeges af  

 miljøministeren. 2 medlemmer udpeges af de kommunale organisationer.
Disse  

 indtil 8 medlemmer skal i bredeste forstand repræsentere forskningen og  

 brugerinteresserne. 2 medlemmer vælges af og blandt medarbejderne på DMU.
 Stk. 3.  Bestyrelsen varetager den overordnede ledelse  

 af DMU, herunder godkendelse af arbejdsprogrammer, budgetter, regnskaber og  

 deltagelse i større projekter.
Stk. 4.  Direktøren varetager den daglige ledelse af DMU  

 og repræsenterer institutionen udadtil.
Direktøren skal heri følge de  

 retningslinier og anvisninger, som bestyrelsen har givet.
 § 4.  Miljøministeren kan fastsætte nærmere regler om  

 styrelsen af DMU.
 § 5.  DMU afgiver en gang årligt til miljøministeren  

 en beretning om institutionens virksomhed.
 § 6.  Loven træder i kraft dagen efter bekendtgørelsen  

 i Lovtidende.
 § 7.  Loven gælder ikke for Færøerne og for Grønland.
Givet på Christiansborg Slot, den 3. maj  

 1989 Under Vor Kongelige Hånd og Segl MARGRETHE R.
