 Denne At-meddelelse oplyser om åndedrætsværn, hvornår og hvordan det skal  

 bruges, og hvilke krav der stilles til mærkning m.v.
 Åndedrætsværn er et personligt værnemiddel, der beskytter mod indånding af  

 forurenet luft og/eller iltmangel.
 At-meddelelsen omfatter ikke flugtudstyr og dykkerudstyr.
Brug Brug af åndedrætsværn er en løsning, der kun må anvendes, hvis arbejdet  

 ikke på anden måde kan planlægges, tilrettelægges og udføres forsvarligt.
Arbejdsmiljølovgivningen fastsætter, at sundhedsfarlig luftforurening så  

 vidt muligt skal fjernes på udviklingsstedet, og at påvirkningen fra  

 luftforureningen skal nedbringes så meget, som det er teknisk rimeligt.
Hvis  

 påvirkningen ikke kan nedbringes tilstrækkeligt ved hjælp af tekniske  

 foranstaltninger, skal der benyttes åndedrætsværn.
Åndedrætsværn kan dog undertiden benyttes som eneste foranstaltning.
Det  

 gælder, hvor arbejdet er kortvarigt eller lejlighedsvist, fx ved rensning  

 eller reparation, eller som midlertidig foranstaltning, hvor en senere  

 teknisk forbedring nedbringer forureningen tilstrækkeligt.
 Se nærmere om eksempler i afsnit om Valg af åndedrætsværn .
Arbejdsgiverens pligter Arbejdsgiveren skal sørge for - at brugerne forsynes med egnet åndedrætsværn, og at åndedrætsværnet  

 bliver brugt straks ved arbejdets begyndelse og under hele arbejdet.
 - at åndedrætsværnet til enhver tid yder den tilsigtede beskyttelse og  

 ikke medfører unødige gener. Åndedrætsværnet skal være egnet til brug under  

 de eksisterende forhold på arbejdsstedet, vælges under hensyn til de  

 ergonomiske forhold og passe til brugeren, eventuelt efter tilpasning.
 - at det valgte åndedrætsværn er CE-mærket, se afsnit om Mærkning .
 - at åndedrætsværnet vedligeholdes og er rent, tørt og desinficeret, inden  

 det tages i brug.
- at brugerne får instruktion i brugen af åndedrætsværn og oplyses om  

 faren ved ikke at bruge det.
Brugerne skal desuden oplæres, og - hvis det er  

 nødvendigt - trænes i at bruge det.
Brugerens pligter Brugeren skal anvende åndedrætsværnet straks fra arbejdets begyndelse og  

 under hele dets varighed.
Brugeren skal medvirke til, at udstyret virker  

 efter hensigten, og meddele fejl og mangler til arbejdsgiveren,  

 arbejdslederen eller sikkerhedsorganisationen.
Beskrivelse af typer Der findes to hovedtyper åndedrætsværn - luftforsynet åndedrætsværn (Figurerne 1-3) - filtrerende åndedrætsværn (Figurerne 4-8).
 Ansigtsdelen kan for begge typer være udformet som hel-, halv- og  

 kvartmasker, som hætter eller som bidemundstykker.
Fig. 1. Luftforsynet åndedrætsværn Kompressorforsynet hætte Fig. 2. Luftforsynet åndedrætsværn Kompressorforsynet helmaske Fig. 3. Luftforsynet åndedrætsværn Trykflaskeforsynet helmaske Fig. 4. Filtrerende åndedrætsværn Halvmaske med turboenhed (blæser) og  

 filter i bæltet Luftforsynet åndedrætsværn Kompressorforsynet halvmaske Fig. 5. Filtrerende åndedrætsværn Helmaske Fig. 6. Filtrerende åndedrætsværn Halvmaske Fig. 7. Filtrerende åndedrætsværn Halvmaske med tvillingfilter Fig. 8. Filtrerende ansigtsmaske Luftforsynet ånedrætsværn Kompressormasker og -hætter Kompressormasker og -hætter er åndedrætsværn, der får luft fra en  

 kompressor eller en stationær trykbeholder.
Luftforsyningen er ikke  

 tidsbegrænset, og værnet er let, men brugerens bevægelighed begrænses af  

 slangen.
 Se endvidere At-meddelelse nr. 4.09.7 om Åndemiddelluft.
Trykflaskeapparater Trykflaskeapparater er åndedrætsværn, der får luft fra personbårne  

 trykflasker.
Udstyret vejer op til 18 kg, og luftforsyningen er  

 tidsbegrænset, men brugeren har fri bevægelighed.
Kredsløbsapparater Kredsløbsapparater er åndedrætsværn med komprimeret ilt.
Udåndingsluften  

 ledes fra ansigtsmasken ind i et kredsløb, hvor en reguleringspatron fjerner  

 kuldioxid, og ilt tilsættes kredsløbet.
Kredsløbsapparater kan være  

 livsfarlige, hvis de ikke anvendes korrekt . Det er derfor nødvendigt, at  

 brugeren gennemgår en speciel uddannelse i brugen af dem.
Selvsugermaske (med og uden motordrevet blæser) Selvsugermasker er åndedrætsværn, hvor brugeren trækker vejret gennem en  

 slange, der fører til frisk luft.
Dette system er mindre sikkert end de andre  

 luftforsynede åndedrætsværn, medmindre det er forsynet med motordrevet  

 blæser.
Filtrerende åndedrætsværn Et filtrerende åndedrætsværn kan være en hel- eller halvmaske med  

 udskifteligt filter mod partikler og/eller gasser.
Hvis det filtrerende  

 åndedrætsværn er forsynet med en batteridrevet motor (turboudstyr), der  

 blæser luften gennem et filter, kan der desuden anvendes en hætte som  

 ansigtsdel.
Filtrerende åndedrætsværn findes også som filtrerende  

 ansigtsmasker.
Åndedrætsværn med partikelfilter (støvfilter) til hel- eller  

 halvmasker Partikelfilter beskytter aldring mod gasse og dampe.
Visse filtre beskytter ikke mod væskeformige aerosoler.
Se afsnit om  

Mærkning .
 Partikelfiltre inddeles i 3 klasser:
- P1 laveffekt-filter - P2 middeleffekt-filter - P3 højeffekt-filter.
Klasse P1 har den laveste udskillelsesgrad og beskytter derfor kun i begrænset  

 omfang mod støv (faste partikler). Filtret må ikke anvendes, hvis  

 grænseværdien for det forurenende stof er under 5 mg/(m3).
 Eksempler på støvarter, som filtret ikke beskytter imod, er  

 asbestfibre og kvartsstøv.
Klasse P2 har en større udskillelsesgrad og beskytter derfor i større omfang.
Det  

 kan anvendes mod sundhedsskadeligt og giftigt støv, men ikke mod radioaktivt  

 støv, bakterier og virus.
Disse filtre findes i to typer, dels til brug alene  

 mod faste partikler, dels til brug både mod faste partikler og væskeformige  

 aerosoler.
Klasse P3 har den største udskillelsesgrad og beskytter som klasse P2 samt mod  

 radioaktivt støv, bakterier og virus.
Filtret er normalt til brug både mod  

 faste partikler og mod væskeformige aerosoler.
Ikke alle P3-filtre er egnede  

 til brug i halvmasker.
Åndedrætsværn med gasfilter til hel- eller halvmasker Gasfiltre beskytter ikke mod støv.
 Gasfiltre inddeles i klasser og typer, hvor klasserne er et udtryk for  

 evnen til at optage større eller mindre mængder gasser og dampe, og typerne  

 angiver, hvilke typer gasser filtret kan optage.
 Gasfilte inddeles i 3 klasser:
- klasse 1 lavkapacitets-filtre - klasse 2 middelkapacitets-filtre - klasse 3 højkapacitets-filtre.
 Hvis filtrene skal benyttes mod andre gasser end de nedenfor nævnte typer,  

 må leverandørens oplysninger følges.
 Filtertype A beskytter imod dampe fra organiske opløsningsmidler med  

 kogepunkt på 65 graderC og derover, fx mineralsk terpentin, toluen, xylen og  

 butylacetat.
Filtertype AX beskytter mod dampe fra organiske opløsningsmidler med  

 kogepunkt under 65 graderC efter leverandørens oplysninger.
Filtertype AX  

 findes kun i een klasse.
Filtrene er engangsfiltre og skal kasseres samme  

 dag, de har været i brug.
 Filtertype B beskytter imod chlor og cyanbrinte og lignende gasser efter  

 leverandørens oplysninger.
 Filtertype E breskytter imod svovldioxid og lignende gasser efter  

 leverandørens oplysninger.
 Filtertype K beskytter imod ammoniak og lignende gasser efter  

 leverandørens oplysninger.
 Der findes filtre, der dækker flere af typerne A, B, E og K samtidig.
 Filtertype Hg-P3 beskytter mod dampe fra kviksølv og mod partikler.
 Filtertype NO-P3 beskytter mod nitrøse gasser og mod patikler.
 Filtertype SX beskytter mod specielle stoffer efter leverandørens  

 oplysninger.
 Filtertype Hg-P3 og NO-P3 og SX findes kun i een klasse.
Åndedrætsværn med kombinerede partikel- og gasfiltre Hvis det er nødvendigt at beskytte sig mod både støv og gasser, anvendes  

 et kombineret filter bestående af et egnet støvfilter og et egnet gasfilter.  

 Støvfiltret placeres yderst mod forureningen.
 Når der forekommer aerosoler, fx ved sprøjtemaling, kan det af hensyn til  

 partikelfiltrets holdbarhed være en fordel desuden at benytte et forfilter.
Turboudstyr (filtrerende åndedrætsværn med turboenhed (blæser)) Et filtrerende åndedrætsværn kan være forsynet med en turboenhed (blæser),  

 dvs. en batteridrevet motor, der gennem et filter blæser luft ind i  

 åndedrætsværnet.
Turboudstyret består af - en ansigtsdel, der kan være en hel- eller halvmaske, en hætte eller en  

 stiv hætte, fx en hoveddel med tætsluttende visir - en turboenhed (batteridrevet blæser) - egnede filtre.
Filtrerende åndedrætsværn med turboenhed har altid partikelfilter.
Hvis  

 udstyret desuden forsynes med et gasfilter, anvendes samme typebetegnelse som  

 nævnt under gasfiltre.
Gasfiltrene er desuden mærket klasse 1, 2 eller 3, men  

 man skal være opmærksom på, at klasserne ikke er umiddelbart sammenlignelige  

 med klasser for gasfiltre til brug sammen med halv- og helmasker uden  

 turboenhed, fx vil kapaciteten af et klasse 2-filter til turboudstyr være  

 mindre end kapaciteten af filtre beregnet til masker.
Filtrerende ansigtsmasker Filtrerende ansigtsmasker er halvmasker, hvor selve masken helt eller  

 delvis består af filtermateriale.
Filtret kan ikke skilles fra masken,  

 hvorfor hele masken skal skiftes efter brug.
Mærkning CE-mærket Alle åndedrætsværn og dele, der har betydning for, at værnet fungerer,  

 skal være CE-mærket. Åndedrætsværn, der er markedsført inden den 1. juli  

 1995, kan fortsat anvendes, indtil det skal udskiftes, selvom det ikke er  

 CE-mærket.
Forudsætningen herfor er, at det er i overensstemmelse med  

 reglerne, der var gældende før denne dato.
Det er fabrikanten, der sætter  

 mærket på.
Mærket ser således ud Mærkning af filtre Partikelfiltre mærkes efter klasse med P1, P2, P3. Filtrene har  

 hvid farvekode.
Partikelfiltre, der kun beskytter mod faste partikler, skal være mærket  

 »Kun til brug mod faste partikler«.
Disse filtre vil desuden være  

 mærket med S.
Der kan fortsat findes filtre mærket »Ikke til brug mod væskeformige  

 aerosoler«.
Disse filtre beskytter ligeledes kun mod faste partikler.
 Filtre, der desuden beskytter mod væskeformige aerosoler, vil være mærket  

 med L, og filtre, der både beskytter mod faste partikler og væskeformige  

 aerosoler, vil således være mærket med SL.
 Gasfiltre mærkes med type og klasse.
 A-filtre og AX-filtre har brun farvekode.
 B-filtre har grå farvekode.
 E-filtre har gul farvekode.
 K-filtre har grøn farvekode.
 SX-filtre har violet farvekode.
 Filtre til flere forskellige gasser og kombinationer af partikler og  

 gasser har farvekode for hver enkelt type.
 NO-P3-filtre har blå-hvid farvekode.
 Hg-P3-filtre har rød-hvid farvekode.
 Filtrerende ansigtsmasker er mærket FF efterfulgt af type (P for  

 partikel A, B, E, K for gasser som beskrevet for filtre, eller kombinationer  

 heraf) og klasse 1, 2 eller 3.
Mærkning af filtrerende åndedrætsværn med turboenhed (blæser) Udstyr med masker mærkes med TM og klasse.
 Udstyr med hætter og stive hætter, fx visirer med hoveddel, mærkes med TH  

 og klasse.
Hvis udstyret er forsynet med et gasfilter, anvendes samme typebetegnelser  

 som nævnt under gasfiltre.
Gasfiltrene er desuden mærket klasse 1, 2 eller 3.  

 Man skal være opmærksom på, at klasserne ikke er umiddelbart sammenlignelige  

 med klasser for gasfiltre til brug sammen med halv- og helmasker uden  

 turboenhed, fx vil kapaciteten af et klasse 2-filter til turboudstyr være  

 mindre end kapaciteten af filtre beregnet til masker.
Brugsanvisning Leverandøren skal sørge for, at der altid følger en brugsanvisning på  

 dansk med ved leveringen.
Den skal være klar og forståelig og indeholde  

 oplysninger om - opbevaring, brug, rensning, vedligeholdelse, reparation og  

 desinficering.
De produkter, som leverandøren anbefaler til dette, må hverken  

 skade brugeren eller værnemidlet.
- det konkrete, valgte åndedrætsværns modstandsdygtighed, konstateret ved  

 teknisk afprøvning.
Hvis der findes lignende typer åndedrætsværn, som kan  

 modstå andre niveauer af belastninger, skal disse niveauer også oplyses.
 - hvilket tilbehør og hvilke reservedele der kan bruges sammen med  

 åndedrætsværnet.
 - hvilke begrænsninger, der evt. er i brugen af åndedrætsværnet.
 - frist for holdbarheden af åndedrætsværnet og de dele, som det er  

 sammensat af.
 - egnet emballage til transport af åndedrætsværnet.
 - betydningen af en eventuel mærkning.
 - for turboudstyr skal oplyses, hvilke kombinationer af ansigtsdel,  

 turboenhed og filter der kan anvendes sammen.
Valg af åndedrætsværn Når der skal vælges åndedrætsværn, skal der først vælges mellem de to  

 hovedtyper, luftforsynet åndedrætsværn og filtrerende åndedrætsværn.
Det er vigtigt at kende de forskellige åndedrætsværns egenskaber for at  

 kunne vælge det rette.
Forkert valg kan få katastrofale følger, fx er  

 personer omkommet, fordi de brugte filtrerende åndedrætsværn, hvor der var  

 iltmangel.
 Der skal vælges åndedrætsværn efter art og koncentration af forureningen.
 Ved valg af åndedrætsværn skal der desuden tages hensyn til arbejdets art,  

 og om der samtidig skal anvendes briller, hjelm, høreværn eller lignende, der  

 kan påvirke åndedrætsværnets funktion.
Under alle omstændigheder er det vigtigt at kontrollere, at  

 åndedrætsværnet slutter tilstrækkeligt tæt til ansigtet.
Dette kan fx  

 afprøves ved, at filtret lukkes med plastfolie eller med hånden.
Derefter  

 kontrolleres om masken holder over- eller undertryk i 10 sek.
Man kan også  

 afprøve maskens tæthed ved, at et ikke farligt lugt- eller smagsstof spredes  

 omkring masken.
Man kontrollerer derefter, om man kan lugte eller smage  

 stoffet inde i masken.
 Husk at bruge den rigtige type filter til testen.
 Se i øvrigt afsnit om Beskyttelsesfaktor .
 Man skal være opmærksom på, at filtrenes klasser hænger sammen med den  

 type ansigtsdel og det øvrige udstyr, filtret skal bruges sammen med.
Det er vigtigt, at åndedrætsværnet ikke generer, så brugeren fristes til  

 at tage det af i utide.
Visse gener kan ikke helt undgås, fx belastning af  

 åndedrætsfunktionen samt gener ved hudkontakt.
Filtrerende åndedrætsværn må derfor kun benyttes 3 timer om dagen.
Hvis  

 arbejdet strækker sig ud over 3 timer, skal der allerede fra arbejdets  

 begyndelse benyttes enten filtrerende åndedrætsværn med turboenhed (blæser)  

 eller luftforsynet åndedrætsværn.
Se i øvrigt afsnit om Begrænsning i  

 brug .
Luftforsynet åndedrætsværn skal altid vælges, når - der er eller kan opstå iltmangel (mindre end 17% ilt) i indåndingsluften - luftforureningen forekommer i høje koncentrationer - luftforureningens sammensætning eller koncentration er ukendt - der ikke findes et filter, der er egnet til forureningen - der ikke kan findes masker, der slutter tæt, fx på grund af skæg,  

 ansigtsform eller briller.
Der må da vælges luftforsynede masker med overtryk  

 eller hætter.
- en person på en arbejdsdag skal arbejde mere end 3 timer i alt med  

 åndedrætsværn - når arbejdet er tungt, så vejrtrækningen gennem en filtermaske bliver  

 vanskelig på grund af modstanden i filtret, og filtrerende åndedrætsværn med  

 turboenhed (blæser) ikke kan anvendes - det i øvrigt foreskrives i arbejdsmiljølovgivningen.
 Om luft til luftforsynet åndedrætsværn, se At-meddelelse nr. 4.09.7 om  

 Åndemiddelluft.
Filtrerende åndedrætsværn kan vælges, når luftforsynet åndedrætsværn ikke er påkrævet.
 I forhold til det luftforsynede åndedrætsværn er der følgende fordele ved  

 et filtrerende åndedrætsværn:
- det er let - der er fri bevægelighed for brugeren - det vil ofte være en let løsning, fx ved enkeltopgaver og arbejde på  

 skiftende arbejdspladser og følgende ulemper:
- filtrets sikkerhedsmæssige effekt er begrænset af, hvilke stoffer det  

 beskytter mod - filtret har begrænset holdbarhed - vejrtrækningen belastes af modstanden i filtret - arbejdstidsbegrænsning på 3 timer medmindre der vælges en type med  

 turboenhed (blæser).
Beskyttelsesfaktor angiver, hvor mange gange åndedrætsværnet kan nedsætte koncentrationen af  

 sundhedsskadelige stoffer inde i masken i forhold til koncentrationen i  

 omgivelserne ved laboratorieafprøvning.
 Beskyttelsesfaktoren for et åndedrætsværn kan således være en faktor i  

 vurderingen af, om et åndedrætsværn er godt nok i den pågældende situation.  

 Man kan ikke vælge åndedrætsværn udelukkende ud fra beskyttelsesfaktoren.
 Hvis der fx i omgivelserne er en forurening på 1.000 mg/(m3), og  

 åndedrætsværnets beskyttelsesfaktor er på 500, vil der være en forurening på  

 2 mg/(m3) i indåndingsluften, forudsat at åndedrætsværnet er korrekt valgt og  

 tilpasset brugeren.
 Når det drejer sig om CE-mærket udstyr, kan man i praksis regne med den  

 beskyttelsesfaktor, der er angivet i nedenstående skema for luftforsynet  

 åndedrætsværn (forudsætning: korrekt valgt og tilpasset brugeren).
 De nævnte beskyttelsesfaktorer er beregnet ved konstant lufttilførsel,  

 henholdsvis neutralt tryk.
 Ved »konstant lufttilførsel« forstås, at der mellem  

 trykbeholderen eller kompressoren og masken er indskudt en ventil, der  

 indstilles, så der blæser en konstant luftstrøm til åndedrætsværnet.  

 Udåndingsluften samt den overskydende luft forlader åndedrætsværnet gennem  

 udåndingsventilen eller andre åbninger.
--------------------------------------------------------------------- Beskyttelsesfaktor Åndedrætsværn forsynet Åndedrætsværn forsynet med luft  

 fra kompressor med luft fra trykflaske- apparater --------------------------------------------------------------------- Helmaske 2000 2000 --------------------------------------------------------------------- Halvmaske 50 - --------------------------------------------------------------------- Ved »neutralt tryk« forstås, at åndedrætsværnet er forsynet med  

 en ventil, der åbner ved et meget lille undertryk i masken og derved tilfører  

 åndedrætsværnet luft.
 Åndedrætsværn med helmasker og overtryk samt åndedrætsværn med  

 bidemundstykke har en beskyttelsesfaktor, der er op til 5 gange så stor som  

 åndedrætsværn med konstant lufttilførsel og åndedrætsværn med neutralt tryk.
 Ved »overtryk« forstås, at åndedrætsværnet er forsynet med en  

 overtryksventil, der sikrer, at der altid er et lille overtryk i masken.
Udstyr med hætte har varierende beskyttelsesfaktor afhængig af udstyrets  

 udformning.
Her må henvises til leverandørens oplysninger.
 Beskyttelsesfaktorerne for filtrerende åndedrætsværn angives i  

 nedenstående skema.
Forudsætningen for beskyttelsesfaktoren for gasfiltre er, at der er tale  

 om nye filtre.
Når filtret er »brugt op«, yder det ingen  

 beskyttelse.
Se afsnit om Udskiftning af gasfiltre .
 Ved brug af kombinerede filtre skal beskyttelsesfaktorerne for støv og  

 gasser iagttages hver for sig.
 Beskyttelsesfaktorerne for filtrerende ansigtsmasker FFP1 og FFP2 svarer  

 til beskyttelsesfaktorerne for halvmaske med filter klasse P1 henholdsvis  

 klasse P2. Den tilsvarende beskyttelsesfaktor for filtrerende ansigtsmaske  

 FFP3 er 30.
 Udstyr med turboenhed (blæser) har varierende beskyttelsesfaktor afhængig  

 af udstyrets udformning.
 Ved brug på arbejdspladsen kan man ikke regne med så god  

 beskyttelse, som beskyttelsesfaktoren angiver, idet de nævnte  

 beskyttelsesfaktorer er beregnet under laboratorieforhold.
 Der må altid som udgangspunkt forventes en væsentlig lavere beskyttelse  

 end den nævnte, fx kan der højst forventes en faktor 10 for halvmasker eller  

 filtrerende ansigtsmasker klasse 2 og 3, og tilsvarende en faktor 100 for  

 helmasker.
 Beskyttelsesfaktorerne for såvel luftforsynet som filtrerende  

 åndedrætsværn med halv- og helmasker forudsætter i øvrigt en god tilpasning,  

 og dette kan ikke forventes, når der er skæg, briller eller lignende i klemme  

 langs maskens kant.
Begrænsning i brug Filtrerende åndedrætsværn må kun benyttes 3 timer om dagen.
Hvis arbejdet  

 strækker sig ud over 3 timer, skal der allerede fra arbejdets begyndelse  

 benyttes enten filtrerende åndedrætsværn med turboenhed (blæser) eller  

 luftforsynet åndedrætsværn.
Luftforsynet åndedrætsværn og filtrerende åndedrætsværn med turboenhed  

 (blæser) må benyttes hele dagen med pauser, hvis længder og antal afhænger af  

 arbejdsbelastningen og generne.
Arbejde, der ikke kræver brug af  

 åndedrætsværn, kan udføres i disse pauser.
Filtrerende ånedrætsværn med  

 turboenhed (blæser) må dog kun anvendes i situationer, hvor filtrerende  

 åndedrætsværn i øvrigt kan anvendes.
Begrænsning i brug af åndedrætsværn ved arbejde med asbestholdige  

 materialer er fastlagt således, at arbejdet med luftforsynet åndedrætsværn  

 ikke må overstige 6 timer pr. dag for den enkelte ansatte.
Ved  

 nedrivningsarbejde gælder særlige regler.
Ved arbejde med kodenummererede produkter må arbejde med åndedrætsværn  

 ikke overstige 6 timer på en arbejdsdag, når der anvendes luftforsynet  

 åndedrætsværn.
I særligt belastende situationer som følge af arbejdets art,  

 temperaturforhold eller lignende skal tiden nedsættes.
Beskæftigelse med  

 åndedrætsværn må ikke foregå uafbrudt.
 Unge under 18 år må højst beskæftiges 4 timer dagligt ved arbejde, hvor  

 der benyttes luftforsynet åndrdrætsværn.
Vedligeholdelse, opbevaring og holdbarhed For at åndedrætsværnet kan yde den tilsigtede beskyttelse, er det vigtigt,  

 at de anvisninger, der fremgår af leverandørens brugsanvisning om  

 vedligeholdelse og opbevaring nøje følges.
Holdbarheden af åndedrætsværnet er  

 helt afhængig af, at dette overholdes.
Udskiftning af partikelfiltre Støvbelægningen på filtret øger indåndingsmodstanden.
Når  

 indåndingsmodstanden bliver for belastende, skal filtret skiftes.
Udskiftning af gasfilte Et gasfilter har evne til at optage en vis mængde luftforurening.
Herefter  

 vil luftforureningen lække igennem.
 Inden dette sker, skal der skiftes til nyt filter.
Nogle leverandører vil kunne beregne den sandsynlige brugstid, når  

 forureningskoncentrationen og arbejdsbelastningen opgives.
Filtret skal  

 skiftes i god tid, før den beregnede sandsynlige brugstid nås.
Forureningen må ikke kunne lugtes.
Hvis masken er korrekt tilpasset, skal  

 filtret senest skiftes, når man kan lugte forureningen.
Grænseværdien kan  

 være overskredet længe inden, forureningen kan lugtes.
Det er i den  

 forbindelse vigtigt på forhånd at undersøge, om forureningen overhovedet kan  

 lugtes af brugeren.
Hvis en forurening undtagelsesvis kan lugtes, inden den opgivne brugstid  

 er nået, skal filtret straks skiftes.
Et sådant forhold kan indtræffe som  

 følge af et samspil mellem forskellige luftforureninger.
 A1-filtre bør kun anvendes som engangsfiltre til kortvarigt arbejde (1/2  

 time) ved lave koncentrationer (cirka 3 x grænseværdien).
 I Arbejdstilsynets vejledninger om foranstaltninger ved sundhedsfarer ved  

 malearbejde oplyses forskellige hensigtsmæssige tidsgrænser for udskiftning  

 af gasfiltre og kombinationsfiltre.
 Kan der ikke fås oplysning om filtrenes sandsynlige brugstid, skal der  

 normalt benyttes luftforsynet åndedrætsværn.
Skiltning Arbejdsområder, hvor åndedrætsværn skal bruges, skal afmærkes ved  

 skiltning som vist.
 Skiltet kan være forsynet med et supplerende skilt, som angiver typen og  

 klassen af det åndedrætsværn, der skal benyttes på den pågældende  

 arbejdsplads.
 Der kan være tilfælde, hvor arbejdet som gør åndedrætsværn nødvendigt,  

 foregår så spredt, at skiltning ikke er praktisk mulig.
Betaling Det er arbejdsgiveren, der skal betale anskaffelsen, vedligeholdelsen og  

 renholdelsen af de personlige værnemidler.
Arbejdsgiveren har ejendomsretten  

 til dem.
Jens Andersen --------------------------------------------------------------------- BAGGRUND:
 - Bekendtgørelse om sikkerhedskrav m.v. til personlige værnemidler.
 - Bekendtgørelse om brug af personlige værnemidler.
 - Bekendtgørelse om sikkerhedsskiltning og anden form for signalgivning.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
