 Bekendtgørelse om betaling for kontrol  

 med gødning og jordforbedringsmidler m.m.
 I medfør af § 1, stk. 3, nr. 7, og § 3, stk. 2,  

 i lov om gødning og jordforbedringsmidler m.m., jf.  

 lovbekendtgørelse nr. 853 af 25. september 1996, og efter bemyndigelse  

 fastsættes:
 § 1. Virksomheder, der producerer eller importerer  

 anmeldelsespligtige produkter efter bekendtgørelse om gødning  

 og jordforbedringsmidler m.m., skal betale anmeldelsesgebyr, grundafgift, og  

 mængdeafgift som fastsat i bilag 1 til dækning af  

 Plantedirektoratets udgifter til administration og kontrol m.m. i henhold til  

 den nævnte bekendtgørelse, jf. dog stk. 2.
 Stk. 2. Den årlige grund- og  

 mængdeafgift som anført i bilag 1, punkt B og C, beregnes i  

 finansåret 2002 forholdsmæssigt, idet afgifterne for perioden 1.  

 januar 2002 til 31. marts 2002 beregnes på grundlag af takster i  

 bekendtgørelse nr. 1219 af 18. december 2000 om betaling for kontrol  

 med gødning og jordforbedringsmidler m.m.
 Stk. 3. Mængdeafgift, jf. bilag 1, punkt C, betales kun  

 én gang for samme parti.
 Stk. 4. For varer med indhold af produkter, for hvilke der  

 tidligere er betalt mængdeafgift, beregnes mængdeafgiften med  

 fradrag af betalte afgifter.
 Stk. 5. Udgifterne til gennemførelse af  

 detonerbarhedsprøver for partier af ren ammoniumnitratgødning,  

 jf. § 4, stk. 2, jf. bilag 2, nr. 4, i bekendtgørelse om  

 gødning og jordforbedringsmidler m.m., betales efter regning af  

 anmelderen af produktet.
 Stk. 6. Afgifter og gebyrer tillægges  

 merværdiafgift.
 § 2. Afgifterne beregnes på baggrund af  

 virksomhederne indberetning, jf. § 14 i bekendtgørelse om  

 gødning og jordforbedringsmidler m.m.
 § 3. Afgifter og gebyrer forfalder ved  

 påkrav, og betaling skal ske senest 30 dage efter fakturaens dato.
 Stk. 2. Betales forfaldne afgifter og gebyrer ikke rettidigt,  

 skal der betales en årlig rente svarende til renten i henhold til  

 rentelovens § 5. Den tillagte rente udgør dog mindst 50 kr.
 Stk. 3. Der er udpantningsret for afgifter, gebyrer og  

 renter.
 § 4. Dækker opkrævede afgifter ikke  

 Plantedirektoratets udgifter, kan direktoratet indregne det manglende  

 beløb ved fastsættelsen af afgiftssatser for følgende  

 finansår.
 Stk. 2. Overstiger opkrævede afgifter  

 Plantedirektoratets udgifter, kan direktoratet indregne det overskydende  

 beløb ved fastsættelsen af afgiftssatser for følgende  

 finansår.
 § 5. Bekendtgørelsen træder i kraft  

 den 1. april 2002.
 Stk. 2. Bekendtgørelse nr.1219 af 18. december 2000 om  

 betaling for kontrol med gødning og jordforbedringsmidler m. m.  

 ophæves.
Plantedirektoratet, den 20. marts  

 2002 Mogens Nagel Larsen /Mette Louise Horneman Bilag 1 Afgifter og gebyrer A.
Anmeldelsesgebyr pr. produkt 1340,00 kr.
 B. Årlig grundafgift, pr. anmeldt produkt:
 1340,00 kr.
C.
Mængdeafgift:
a)	Gødninger, dog ikke ren ammoniumnitratgødning, pr.  

 tons 0,80 kr.
b)	Ren ammoniumnitratgødning, pr. tons 1,28 kr.
c)	Komposteringspræperater, pr. tons 1,28 kr.
d)	Kalkningsmidler, uden plantenæringsstoffer, pr. tons 0,27 kr.
e)	Kalkningsmidler, med plantenæringsstoffer, pr. tons 0,61 kr.
f)	Jordforbedringsmidler, solgt efter vægt, pr. tons 0,80 kr.
g)	Jordforbedringsmidler, solgt efter volumen, uden  

 plantenæringsstoffer, pr. m3 1,28 kr.
h)	Jordforbedringsmidler, inkl. kompost solgt efter volumen, med  

 plantenæringsstoffer, pr. m3 1,55 kr.
i)	Voksemedier, pr. m3 1,55 kr.
j)	Podekulturer, pr. salgsenhed 0,34 kr.
