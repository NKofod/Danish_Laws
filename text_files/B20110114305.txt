Bekendtgørelse om folkeskolens prøveterminer og prøvedatoer i skoleårene 2011/2012, 2012/2013 og 2013/2014 samt om begyndelsestidspunktet for elevernes sommerferie I medfør af § 14, stk. 4, 1. pkt., § 15 og § 19 f, stk. 3, 1. pkt., i lov om folkeskolen, jf. lovbekendtgørelse nr. 998 af 16. august 2010, fastsættes:
Kapitel 1 Prøveterminer Prøvetermin maj/juni 2012 § 1. Folkeskolens afsluttende skriftlige prøver afholdes i dagene onsdag den 2. maj, torsdag den 3. maj, mandag den 7. maj, tirsdag den 8. maj, onsdag den 9. maj, torsdag den 10. maj, fredag den 11. maj, mandag den 14. maj, tirsdag den 15. maj og onsdag den 16. maj 2012.
 Stk. 2. De mundtlige og praktiske prøver afholdes inden for tidsrummet mandag den 4. juni til onsdag den 27. juni 2012.
Prøvetermin december/januar 2012/2013 § 2. Folkeskolens afsluttende skriftlige prøver afholdes i dagene mandag den 3. december, tirsdag den 4. december, onsdag den 5. december, torsdag den 6. december, fredag den 7. december, mandag den 10. december, tirsdag den 11. december, onsdag den 12. december, torsdag den 13. december, fredag den 14. december, mandag den 17. december og tirsdag den 18. december 2012.
 Stk. 2. De mundtlige og praktiske prøver afholdes inden for tidsrummet onsdag den 19. december 2012 til fredag den 18. januar 2013.
Prøvetermin maj/juni 2013 § 3. Folkeskolens afsluttende skriftlige prøver afholdes i dagene torsdag den 2. maj, fredag den 3. maj, mandag den 6. maj, tirsdag den 7. maj, onsdag den 8. maj, mandag den 13. maj, tirsdag den 14. maj, onsdag den 15. maj og torsdag den 16. maj 2013.
 Stk. 2. De mundtlige og praktiske prøver afholdes inden for tidsrummet mandag den 3. juni til onsdag den 26. juni 2013.
Prøvetermin december/januar 2013/2014 § 4. Folkeskolens afsluttende skriftlige prøver afholdes i dagene mandag den 2. december, tirsdag den 3. december, onsdag den 4. december, torsdag den 5. december, fredag den 6. december, mandag den 9. december, tirsdag den 10. december, onsdag den 11. december, torsdag den 12. december, fredag den 13. december, mandag den 16. december og tirsdag den 17. december 2013.
 Stk. 2. De mundtlige og praktiske prøver afholdes inden for tidsrummet onsdag den 18. december til fredag den 17. januar 2014.
Prøvetermin maj/juni 2014 § 5. Folkeskolens afsluttende skriftlige prøver afholdes i dagene mandag den 5. maj, tirsdag den 6. maj, onsdag den 7. maj, torsdag den 8. maj, fredag den 9. maj, mandag den 12. maj, tirsdag den 13. maj, onsdag den 14. maj og torsdag den 15. maj 2014.
 Stk. 2. De mundtlige og praktiske prøver afholdes inden for tidsrummet mandag den 2. juni til onsdag den 25. juni 2014.
Kapitel 2 Skolernes planlægning af prøverne § 6. De mundtlige og praktiske prøver skal på de enkelte skoler lægges så sent som muligt i det angivne tidsrum, så prøverne griber mindst muligt ind i den almindelige undervisning.
Kapitel 3 Begyndelsestidspunktet for elevernes sommerferie § 7. Elevernes sommerferie begynder den sidste lørdag i juni, således at fredagen før bliver sidste skoledag.
 Stk. 2. I skoleåret 2011/2012 begynder elevernes sommerferie lørdag den 30. juni 2012, således at fredag den 29. juni bliver skoleårets sidste skoledag.
 Stk. 3. I skoleåret 2012/2013 begynder elevernes sommerferie lørdag den 29. juni 2013, således at fredag den 28. juni bliver skoleårets sidste skoledag.
 Stk. 4. I skoleåret 2013/2014 begynder elevernes sommerferie lørdag den 28. juni 2014, således at fredag den 27. juni bliver skoleårets sidste skoledag.
Kapitel 4 Øvrige bestemmelser § 8. Ministeriet for Børn og Undervisning kan i særlige tilfælde dispensere fra bekendtgørelsen.
Kapitel 5 Ikrafttræden m.v.
 § 9. Bekendtgørelsen træder i kraft den 15. januar 2012.
 Stk. 2. Bekendtgørelse nr. 1263 af 15. november 2010 om folkeskolens prøveterminer/-datoer i skoleårene 2010/2011, 2011/2012 og 2012/2013 samt om begyndelsestidspunktet for elevernes sommerferie ophæves.
