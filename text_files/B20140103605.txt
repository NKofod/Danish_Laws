Bekendtgørelse om ændring af bekendtgørelse om avl m.v. af kartofler § 1 I bekendtgørelse nr. 197 af 16. februar 2014 om avl m.v. af kartofler foretages følgende ændringer:
1. I fodnoten til bekendtgørelsens titel ændres »Kommissionens gennemførelsesafgørelse 2012/270/EU af 16. maj 2012 om hasteforanstaltninger mod indslæbning og spredning i unionen af Epitrix cucumeris (Harris), Epitrix similaris (Gentner), Epitrix subcritina (Lec.) og Epitrix tuberis (Gentner), EU-Tidende 2012, nr.
L 132, s. 18« til: »Kommissionens gennemførelsesafgørelse 2012/270/EU af 16. maj 2012 om hasteforanstaltninger mod indslæbning og spredning i Unionen af Epitrix cucumeris (Harris), Epitrix similaris (Gentner), Epitrix subcritina (Lec.) og Epitrix tuberis (Gentner), EU-Tidende 2012, nr.
L 132, s. 18, og Kommissionens gennemførelsesdirektiv 2014/78/EU af 17. juni 2014 om ændring af bilag I, II, III, IV og V til Rådets direktiv 2000/29/EF om foranstaltninger mod indslæbning i Fællesskabet af skadegørere på planter eller planteprodukter og mod deres spredning inden for Fællesskabet, EU-Tidende 2014, nr.
L 183, s. 23« 2. Efter § 31 indsættes:
»§ 31 a.
Kartoffelavlere, der omsætter kartofler til konsum, herunder foder, skal være registreret i NaturErhvervstyrelsen.
 Stk. 2. Pakninger med konsumkartofler og i tilfælde af transport i løs vægt, vogne m.v., skal mærkes med avlerens særlige registreringsnummer.
 Stk. 3. Kun kartofler fra registrerede avlere må pakkes og/eller forhandles.«.
 3. § 32, stk. 3, affattes således:
»Stk. 3. Bestemmelserne i § 31 a finder tilsvarende anvendelse ved konsumavl hos basisavlere uden opformering.« 4. I § 44, stk. 1, nr. 1, ændres »§§ 31, 32 og 33, stk. 1« til:
»§§ 31, 31 a, 32 og 33, stk. 1« 5. Som bilag 16 indsættes bilag 1 til denne bekendtgørelse.
§ 2 Bekendtgørelsen træder i kraft den 30. september 2014.
