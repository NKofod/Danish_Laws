 I henhold til kgl. resolution af 22. september 1987 har Danmark  

 ratificeret den på den 12. internationale privatretlige konference i Haag  

 vedtagne konvention af 2. oktober 1973 om anerkendelse og fuldbyrdelse af  

 afgørelser om underholdspligt.
 Konventionen har følgende ordlyd:
Konvention om anerkendelse og fuldbyrdelse af afgørelser om underholdspligt De stater, som har undertegnet denne konvention, ønsker at tilvejebringe  

 fælles bestemmelser om gensidig anerkendelse og fuldbyrdelse af afgørelser om  

 underholdspligt over for voksne, ønsker at samordne disse bestemmelser og bestemmelserne i konventionen af  

 15. april 1958 om anerkendelse og fuldbyrdelse af afgørelser om  

 underholdspligt overfor børn, og har i dette øjemed besluttet at indgå en konvention om dette, og er blevet  

 enige om følgende bestemmelser:
KAPITEL I - KONVENTIONENS ANVENDELSESOMRÅDE Artikel 1 Denne konvention anvendes på afgørelser truffet af en judiciel eller en  

 administrativ myndighed i en kontraherende stat vedrørende underholdspligt  

 som følge af familie-, slægtsskabs-, ægteskabs- eller svogerskabsforhold,  

 herunder underholdspligt over for et barn uden for ægteskab, mellem:
 Konventionen anvendes også på forlig om de ovennævnte forpligtelser, der  

 er indgået for en sådan myndighed mellem ovennævnte parter (herefter benævnt  

 »forlig«).
Artikel 2 Konventionen anvendes på afgørelser og forlig uanset deres betegnelse.
 Den anvendes også på afgørelser eller forlig, der ændrer en tidligere  

 afgørelse eller et tidligere forlig, selv om denne afgørelse eller dette  

 forlig hidrører fra en ikke-kontraherende stat.
 Den anvendes, uanset om bidragskravet er af international eller national  

 karakter og uden hensyn til parternes nationalitet eller bopæl.
Artikel 3 Hvis en afgørelse eller et forlig også angår andet end underholdspligt, er  

 konventionens rækkevidde begrænset til de dele af afgørelsen eller forliget,  

 der vedrører underholdspligt.
KAPITEL II - BETINGELSER FOR AT ANERKENDE OG FULDBYRDE AFGØRELSER Artikel 4 En afgørelse, som er truffet i en kontraherende stat, skal anerkendes  

 eller fuldbyrdes i en anden kontraherende stat:
 Foreløbige afgørelser og foranstaltninger, som kan fuldbyrdes, skal, selv  

 om de kan anfægtes ved ordinære retsmidler, anerkendes eller fuldbyrdes i den  

 anmodede stat, hvis tilsvarende afgørelser kan træffes og fuldbyrdes der.
Artikel 5 Anerkendelse eller fuldbyrdelse af afgørelser kan dog nægtes:
Artikel 6 Med forbehold af bestemmelserne i artikel 5 skal en afgørelse, som er  

 truffet, uden at den indklagede har været til stede, kun anerkendes eller  

 fuldbyrdes, hvis underretning om sagens rejsning, herunder om det  

 væsentligste indhold af kravet er blevet forkyndt for den indklagede i  

 overensstemmelse med loven i oprindelsesstaten, og den indklagede under  

 hensyntagen til de foreliggende omstændigheder har haft tilstrækkelig tid til  

 at fremsætte indsigelser.
Artikel 7 En myndighed i oprindelsesstaten skal anses for at være kompetent i denne  

 konventions forstand:
Artikel 8 Uanset bestemmelserne i artikel 7 skal en myndighed i en kontraherende  

 stat, som har afgjort en sag om underholdsbidrag, anses for at være kompetent  

 i konventionens forstand, hvis underholdsbidraget skyldes som følge af en  

 afgørelse om skilsmisse eller separation, eller om at et ægteskab er omstødt  

 eller kendt ugyldigt, truffet af en myndighed i samme stat, og denne  

 myndighed har haft kompetence i denne sag efter loven i den anmodede stat.
Artikel 9 Myndigheden i den anmodede stat er bundet af den afgørelse om faktiske  

 forhold, som myndigheden i oprindelsesstaten har støttet sin kompetence på.
Artikel 10 Hvis en afgørelse i en sag om underholdspligt drejer sig om flere krav, og  

 afgørelsen ikke kan anerkendes eller fuldbyrdes i sin helhed, skal  

 myndigheden i den anmodede stat anvende konventionen på den del af  

 afgørelsen, der kan anerkendes eller fuldbyrdes.
Artikel 11 Hvis det i afgørelsen er bestemt, at underholdsbidrag skal ydes i form af  

 periodiske betalinger, skal fuldbyrdelse bevilges for såvel forfaldne som  

 uforfaldne ydelser.
Artikel 12 Myndigheden i den anmodede stat kan ikke foretage nogen materiel prøvelse  

 af afgørelsen, medmindre andet følger af konventionen.
KAPITEL III - FREMGANGSMÅDEN VED ANERKENDELSE OG FULDBYRDELSE OG  

 AFGØRELSER Artikel 13 Fremgangsmåden ved anerkendelse eller fuldbyrdelse af afgørelser afgøres  

 efter loven i den anmodede stat, medmindre andet følger af konventionen.
Artikel 14 Der kan altid anmodes om delvis anerkendelse eller fuldbyrdelse af en  

 afgørelse.
Artikel 15 En bidragsberettiget, som i oprindelsesstaten har fået hel eller delvis  

 gratis retshjælp eller fritagelse for omkostninger eller afgifter, er ved  

 enhver sag om anerkendelse eller fuldbyrdelse berettiget til retshjælp eller  

 fritagelse for omkostninger eller afgifter efter de mest fordelagtige regler,  

 som gælder i den anmodede stat.
Artikel 16 Kaution, deponering eller anden sikkerhed, uanset dens betegnelse, kan  

 ikke kræves for at sikre betaling af omkostninger eller afgifter ved  

 behandling af sager, som omfattes af konventionen.
Artikel 17 Den, der anmoder om anerkendelse eller fuldbyrdelse af en afgørelse, skal  

 fremlægge:
 Hvis ovennævnte dokumenter ikke fremlægges, eller hvis indholdet af  

 afgørelsen ikke gør det muligt for den anmodede stats myndighed at fastslå,  

 om konventionens betingelser er opfyldt, skal denne myndighed give en frist  

 til tilvejebringelse af de nødvendige dokumenter.
 Legalisering eller lignende formaliteter kan ikke kræves.
KAPITEL IV - TILLÆGSBESTEMMELSER OM OFFENTLIGE ORGANER Artikel 18 En afgørelse, som er truffet mod en bidragspligtig efter anmodning fra et  

 offentligt organ, som kræver refusion af bidrag, der er udbetalt til en  

 bidragsberettiget, skal anerkendes og fuldbyrdes i overensstemmelse med  

 konventionen:
Artikel 19 Et offentligt organ kan, i det omfang bidrag er ydet til den  

 bidragsberettigede, anmode om anerkendelse eller fuldbyrdelse af en afgørelse  

 truffet i en sag mellem den bidragsberettigede og den bidragspligtige,  

 såfremt organet efter den lov, det er underlagt, er umiddelbart berettiget  

 til at anmode om anerkendelse eller fuldbyrdelse i den bidragsberettigedes  

 sted.
Artikel 20 Med forbehold af bestemmelserne i artikel 17 skal det offentlige organ,  

 der anmoder om anerkendelse eller fuldbyrdelse af en afgørelse, fremlægge de  

 dokumenter, der er nødvendige for at bevise, at betingelserne i artikel 18,  

 pkt. 1, eller artikel 19 er opfyldt, samt at bidrag er ydet til den  

 bidragsberettigede.
KAPITEL V - FORLIG Artikel 21 Et forlig, som kan fuldbyrdes i oprindelsesstaten, skal anerkendes og  

 fuldbyrdes under de samme betingelser, som gælder for afgørelser, i det  

 omfang disse betingelser er anvendelige.
KAPITEL VI - FORSKELLIGE BESTEMMELSER Artikel 22 De kontraherende stater, hvis lovgivning begrænser overførsel af  

 pengemidler, skal give højeste prioritet til overførsel af pengemidler til  

 betaling af underholdsbidrag eller til dækning af omkostninger og afgifter  

 vedrørende ethvert krav, som er omfattet af konventionen.
Artikel 23 Konventionen hindrer ikke, at anden international aftale mellem  

 oprindelsesstaten og den anmodede stat eller lovgivningen i den anmodede stat  

 bliver påberåbt for at opnå anerkendelse eller fuldbyrdelse af en afgørelse  

 eller et forlig.
Artikel 24 Konventionen er anvendelig, uanset på hvilket tidspunkt afgørelsen er  

 truffet.
 Hvis afgørelsen er truffet inden konventionens ikrafttræden mellem  

 oprindelsesstaten og den anmodede stat, skal den alene fuldbyrdes i den  

 anmodede stat for så vidt angår beløb, der forfalder efter dette  

 ikrafttrædelsestidspunkt.
Artikel 25 En kontraherende stat kan når som helst erklære, at bestemmelserne i denne  

 konvention i forhold til andre stater, som har afgivet en erklæring i henhold  

 til denne artikel også skal gælde for offentligt dokument (»acte  

 authentique«), der er affattet af eller for en myndighed eller en  

 offentlig tjenestemand, og som umiddelbart kan fuldbyrdes i  

 oprindelsesstaten, i det omfang disse bestemmelser kan anvendes på sådanne  

 dokumenter.
Artikel 26 En kontraherende stat kan i overensstemmelse med artikel 34 forbeholde sig  

 ret til ikke at anerkende eller fuldbyrde:
 En kontraherende stat, der har taget forbehold, kan ikke kræve  

 konventionen anvendt på sådanne afgørelser og forlig, som er udelukket ved  

 forbeholdet.
Artikel 27 Hvis en kontraherende stat med hensyn til underholdspligt har to eller  

 flere retssystemer, som er anvendelige på forskellige kategorier af personer,  

 skal enhver henvisning til loven i denne stat anses for at gælde det  

 retssystem, som loven i vedkommende stat udpeger som anvendeligt på en  

 bestemt kategori af personer.
Artikel 28 Hvis en kontraherende stat omfatter to eller flere territoriale områder  

 med forskellige retssystemer angående anerkendelse og fuldbyrdelse af  

 afgørelser om underholdspligt, skal En kontraherende stat kan når som helst erklære, at den ikke vil anvende  

 en eller flere af reglerne i denne artikel på en eller flere af  

 bestemmelserne i denne konvention.
Artikel 29 Mellem de stater, der er parter i konventionen, skal den erstatte  

 konventionen om anerkendelse og fuldbyrdelse af afgørelser om underholdspligt  

 over for børn, indgået i Haag den 15. april 1958.
KAPITEL VII - AFSLUTTENDE BESTEMMELSER Artikel 30 Konventionen er åben for undertegnelse af de stater, der var medlemmer af  

 Den internationale privatretlige Haagerkonference på tidspunktet for dens  

 tolvte samling.
 Den skal ratificeres, accepteres eller godkendes, og ratifikations-,  

 accept- eller godkendelsesinstrumenter skal deponeres i det nederlandske  

 udenrigsministerium.
Artikel 31 En stat, som er blevet medlem af Den internationale privatretlige  

 Haagerkonference efter dens tolvte samling, eller som er medlem af De  

 forenede Nationer eller en af denne organisations særorganisationer, eller  

 som er tilsluttet statutten for Den internationale Domstol, kan tiltræde  

 konventionen, når den er trådt i kraft i overensstemmelse med artikel 35,  

 stk. 1.
 Tiltrædelsesinstrumentet skal deponeres i det nederlandske  

 udenrigsministerium.
Tiltrædelsen får alene virkning i forholdet mellem den stat, der har  

 tiltrådt, og de kontraherende stater, som ikke har fremsat indsigelse mod  

 tiltrædelsen inden 12 måneder efter, at de har modtaget den i artikel 37,  

 pkt. 3, nævnte underretning.
Sådan indsigelse kan også fremsættes af  

 medlemsstater, når de ratificerer, accepterer eller godkender konventionen  

 efter en tiltrædelse.
Indsigelserne skal fremsættes over for det nederlandske  

 udenrigsministerium.
Artikel 32 En stat kan i forbindelse med, at den undertegner, ratificerer,  

 accepterer, godkender eller tiltræder konventionen erklære, at anvendelsen af  

 konventionen skal udvides til at gælde alle de territorier, for hvis  

 internationale forbindelser staten er ansvarlig, eller til et eller flere af  

 dem.
En sådan erklæring får virkning fra det tidspunkt, konventionen træder i  

 kraft for vedkommende stat.
 Efter dette tidspunkt skal sådanne udvidelser meddeles til det  

 nederlandske udenrigsministerium.
 Udvidelsen får virkning i forhold mellem de kontraherende stater, som ikke  

 har rejst indvending mod udvidelsen tolv måneder efter, at de har modtaget  

 sådan underretning som nævnt i artikel 37, pkt. 4, og det eller de  

 territorier, som vedkommende stat repræsenterer internationalt og for hvis  

 vedkommende underretning blev givet.
 Sådan indsigelse kan også fremsættes af medlemsstaterne, når de  

 ratificerer, accepterer eller godkender konventionen efter en udvidelse.
 Det nederlandske udenrigsministerium skal underrettes om sådanne  

 indsigelser.
Artikel 33 En kontraherende stat, som omfatter to eller flere territoriale områder  

 med forskellige retssystemer angående anerkendelse og fuldbyrdelse af  

 afgørelser om underholdspligt, kan i forbindelse med at den undertegner,  

 ratificerer, accepterer, godkender eller tiltræder konventionen erklære, at  

 denne skal udvides til at gælde for alle disse områder eller et eller flere  

 af dem, og kan når som helst ændre sin erklæring ved at afgive en ny  

 erklæring.
 Disse erklæringer skal meddeles det nederlandske udenrigsministerium og  

 skal udtrykkeligt angive, hvilket område konventionen skal gælde for.
 De andre kontraherende stater kan nægte at anerkende en afgørelse om  

 underholdspligt, hvis konventionen på det tidspunkt, da der anmodes om  

 anerkendelse, ikke gælder for det territoriale område, hvor afgørelsen er  

 truffet.
Artikel 34 En stat kan, senest når den ratificerer, accepterer, godkender eller  

 tiltræder konventionen, tage et eller flere af de i artikel 26 omtalte  

 forbehold.
Andre forbehold er ikke tilladt.
 En stat kan også, når den giver meddelelse om en udvidelse af konventionen  

 efter artikel 32, gøre et eller flere af disse forbehold anvendelige for alle  

 eller nogle af de områder, der er omfattet af udvidelsen.
En kontraherende stat kan når som helst tilbagekalde et forbehold, den har  

 taget.
Tilbagekaldelsen skal meddeles til det nederlandske  

 udenrigsministerium.
 Et sådant forbehold skal ophøre med at gælde den første dag i den tredje  

 kalendermåned, efter at den i foregående stykke nævnte meddelelse er givet.
Artikel 35 Konventionen træder i kraft den første dag i den tredje kalendermåned  

 efter deponeringen af det tredje ratifikations-, accept- eller  

 godkendelsesinstrument, der er omtalt i artikel 30.
 Derefter skal konventionen træde i kraft:
- for hver stat, som senere ratificerer, accepterer eller godkender  

 konventionen, den første dag i den tredje kalendermåned efter deponeringen af  

 dens ratifikations-, accept- eller godkendelsesinstrument; - for hver stat, som tiltræder konventionen, den første dag i den tredje  

 kalendermåned efter udløbet af den periode, som er angivet i artikel 31; - for et territorium, som konventionen er blevet udvidet til at gælde for  

 efter artikel 32, den første dag i den tredje kalendermåned efter udløbet af  

 den periode, som er angivet i den nævnte artikel.
Artikel 36 Denne konvention skal, også for stater, der senere har ratificeret,  

 accepteret, godkendt eller tiltrådt den, gælde i fem år, regnet fra den dag  

 den trådte i kraft efter artikel 35, stk. 1.
 Konventionen fornys stiltiende for fem år ad gangen, medmindre den  

 opsiges.
En opsigelse skal senest 6 måneder før femårsperiodens udløb meddeles til  

 det nederlandske udenrigsministerium.
Opsigelsen kan begrænses til enkelte af  

 de områder konventionen omfatter.
 Opsigelsen har kun virkning i forhold til den stat, som har afgivet den.  

 Konventionen forbliver i kraft for de andre kontraherende stater.
Artikel 37 Det nederlandske udenrigsministerium skal underrette konferencens  

 medlemsstater og de stater, som har tiltrådt konventionen efter artikel 31,  

 om:
 TIL BEKRÆFTELSE HERAF har undertegnede, der er behørigt bemyndiget dertil,  

 undertegnet denne konvention.
 UDFÆRDIGET i Haag den 2. oktober 1973 på engelsk og fransk, idet begge  

 tekster har samme gyldighed, i et eksemplar, som skal deponeres i den  

 nederlandske regerings arkiver og hvoraf en bekræftet genpart skal sendes ad  

 diplomatisk vej til hver af de stater, som var medlemmer af Den  

 internationale privatretlige Haagerkonference på tidspunktet for dens tolvte  

 samling.
 Danmarks ratifikationsinstrument blev deponeret den 7. oktober 1987 i det  

 nederlandske udenrigsministerium og konventionen træder i kraft for Danmarks  

 vedkommende den 1. januar 1988.
 Ved deponeringen afgav Danmark erklæring om, at konventionen også finder  

 anvendelse for Færøerne, men ikke for Grønland.
 Danmark har i medfør af konventionens art. 34 taget forbehold for de  

 afgørelser, der nævnes i art. 26, stk. 1, pkt. 1 og 2.
 Foruden af Danmark er konventionen ratificeret eller tiltrådt af Finland,  

 Frankrig, Italien, Luxembourg, Nederlandene, Norge, Portugal, Schweiz,  

 Spanien, Storbritannien, Sverige, Tjekkoslovakiet, Tyrkiet og  

 Forbundsrepublikken Tyskland.
 Der er afgivet følgende forbehold:
 FINLAND ad art. 26, stk. 1, pkt. 1 og 2.
 ITALIEN ad art. 26, stk. 1, pkt. 3, med undtagelse af en afgørelse eller  

 et forlig, der medfører en enkelt betaling af det beløb, der skyldes ved  

 ægteskabets opløsning.
 LUXEMBOURG ad art. 26, stk. 1, pkt. 2 og 3.
NEDERLANDENE ad art. 26, stk. 1, pkt. 2a ad art. 25 NORGE ad art. 26, stk. 1, pkt. 2.
 PORTUGAL ad art. 26, stk. 1, pkt. 1 og 2b.
 SCHWEIZ ad art. 26, stk. 1, pkt. 2.
STORBRITANNIEN ad art. 26, stk. 1, pkt. 2, medmindre afgørelsen eller  

 forliget kræver, at den bidragspligtige betaler til en person, som er barn i  

 ægteskabet (vedr.
England, Wales, Nordirland og Øen Man), eller som er barn  

 af den bidragsberettigede, og som er blevet anerkendt som barn i ægteskabet  

 af den bidragspligtigede (vedr.
Skotland).
ad art. 26, stk. 1, pkt. 3 Konventionen omfatter alle områder i England, Wales, Nordirland, Skotland  

 og Øen Man.
 SVERIGE ad art. 25 og art. 26, stk. 1, pkt. 1 og 2.
 TJEKKOSLOVAKIET ad art. 26, stk. 1, pkt. 2.
 TYRKIET ad art. 26, stk. 1, pkt. 2 og 3.
FORBUNDSREPUBLIKKEN TYSKLAND ad art. 26, stk. 1, pkt. 2. På trods af dette  

 forbehold vil Forbundsrepublikken i overensstemmelse med national lov også  

 anerkende og fuldbyrde efter konventionens bestemmelser afgørelser eller  

 forlig fra en kontraherende stat vedrørende underholdspligt mellem slægtninge  

 i sidelinien eller besvogrede.
Anerkendelse og fuldbyrdelse af sådanne  

 afgørelser vil dog blive afvist på krav af den bidragspligtige, hvis der ikke  

 er bidragspligt ifølge national lovgivning i den stat, hvor debitor og  

 kreditor er statsborgere, eller hvis der ikke er fælles nationalitet, ifølge  

 loven i debitors domicilland.
 ad art. 25 Forbundsrepublikken erklærer, at Land Berlin skal være omfattet  

 af konventionen.
