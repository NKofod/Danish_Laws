Udbetaling af en måneds ekstra pension  

 efter § 3, stk. 7, i lov nr. 914 af 16. december 1998 om ændring af lov  

 om social pension Ved lov nr. 914 af 16. december 1998 er fastsat, at social  

 pension og invaliditetsydelse samt tillæg efter pensionsloven fremover  

 udbetales bagud til personer, der opnår ret til social pension eller  

 invaliditetsydelse efter lovens ikrafttræden, jf. orientering af 11.  

 december 1998 fra Socialministeriet til samtlige kommuner.
Ved ændringslovens § 3, stk. 7, er indført en  

 kompensationsordning for de persongrupper, der modtager forudbetalt  

 løn/offentlig ydelse.
Disse personer vil efter lovændringen  

 få forudbetalt en ekstra måneds pension for den første  

 måned, fra hvilken der udbetales pension.
 Denne ekstra måneds pension indgår som anden  

 personlig indkomst i husstandindkomsten ved  

 boligstøtteberegningen.
Indkomsten vedrører den første måned,  

 fra hvilken der udbetales pension.
Hvis der som følge af udbetalingen  

 af den ekstra måneds pension sker en indkomststigning for en  

 boligstøttemodtager, vil der være tale om en midlertidig  

 indkomststigning for denne måned.
By- og Boligministeriets meddelelser om individuel  

 boligstøtte udsendes til samtlige kommuners  

 boligstøttekontorer, til samtlige sociale nævn og til  

 Kommunedata I/S.
Meddelelserne kan ligeledes findes i ministeriets regelbaser  

 under det statslige EDB-baserede juridiske informationssystem,  

 Retsinformation.
