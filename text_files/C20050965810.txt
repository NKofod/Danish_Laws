Cirkulæreskrivelse  

 om forhandling med og afhøring af døve,  

  

 hørehæmmede, døvblevne og stumme  

  

 (revideret fsva. praktiske oplysninger om rekvirering af tolkebistand) (til domstolene, anklagemyndighederne og politiet) 1. Ved lov nr. 403 af 13.  

 juni 1990 om ændring af retsplejeloven har § 149, stk. 5, fået følgende  

 affattelse:
  

  

 Stk. 5. Forhandling med og afhøring af døve og svært hørehæmmede  

 skal så vidt muligt foregå ved hjælp af en uddannet tolk.
Forhandling med og  

 afhøring af øvrige hørehæmmede og døvblevne skal efter begæring fra  

 vedkommende  

 så vidt muligt foregå ved hjælp af en uddannet tolk.
For så vidt angår stumme  

 kan afhøring eller forhandling foregå ved skriftlige spørgsmål og svar eller  

 efter begæring så vidt muligt ved hjælp af en tolk.
Den døve, hørehæmmede,  

 døvblevne eller stumme har endvidere adgang til at lade sig bistå af en  

 døvekonsulent, tunghørekonsulent eller lignende under retsmøder. I tilknytning hertil skal  

 Justitsministeriet meddele følgende:
2. For så vidt angår  

 personer, der allerede fra den tidlige barnealder har været døve eller så  

 svært  

 hørehæmmede, at de ikke har kunnet tilegne sig det talte sprog gennem  

 hørelsen,  

 har høreskaden berørt hele den talesproglige udvikling og har ofte medført en  

 stærk begrænsning af det danske ordforråd.
De vil derfor ofte være ude af  

 stand  

 til at forstå såvel mundtlige som skriftlige fremstillinger.
For at den døve  

 eller svært hørehæmmede skal kunne forstå, hvad der foregår under en retssag  

 eller en politiafhøring, skal forhandling med eller afhøring af den døve  

 eller  

 svært hørehæmmede derfor så vidt muligt foregå ved hjælp af en uddannet tolk,  

 jf. retsplejelovens § 149, stk. 5, 1. pkt.
Personer, der mister hørelsen  

 helt (døvblevne) eller delvist (hørehæmmede), efter at talesproget er dannet,  

 har normalt et fuldt udviklet sprog.
Deres vanskelighed består i at skelne,  

 hvad der siges, idet de ofte er afhængige af at støtte opfattelsen med  

 mundaflæsning.
Forhandling med og afhøring af disse personer skal efter  

 begæring så vidt muligt foregå ved hjælp af en uddannet tolk.
 For så vidt angår stumme, der  

 i de fleste tilfælde uden vanskelighed kan opfatte det talte ord, kan  

 forhandling og afhøring foregå ved skriftlige spørgsmål og svar eller efter  

 begæring ved hjælp af en tolk.
Vedrørende fortolkningen af ordene  

 så vidt muligt er det i bemærkningerne til lovforslaget anført,  

 at der herved  

 er taget hensyn til, at der som ved afhøring af udlændinge, der ikke kan tale  

 eller forstå dansk, jf. § 149, stk. 1, kan opstå situationer, hvor man,  

 uanset  

 det ikke har været muligt at fremskaffe en tolk, er nødt til at gennemføre en  

 afhøring.
Som eksempel nævnes afholdelse af grundlovsforhør, der skal holdes  

 inden udløbet af fristen på 24 timer, selv om sproglige hindringer og en  

 manglende mulighed for at fremskaffe en tolk til retsmødet vil vanskeliggøre  

 en  

 afhøring.
Det vil derfor efter bemærkningerne kun meget sjældent kunne  

 forekomme, at en afhøring må gennemføres uden tolkebistand.
 Tolken kan være en 1)  

 tegnsprogstolk, 2) tsk-tolk (tegnstøttet kommunikation), 3) mund-hånd-system  

 tolk eller 4) skrivetolk afhængig af den døves, hørehæmmedes, døvblevnes  

 eller  

 stummes ønske.
 Anmodning om tolkebistand (  

  

 undtagen skrivetolk  

  

 ) kan i tidsrummet  

 kl. 8:00-15:00 (fredag dog kl. 8:00-13:00) rettes til Center for Døves  

 tolkeadministrationer:
I København på tlf. 39 27 29  

 28 I Aalborg på tlf. 96 33 82 00 I Aarhus på tlf. 86 20 45 00 I Fredericia på tlf. 76 20 61  

 00 I Odense på tlf. 63 11 98 00 Henvendelser udenfor dette  

 tidsrum kan rettes til Center for Døves døgnvagt på tlf. 75 92 34 34.
 Tolkebestilling kan endvidere  

 foregå fra Center for Døves hjemmeside  

  

 www.cfd.dk  

.
 Anmodning om tolkebistand ved  

  

 skrivetolk  

  

 kan for hele landet rettes  

 til:
Landsforeningen for Bedre  

 Hørelse Kløverprisvej 10 B, 1 2650 Hvidovre Tlf.  

 	  

 36 38 85 76 (øst for  

 Storebælt) 36 38 85 82 (vest  

 for Storebælt) E-mail:  

  

 lbh@lbh.dk Tolkeformidlingen er åben  

 mandag til torsdag kl. 8-15 samt fredag kl. 8-14.
 Tolkebestilling kan endvidere  

 foregå fra Landsforeningen for Bedre Hørelses hjemmeside  

  

 www.lbh.dk/tolkeformidling  

.
3. Udgifter til tolkning Udgifter til tolkning for  

 døve, hørehæmmede, døvblevne eller stumme i sager, der behandles af retten  

 afholdes  

 efter retningslinierne i cirkulære nr. 104 af 7. juli 1989 om afholdelse af  

 udgifter til tolkning.
Alle udgifter til tolkning i straffesager afholdes  

 således endeligt af det offentlige.
 Justitsministeriet har  

 tidligere i cirkulæreskrivelsesform  senest ved cirkulæreskrivelse af  

 10. december  

 2004  givet meddelelse om taksten for tolkebistand ved Center for Døve.  

 I  

 forbindelse med bl.a. en generel omlægning af tolketaksterne pr. 1. september  

 2005 ophører denne ordning.
 Oplysning om betalingsvilkår  

 mv. i forbindelse med rekvireringen af tolkebistand kan fås fra vedkommende  

 tolkeadministration.
4. Bisidder Den døves, hørehæmmedes,  

 døvblevnes eller stummes sproglige vanskeligheder medfører undertiden, at den  

 pågældende misforstår en situation.
Med henblik på at undgå eventuelle  

 misforståelser  

 har den døve, hørehæmmede, døvblevne eller stumme derfor adgang til under  

 forhandlinger og afhøringer at lade sig bistå af en bisidder.
 Bisidderen kan, for så vidt  

 angår døve og svært hørehæmmede, f.eks. være en døvekonsulent eller anden  

 tegnsprogskyndig og, for så vidt angår andre hørehæmmede, døvblevne og  

 stumme,  

 en specialkonsulent for hørehæmmede og døvblevne eller lignende.
5. Vejledning I bemærkningerne til  

 lovforslaget er det anført, at det ved udformningen af bestemmelsen er  

 forudsat,  

 at de berørte myndigheder vejleder den døve, hørehæmmede, døvblevne eller  

 stumme om adgangen til at medbringe en bisidder under retsmøder og  i  

 de  

 tilfælde hvor tolkebistand ikke er obligatorisk  om adgangen til at  

 begære bistand  

 af en uddannet tolk.
 I de tilfælde, hvor den  

 døvblevne, hørehæmmede eller stumme ikke har fremsat begæring om  

 tolkebistand,  

 og hvor forhandling eller afhøring ikke findes at kunne gennemføres  

 forsvarligt  

 uden medvirken af tolk, kan retten  eventuelt efter begæring fra  

 politiet   

 bestemme, at der skal medvirke en tolk.
6. Ikrafttræden Cirkulæreskrivelsen  

 indeholder reviderede oplysninger om den praktiske rekvirering af  

 tolkebistand,  

 og Justitsministeriets tidligere cirkulæreskrivelse herom   

 cirkulæreskrivelse  

 nr. 124 af 26. juni 1990 om forhandling med og afhøring af døve, hørehæmmede,  

 døvblevne og stumme  ophæves hermed.
