(Til alle amtsråd, kommunalbestyrelser,  

 skolekommissioner, fritidskommissioner, skolenævn,  

 ungdomsskolenævn, fritidsnævn og ledere af kommunale skoler uden for  

 København samt til lederne af statsskolerne, friskolerne,  

 ungdomskostskolerne og de private realskoler, ungdomsskoler,  

 gymnasieskoler og øvelsesskoler samt lederne af fritidsvirksomhed for børn  

 og unge) Den i medfør af lov om almindelig arbejderbeskyttelse udsendte  

 bekendtgørelse nr. 31 af 12. februar 1969 om unge menneskers farlige arbejde  

 omfatter ikke skoleelevers beskæftigelse ved maskiner som led i skolernes  

 undervisning i sløjd m.v., ligesom deltagere i lignende aktiviteter i henhold  

 til lov om fritidsundervisning m.v. ikke er omfattet af bekendtgørelsen.
 Da de hensyn, der har begrundet de ved disse regler fastsatte  

 begrænsninger i unge menneskers adgang til at betjene maskiner og andre  

 tekniske hjælpemidler, også gør sig gældende i forbindelse med undervisningen  

 i sløjd og lignende aktiviteter, fastsætter undervisningsministeriet efter  

 indhentet udtalelse fra direktoratet for arbejdstilsynet herved følgende  

 bestemmelser om benyttelse af elektrisk drevne maskiner:
 1. Maskinerne må kun benyttes på følgende  

almindelige betingelser:
at læreren har sådanne forudsætninger for brug og pasning af maskinerne,  

 at han, inden eleverne får adgang til en maskine, nøje kan gennemgå maskinens  

 funktion og indprente eleverne korrekt brug af maskinen, at  maskinen er opstillet sådan, at læreren har fuldt overblik  

 over denne, at  maskinerne er godkendt af sløjdinspektionen med hensyn til  

 typer og sikkerhedsforanstaltninger og i øvrigt er i overensstemmelse med de  

 af direktoratet for arbejdstilsynet til enhver tid givne regler, at  eleverne nøje har fået gennemgået maskinens funktion og brug  

 sam t er gjort bekendt med den risiko, der er forbundet dermed, at  alle foreskrevne beskyttelsesforanstaltninger nøje  

 gennemføres.
 2. Der må ikke anvendes elektrisk drevne maskiner  

tidligere end i 6. skoleår eller på tilsvarende alderstrin.
3. Maskinerne må i øvrigt kun benyttes i følgende  

omfang.
Fra og med 6. skoleår eller tilsvarende alderstrin  

  må anvendes:
 Stationær boremaskine til boring i træ under forudsætning af, at der kun  

 anvendes de bortyper, der passer til maskinen.
 Vibrationspudsemaskine.
 Fra og med 7. skoleår eller tilsvarende alderstrin  må endvidere  

 anvendes:
 Stationær boremaskine til boring i metal eller lignende materialer under  

 forudsætning af, at materialet fastgøres omhyggelig  under  

 boreprocessen, at borstørrelsen ikke overstiger 10 mm, og at boret er slebet  

 korrekt til de respektive materialer.
 Håndboremaskine med selvudløsende afbryder til boring i træ og lignende  

 materialer under forudsætning af, at borstørrelsen ikke overstiger 6 mm.  

 Stationær dekupørsav.
 Fra og med 8. skoleår eller tilsvarende alderstrin  må endvidere  

 anvendes:
 Stationær boremaskine efter samme regler som for 7. skoleår dog med bor op  

 til 12 mm.
 Håndboremaskine efter samme regler som for 7. skoleår, men nu også til  

 boring i metal og tilsvarende materialer, når borets slibning er afpasset til  

 det pågældende materiale.
Trædrejebænk med største drejediameter på ca. 300 mm og største  

 drejelængde på ca. 600 mm og med motorkraft på op til 3/4 HK.
Benyttes  

 skivepudser i forbindelse med trædrejebænken, bør man bruge et relativt lavt  

 omdrejningstal og afsugningstragt til støvsuger.
 Metaldrejebænk med pinolhøjde ca. 120 mm, drejelængde ca. 600 mm og med  

 motorkraft på op til 3/4 HK.
 Elektrisk håndstiksav.
Bænkslibemaskine, dog uden brug af kludeskive og metalbørste og kun til  

 slibning af værktøj.
Kun maskiner med periferi- og sideskærme i  

 overensstemmelse med arbejdstilsynets regler og påmonteret øjenskærm må  

 benyttes.
Anlægget skal være indstillet, så afstanden fra slibeskiven højst  

 er 2 mm.
En slibeskive må ikke anvendes, hvis dens diameter er mindre end 3/4  

 af diameteren på de skiver, maskinen er beregnet til.
 El-svejsemaskine, for så vidt der er indrettet en forsvarlig afdækning for  

 lysvirkningen i forhold til de øvrige arbejdspladser og en forsvarlig  

 udsugning af de skadelige luftarter, der opstår ved svejseprocessen.
 4. Direktoratet for ungdomsundervisningen kan inden  

 for de i bekendtgørelse nr. 31 af 12. februar 1969 om unge menneskers farlige  

 arbejde givne rammer godkende, at elever i ungdomsskolens erhvervsmæssige  

 grunduddannelseskursus benytter el-drevne maskiner ud over det foran i punkt  

 3 fastsatte.
 Eventuelle forespørgsler angående foranstående bestemmelser kan rettes til  

 sløjdinspektionen.
 Man henleder i øvrigt opmærksomheden på punkt 3 i det af  

 arbejdsministeriet til skolemyndighederne udsendte cirkulære nr. 94 af 3. maj  

 1963 om samarbejde mellem arbejdstilsynet og skolemyndighederne om  

 gennemførelse af arbejderbeskyttelseslovgivningen, i hvilket det henstilles  

 straks at foretage anmeldelse til arbejdstilsynet af ulykkestilfælde, som  

 indtræffer på skolerne i forbindelse med anvendelsen af de her omhandlede  

 hjælpemidler.
 Cirkulærenr. 214 af 27. oktober 1966 om elevers benyttelse af el-drevne  

 maskiner som led i undervisningen i sløjd og praktisk arbejde i folkeskolen  

 m.m. ophæves.
 Undervisningsministeriet, den 26.  

 oktober 1973.
P.
M.
V.
E.
B.
 Rie Halleløv.
