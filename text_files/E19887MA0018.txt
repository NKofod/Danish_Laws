 En andelsfoderstofforretning rejste spørgsmål om den momsmæssige stilling  

 for kontante indskud, som nogle af foderstofforretningens kunder betaler  

 forud for levering af varer.
 Det fremgik af sagen, at indbetalingerne, der vedrører den enkelte kundes  

 salg af korn eller kontante indskud, forrentes (i november 1985) med 10% p.a.  

 for første måned og 9% for de efterfølgende.
 Det blev anført af foderstofforretningen, at beløbene er indsat på grund  

 af den fordelagtige forrentning, og at foderstofforretningen er  

 oplysningspligtig i henhold til skattekontrolloven for disse beløb.
 Det blev endvidere anført, at den enkelte kunde ikke har nogen købepligt,  

 men at beløbene er indsat på "anfordringsvilkår".
Foderstofforretningen havde fuld dispositionsret over pengene, men den  

 enkelte kunde kunne til enhver tid hæve sit fulde tilgodehavende.
På flere af  

 kontiene var der konstant et ganske stort overskud i den enkelte kundes  

 favør.
 Skatteministeriet fandt på baggrund af det iøjnefaldende misforhold mellem  

 visse kunders indeståender og de faktiske varekøb, at der for disse kunders  

 vedkommende er tale om en form for finansiering, og at der derfor ikke skal  

 betales moms af disse beløb, jf momslovens § 2, stk 3, punkt j.
 Det fandtes ikke afgørende, om der er oplysningspligt i henhold til  

 skattekontrollovens § 8 H, stk 1, idet renterne også i tilfælde af visse  

 forudbetalinger vil tilfalde kunden, og foderstofforretningen i så fald også  

 vil være oplysningspligtig.
 Derfor skal der ikke betales moms af disse kunders indeståender (beløb  

 mellem 50.000 kr og 300.000 kr). Foderstofforretningen anses for disse beløb  

 som finansieringsvirksomhed.
 Se også Mn.933 og Mn.934.
