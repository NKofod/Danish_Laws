Nr BTL 121 Betænkning over Forslag til lov om ændring af lov om hunde   

 Nr L 121 1992-93, 1. samling Afgivet af Retsudvalget Afgivet: 19921208 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Der er af udvalget stillet et ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) kan tiltræde  

 ændringsforslaget og vil i øvrigt redegøre for sin stilling til lovforslaget  

 ved 2. behandling.
 ÆndringsforslagAf udvalget , tiltrådt af justitsministeren :
 Til § 1 1) I den under nr. 1 foreslåede affattelse af lovens  

§ 1 ændres i stk. 1 »mærkes og registreres« til:  

 »er mærket og registreret«.
Bemærkninger Til nr. 1 Ændringsforslaget tilsigter at undgå, at det tidspunkt, hvor  

 mærkningen og registreringen skal være gennemført, kan misforstås.
Efter den  

 ændrede affattelse af bestemmelsen skal hunden, når den fylder 4 måneder,  

 være mærket og registreret.
Registreringspligten forudsættes at være opfyldt,  

 hvis registreringsbegæringen er den registerførende organisation i hænde  

 senest den dag, hvor hunden bliver 4 måneder.
Dorte Bennedsen (S) Erling Christensen (S) Lise Hækkerup (S) Frank Jensen  

 (S) Holger Graversen (S) Karen Jespersen (S) Ebba Strange (SF) nfmd.
Gert  

 Petersen (SF) Sonja Albrink (CD) Grove (KF) fmd.
Helge Adam Møller  

 (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  

 Tom Behnke (FP) Niels Helveg Petersen (RV) Inger Stilling Pedersen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til justitsministeren, som denne har besvaret skriftligt.
 To af udvalgets spørgsmål til justitsministeren og dennes besvarelse heraf  

 er optrykt som bilag.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) skal i øvrigt  

 bemærke, at det for mindretallet var en fornøjelse, at loven blev formuleret  

 på en sådan måde, at den er forståelig for brugerne af loven, og således at  

 der ikke er tvivl om definitionen af, hvornår en hund skal være mærket og  

 registreret.
 Fremskridtspartiet kan i det hele støtte lovforslaget, men har gennem  

 udvalgsbehandlingen været nervøs for, at forslaget om gebyr ved registrering  

 skulle være starten på en ny hundeskat.
 Det har derfor været magtpåliggende for Fremskridtspartiet at få  

 præciseret, at gebyret er et gebyr, og at det skal modsvares af de faktiske  

 omkostninger.
 Ligeledes glæder det Fremskridtspartiet, at organisationerne kan fravige  

 at opkræve gebyret hos folk og i stedet lade det være en del af f.eks.  

 kontingentet til foreningen.
Dorte Bennedsen (S) Erling Christensen (S) Lise Hækkerup (S) Frank Jensen  

 (S) Holger Graversen (S) Karen Jespersen (S) Ebba Strange (SF) nfmd.
Gert  

 Petersen (SF) Sonja Albrink (CD) Grove (KF) fmd.
Helge Adam Møller  

 (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  

 Tom Behnke (FP) Niels Helveg Petersen (RV) Inger Stilling Pedersen (KRF) Bilag To af udvalgets spørgsmål til justitsministeren og dennes svar herpå Spørgsmål:» Ad forlængelse af besvarelse af spørgsmål 2, jf.
L 121 - bilag 2.
Hvis loven gennemføres i sin nuværende form og ministeren fastsætter, at  

 der skal betales et gebyr, samt eventuelt størrelsen af et sådant gebyr,  

 hvilke muligheder har den eller de til formålet godkendte private  

 organisationer for at undlade at opkræve gebyret?» Svar:
 Tanken er, at alle hunde født efter den 1. januar 1993 skal mærkes og  

 registreres i en forening, Dansk Hunderegister, der efter aftale med  

 justitsministeren stiftes af Foreningen til Dyrenes Beskyttelse, Dansk Kennel  

 Klub, Dyrenes Dags Komite og Den Danske Dyrelægeforening.
Driften af en så omfattende registreringsordning, som Folketinget har  

 vedtaget, indebærer en ganske omfattende administration, som naturligvis  

 ingen vil påtage sig at udføre gratis.
Det vil blive ganske  

 omkostningskrævende.
 Selv om de pågældende foreninger måtte have midler til at dække  

 omkostningerne for egne medlemmer, kan man ikke forvente, at de også skulle  

 afholde omkostningerne for ikke-medlemmer.
 Det må samtidig sikres, at der ikke sker nogen forskelsbehandling med  

 hensyn til medlemmer og ikke-medlemmer vedrørende prisfastsættelsen for en  

 registrering.
Når prisfastsættelsen er sket, er der intet til hinder for, at de enkelte  

 foreninger for deres egne medlemmer indbetaler gebyret for registreringen,  

 således at Dansk Hunderegister ikke opkræver disse beløb hos medlemmerne.
En  

 sådan fremgangsmåde vil ikke bevirke, at det gebyr, der skal betales af  

 ikke-medlemmer, bliver højere, idet beregningen af gebyrets størrelse vil  

 skulle ske på grundlag af det samlede antal forventede registreringer.
 Spørgsmål:
»4. Ministeren bedes oplyse, om det i lovforslaget nævnte gebyr er et  

 gebyr, der alene skal dække de administrative omkostninger i forbindelse med  

 registrering af hunde.« Svar:
 Spørgsmålet kan besvares bekræftende.
Det gebyr, der er nævnt i lovforslaget, skal alene dække de administrative  

 omkostninger, som den forening, der skal forestå den lovbestemte  

 registreringsordning, afholder med hensyn til driften af registret.
Som  

 anført i de almindelige bemærkninger til lovforslaget anses udgifterne til  

 information om den lovpligtige registreringsordning som en del af de  

 omkostninger, der er forbundet med registreringen.
De ca. 300.000 kr., som en  

 sådan information forventes at koste, vil derfor blive indregnet ved  

 fastsættelsen af gebyrets størrelse.
Der vil herudover formentlig være behov  

 for en løbende information af nye hundeejere om ordningen, hvorfor der må  

 forventes afsat et årligt, mindre beløb hertil på budgettet.
Også dette beløb  

 vil kunne indregnes i gebyret.
 Udgifter til dyrlæge i forbindelse med mærkning af hunden (øretatovering  

 eller anden mærkningsform) skal afholdes direkte af hundeejeren over for  

 vedkommende dyrlæge og er i denne henseende registreringsordningen, herunder  

 gebyrfastsættelsen, uvedkommende.
Justitsministeriet har over for de foreninger, som vil gå sammen om  

 driften af registret, tilkendegivet, at man ikke vil have indvendinger imod,  

 at foreningerne viderefører allerede eksisterende registreringer,  

 stambogsførsler m.v.
Disse aktiviteter skal imidlertid i økonomisk henseende  

 holdes klart adskilt fra den lovbestemte registreringsordning, og udgifterne  

 til disse andre opgaver må ikke indregnes i det budget, der ligger til  

 grund for Justitsministeriets godkendelse af omkostningerne og dermed gebyret  

 for den lovpligtige registreringsordning.
Som anført i besvarelsen af spørgsmål 2 er sigtet med gebyrordningen  

 således alene, at den private forening, der skal forestå den lovpligtige  

 registreringsordning, kan få udgifterne hertil dækket af hundeejerne.
Hverken  

 foreningen eller staten skal tjene på gebyrordningen.
