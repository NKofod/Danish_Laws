Bekendtgørelse  

 om regulering af sejlads med vandscootere m.v.  

1) I medfør af § 29, stk. 1, jf. § 72  

 § 87, stk.4, og § 89, stk. 3, i lov  

 om naturbeskyttelse, jf. lovbekendtgørelse nr. 884 af 18. august 2004,  

 som ændret ved lov nr. 567 af 24. juni 2005 fastsættes:
 § 1.  

  

 Bekendtgørelsen  

 omfatter sejlads med vandscootere, luftpudefartøjer og andre motordrevne  

 sportsfartøjer af tilsvarende karakter, der er konstrueret til at blive  

 fremført af personer, der står eller sidder på fartøjet.
 § 2.  

  

 Sejlads  

 med vandscootere m.v. på søterritoriet er forbudt.
Stk. 2.  

  

 Sejlads kan  

 dog ske efter tilladelse fra kommunalbestyrelserne.
Kommunalbestyrelserne kan  

 meddele tilladelse efter forhandling med Søfartsstyrelsen samt de lokale  

 myndigheder, herunder fiskeriinspektoraterne.
Stk. 3.  

  

 Kommunalbestyrelserne  

 kan dog ikke meddele tilladelse til  

 sejlads i de områder, der ifølge § 36 i lov om miljømål m.v. for  

 vandforekomster  

 og internationale naturbeskyttelsesområder (miljømålsloven) er udpeget som  

 internationale naturbeskyttelsesområder.
Administrationen af stk. 2 skal i  

 øvrigt respektere artikel 6, 12, 13 og 16 i Rådets direktiv 92/43/EØF af 21.  

 maj 1992 med senere ændringer (EF-habitatdirektivet), som beskrevet i  

 Miljøministeriets bekendtgørelse om udpegning og administration af  

 internationale naturbeskyttelsesområder samt beskyttelse af visse arter.
 § 3.  

  

 Tilladelse  

 til sejlads efter § 2 kan gøres betinget af, at fartøjerne er  

 registreret  

 i kommunerne.
 Stk. 2.  

  

 Registreringsordningens  

 nærmere udformning fastsættes af kommunalbestyrelserne.
 Stk. 3.  

  

 Registrering  

 af fartøjerne kan betinges af betaling af et gebyr.
 § 4.  

  

 Kommunalbestyrelserne  

 kan gøre deres behandling af ansøgninger om tilladelse i et kalenderår  

 betinget  

 af, at ansøgningerne modtages inden udløbet af det foregående kalenderår.
 § 5.  

  

 Kommunalbestyrelsernes  

 afgørelser efter § 2 kan påklages efter reglerne i  

 naturbeskyttelseslovens  

 kapitel 12.
 § 6.  

  

 Kommunalbestyrelserne  

 skal offentliggøre tilladelser efter § 2 og forskrifter efter § 3  

 og  

 4 ved bekendtgørelse i de stedlige blade efter kommunalbestyrelsernes nærmere  

 bestemmelse.
Stk. 2.  

  

 Bekendtgørelsen  

 skal indeholde oplysning om 1)  

 	  

 hovedindholdet af  

 afgørelsen 2)  

 	  

 det eller de steder,  

 hvor afgørelsen er fremlagt 3)  

 	  

 klageadgangen.
 Stk. 3.  

  

 Kommunalbestyrelserne  


  

 skal  

 offentliggøre klagemyndighedernes afgørelser i klagesager efter denne  

 myndigheds bestemmelse.
 § 7 .  

  

 Kommunalbestyrelserne  

 fører tilsyn med bekendtgørelsens overholdelse.
 § 8.  

  

 Overtrædelse  

 af §§ 2 og 3 straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 9.  

  

 Bekendtgørelsen  

 træder i kraft den 1. januar 2007.
Stk. 2.  

  

 Bekendtgørelse  

 nr. 611 af 4. juli 1994 om regulering af sejlads med vandscootere m.v.  

 ophæves,  

 idet tilladelser og betingelser meddelt i henhold til bekendtgørelsens  

 §§ 6 og 7 bevarer deres gyldighed, indtil der efter nærværende  

 bekendtgørelse træffes nye bestemmelser.
Overtrædelser straffes efter de  

 hidtil  

 gældende regler.
Miljøministeriet, den 20. november  

 2006 Connie Hedegaard /Hans Henrik Christensen 1)  

 Bekendtgørelsen indeholder bestemmelser, der gennemfører dele af Rådets  

 direktiv nr. 79/409/EØF af 2. april 1979 om beskyttelse af vilde fugle  

 (EF-fuglebeskyttelsesdirektivet) (EF-Tidende 1979 nr.
L 103, side 1), som  

 senest ændret ved Rådets forordning (EF) nr. 807/2003 af 14. april 2003  

 (EU-Tidende 2003 nr.
L 122, side 36), og dele af Rådets direktiv 92/43/EØF af  

 21. maj 1992 om bevaring af naturtyper samt vilde dyr og planter  

 (EF-habitatdirektivet) (EF-Tidende 1992 nr.
L 206, side 7), som senest ændret  

 ved Europa-Parlamentets og Rådets forordning (EF) nr. 1882/2003 af 29.  

 september 2003 (EU-Tidende 2003 nr.
L 284, side 1).
