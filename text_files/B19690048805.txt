 I medfør af § 24a i lov nr. 83 af 31. marts 1958, jfr. lovbekendtgørelse  

 nr. 393 af 23. juli 1969 om sømandsskat og § 23b i sømandsskatteloven, jfr. §  

 76 i kildeskatteloven bestemmes følgende:
 § 1.  Rederierne skal føre regnskab over udbetaling og  

 godskrivning af indtægt om bord samt tilbageholdelse af sømandsskat.
 Stk. 2.  Regnskabet skal føres enten i et af  

 sømandsskattekontoret udarbejdet særligt regnskabshæfte i overensstemmelse  

 med de deri givne anvisninger eller på særlige konti i rederiets almindelige  

 bogføring efter reglerne nedenfor i §§ 3 og 4.
 Stk. 3.  Rederier, der hidtil har anvendt et  

 hyreregnskabsbilag, kan i stedet for det i stk. 2 nævnte regnskabshæfte efter  

 forud indhentet tilladelse fra sømandsskattekontoret fortsat anvende et  

 sådant, såfremt dette indeholder samme oplysninger til kontrol med  

 afregningslister for sømandsskat som regnskabshæftet.
 § 2.  Benyttes regnskabshæftet eller  

 hyreregnskabsbilaget, skal dette med tilhørende bilag opbevares i 5 år regnet  

 fra udgangen af det regnskabsår, i hvilket den sidste postering i hæftet  

 eller i regnskabsbilaget er foretaget.
 Stk. 2.  Anvendelse af regnskabshæftet eller  

 regnskabsbilaget medfører ingen indskrænkning i bogførings- eller  

 regnskabspligt i medfør af anden lovgivning.
§ 3.  Rederier kan vælge at føre regnskab med indtægt  

 om bord, jfr. sømandsskattelovens § 2, nr. 5, og sømandsskat på særlige konti  

 i deres almindelige bogføring.
Regnskabsførelsen foretages i så fald ved, at  

 enhver udbetaling eller godskrivning af indtægt om bord posteres på en særlig  

 "Lønafregningskonto".
Stk. 2.  På afregningskontoen må kun foretages  

 posteringer vedrørende indtægt om bord, herunder beregnede feriepenge.  

 Kreditering af en afregningskonto må kun foretages som rettelsespostering til  

 tidligere posteringer på kontoen.
Posteringerne skal til enhver tid svare til  

 bruttobeløbet, der opføres på den månedlige afregningsliste for sømandsskat.
Stk. 3.  I bogføringen oprettes tillige en særlig  

 kreditorkonto: "Konto for sømandsskat". På denne konto posteres  

 indeholdt sømandsskat samt indbetalinger til sømandsskattekontoret af  

 indeholdt sømandsskat.
Der må ikke foretages andre posteringer på kontoen.
 § 4.  Har rederiet valgt at føre regnskabet med  

 indtægt om bord og sømandsskat i sin almindelige bogføring efter de  

 foranstående forskrifter, skal skattemyndighederne kunne kræve, at  

 bogføringen efter en nærmere angiven frist på mindst 14 dage foreligger  

 ajourført pr. tidspunktet for den senest indgivne afregningsliste for  

 sømandsskat.
 § 5.  Rederier, der fører regnskabet med indkomst om  

 bord og sømandsskat i sin almindelige bogføring, er pligtige at opbevare  

 regnskabsbøger, løsblade, kort eller lign. samt de til bogføringen hørende  

 bilag i mindst 5 år efter udløbet af det pågældende regnskabsår.
§ 6.  Overtrædelse af bestemmelserne i § 1, § 2, stk.  

 1, § 3 og § 5 straffes med bøde, såfremt overtrædelsen er begået forsætligt  

 eller ved grov uagtsomhed.
På samme måde straffes den, der ikke rettidigt  

 efterkommer et af skattemyndighederne fremsat krav i henhold til § 4.
 § 7.  Bekendtgørelsen træder i kraft den 1. april  

 1970.
 Finansministeriet, den 23. oktober 1969.
 Poul Møller.
