 I medfør af § 256 a, stk. 2, i lov om forsikringsvirksomhed, jf.  

 lovbekendtgørelse nr. 963 af 29. november 1994, fastsættes:
 § 1.  Denne bekendtgørelses regler om  

 livsforsikringsselskaber finder anvendelse på forsikringsselskabers og  

 tværgående pensionskassers livsforsikringsvirksomhed her i landet.
 § 2.  Ved den forsikringssøgende forstås den, der  

 ønsker at være forsikringstager, jf. dog stk. 3.
 Stk. 2.  Ved forsikringstageren forstås den, der med  

 forsikringsselskabet har sluttet aftale om tegning af forsikring, jf. dog  

 stk. 3.
 Stk. 3.  I pensionsordninger, der er omfattet af kapitel  

 1 i lov om beskatningen af pensionsordninger m.v., forstås ved  

 forsikringstageren den, der er forsikret og er ejer af forsikringen.
 § 3.  Inden en livsforsikringsaftale indgås, jf. dog §  

 9, skal forsikringsselskabet give den forsikringssøgende følgende oplysninger  

 om forsikringsselskabet og om retsgrundlaget:
 § 4.  Inden en livsforsikringsaftale indgås, jf. dog §  

 9, skal forsikringsselskabet give den forsikringssøgende følgende oplysninger  

 om forsikringsaftalens primære indhold:
 § 5.  Ved ændringer under forsikringsaftalens løbetid  

 i de i § 3, nr. 1-3, og de i § 4 nævnte forhold skal forsikringsselskabet  

 oplyse forsikringstageren herom.
Stk. 2.  Forsikringsselskabet skal hvert år give  

 forsikringstageren oplysninger om størrelsen af forsikringsydelserne samt om  

 bonussituationen.
For forsikringer, der ikke er under udbetaling, skal der  

 tillige gives oplysninger om størrelsen af tilbagekøbsværdi og  

 fripoliceværdi.
Det vil dog være tilstrækkeligt at angive størrelsen af den  

 til forsikringen tilknyttede livsforsikringshensættelse samt generelle  

 angivelser vedrørende beregning af fripoliceværdi og tilbagekøbsværdi.
 § 6.  Såfremt selskabet forelægger den  

 forsikringssøgende eller forsikringstageren prognoser om fremtidig bonus  

 m.v., skal det klart fremgå, at prognoserne ikke er garanterede, og på hvilke  

 forudsætninger prognoserne baseres.
 § 7.  For livsforsikringsaftaler tilknyttet  

 investeringsfonde (forsikringsklasse III) skal forsikringsselskabet, inden en  

 forsikringsaftale indgås, jf. dog § 9, og ved ændringer under  

 forsikringsaftalens løbetid give den forsikringssøgende eller  

 forsikringstageren oplysninger med angivelse af anvendte referenceværdier i  

 forsikringsaftalen samt angivelse af arten af de aktiver, forsikringsaftalen  

 er baseret på.
 § 8.  De i denne bekendtgørelse nævnte oplysninger  

 skal være klart og præcist formuleret og skal forelægges den  

 forsikringssøgende eller forsikringstageren skriftligt på dansk.
 Stk. 2.  Oplysningerne kan dog affattes på et andet  

 sprog, hvis den forsikringssøgende eller forsikringstageren anmoder derom.
 § 9.  Ved indgåelse af en forsikringsaftale uden  

 skriftlig begæring fra den forsikringssøgende, hvor forsikringsaftalen træder  

 i kraft straks, skal den information, der efter denne bekendtgørelse skal  

 gives inden forsikringsaftalen indgås, dog først gives umiddelbart efter  

 forsikringsaftalens indgåelse.
 Stk. 2.  I tilfælde, hvor der sluttes aftale om tegning  

 af forsikring umiddelbart i forbindelse med begæring herom, finder stk. 1  

 tilsvarende anvendelse.
 § 10.  For gruppelivsforsikring gælder bestemmelserne  

 i denne bekendtgørelse i forholdet mellem aftaleparterne.
 Stk. 2.  Den i medfør af denne bekendtgørelse krævede  

 information udleveres til det enkelte gruppemedlem af forsikringsselskabet,  

 af et administrationsselskab eller af grupperepræsentanten.
§ 11.  Finanstilsynet kan dispensere fra  

 bestemmelserne i denne bekendtgørelse for forsikringer, der er tegnet før  

 bekendtgørelsens ikrafttræden, for præmiebetalte forsikringer, hvor den  

 årlige præmieindbetaling ikke overstiger 1.000 kr., samt for præmiefri  

 forsikringer, hvor fripoliceværdien ikke overstiger 10.000 kr.
For aktuelle  

 forsikringer skal der dog altid gives information ved ændringer i de  

 udbetalte ydelser.
 § 12.  Bekendtgørelsen træder i kraft den 1. august  

 1995.
Finanstilsynet, den 14. juli 1995 Eigil Mølgaard / Frank Rasmussen (* 1) Bekendtgørelsen gennemfører dele af Rådets direktiv 92/96/EØF,  

 EF-Tidende nr.
L 360 af 9. december 1992 (3. livsforsikringsdirektiv).
