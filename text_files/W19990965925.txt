Kendelse fra Pressenævnet i sag nr.  

 42/1999 En kvindelig hotelejer har klaget til Pressenævnet  

 over overskriften og en artikel bragt i Fagbladet SID, nr. 12, 9. april 1999,  

 idet hun mener, at god presseskik er tilsidesat.
Der er endvidere klaget  

 over, at bladet har afvist at bringe et genmæle.
 Bladets forside viste et billede af en kvinde og  

 følgende tekst:
 " Alberta  Nielsen besvimede efter lang arbejdsweekend  

 på Kommandørgården på Rømø, hvor  

 underbetalte medarbejdere knokler, til de segner.
KNOKLEDE TIL HUN FALDT OM Læs side 20".
Samme tekst blev bragt som overskrift til artiklen inde i  

 bladet.
Heri hed det bl.a.:
"Efter fem lange måneder som ufaglært  

 allround-medhjælp hos Rømøs turist-dronning, [navn],  

 brød SiD'eren  Alberta  Nielsen sammen både fysisk og  

 psykisk.
Totalt udmattet af arbejdet på feriecentret  

 Kommandørgården.
- Jeg er ikke bange for at bestille noget, men  

 månederne på Kommandørgården var lange på mere  

 end en måde.
I weekenderne skulle jeg arbejde 14 timer om dagen, og da  

 konstant manglede folk, var der aldrig tid til pauser.
Det blev ofte  

 kun til et kvarter i løbet af et døgn, og der var  

 sjældent tid til at spise ordentligt.
Stress og panik er simpelthen en  

 konstant del af hverdagen på Kommandørgården.
De sidste uger inden  Alberta  Nielsen udmattet  

 måtte give op, kunne hun hverken spise eller sove.
Og efter en lang  

 weekend på arbejdet besvimede hun, da hun nåede hjem.
 - Min mand fik tilkaldt lægen, der konstaterede et  

 voldsomt forhøjet blodtryk, fortæller  Alberta  Nielsen, der 2.  

 marts måtte langtids-sygemeldes.
Skræmte ansatte Der er mange forskellige nationaliteter ansat hos [navn],  

 og fælles for de mange ansatte er, at de er rystende angste for hende,  

 fortæller  Alberta  Nielsen.
- Alle var utroligt stressede, og livet hos [navn] var  

 arbejde og sove.
Der var ikke plads til nogen form for socialt liv.
Efter jeg  

 var besvimet, var jeg sygemeldt en uge, men tog så tilbage igen.
Det  

 varede dog ikke mange dage, fortæller  Alberta  Nielsen.
I Syd- og Sønderjylland er det en kendt sag, at  

 Rømøs turist-dronning hader alt, der bare lugter af  

 fagforening. [Navn] er medlem af Kristelig Arbejdsgiverforening og  

 forsømmer ingen lejlighed til at forsøge at få sine  

 ansatte til at organisere sig hos de gule   hvis de absolut skal organisere  

 sig." I tilknytning til artiklen blev bragt en ramme med  

 overskriften "Kommandøren". Heri hed det:
 "Kommandørgården på Rømø  

 med cirka 80 værelser og lejligheder omfatter desuden en stor  

 campingplads   og skal fra denne sæson også drive det store  

 Rømø Sommerland.
 De fagforbund, der har tilknytning til områderne,  

 har alle haft problemer med arbejdsforholdene for de ansatte.
Restaurations- og Bryggeriarbejder Forbundet (RBF) fik  

 allerede for nogle år siden frakendt ejeren [navn] retten til at  

 have kokke-elever.
Det skete, da en elev på blot to år havde haft  

 ikke færre end ni udenlandske kokke som læremestre.
RBF har i  

 øvrigt også indledt en undersøgelse over omfanget af  

 børne-arbejde på stedet, efter man havde fundet en 13-årig  

 dreng liggende på køkken-gulvet ved fire-tiden om morgenen.
Han  

 havde arbejdet 12-14 timer i træk.
 En polsk pige, der er medlem af HK, har netop meldt [navn]  

 til politiet for vold, efter at hun ifølge anmeldelsen har slået  

 hende i baghovedet og sparket hende.
 Også SID har siden 1992, hvor [navn] overtog  

 imperiet efter sin mor, haft solide problemer med grædende medlemmer,  

 der var helt kørt ned.
Det er blandt andet på den bag-grund, at en samlet  

 fagbevægelse nu har fået nok og varsler strejker og fysiske  

 blokader hen over sommeren." På den følgende side blev bragt en artikel  

 med overskriften: "Hed sommer på Rømø". Heri hed  

 det bl.a.:
"SiD og andre lokale fagforeninger har i årevis  

 krævet overenskomst og haft forhandling for at skaffe bedre  

 arbejdsforhold for de ansatte på Kommandørgården på  

 Rømø. Men det har hidtil prellet af på indehaveren  

[navn].
Men nu er SiD, Træ, Industri og Byg, HK og Dansk  

 El-Forbund enige om, at det skal være slut.
 - Fra 30. april har vi bedt vore hovedforbund etablere  

 strejke og blokader.
 [Navn] har været en torn i øjet på  

 afdelingen siden 1992. De seneste år har SiD måttet trække  

 to-tre medlemmer fra arbejdspladsen om året, efter de grædende  

 har henvendt sig og fortalt den sammen historie om, at nu kunne de bare ikke  

 holde til det mere.
- Der er ikke orden i noget som helst.
Feriepenge,  

 søn- og helligdagsbetaling, pensions-indbetaling er ting, vi nu skal  

 til at regne på, ligesom vi overvejer sager om  

 organisations-forfølgelse.
 Der er mange eksempler på, at indehaveren går  

 meget vidt for at få folk til at meld sig ud af en fagforening og ind  

 hos de kristelige, fortæller SiD-formanden.
Ulovlige udlændinge - Stedet vrimler med udlændinge, som vi tror  

 opholder sig ulovligt i landet.
Sidste år fik vi nys om, at der var en  

 flok på ti, og vi indgav politianmeldelse.
Da politiet nåede  

 frem, kunne de kun finde fire.
De havde ikke orden i papirerne.
[Navn] ønsker ikke at kommentere påstandene  

 om brugen af børn, illegal udenlandsk arbejdskraft og vold mod  

 ansatte.
Hun henviser os i stedet til at kontakte hendes  

 arbejdsgiverforening: De kristelige." Klageren har anført, at hun ikke ønskede at  

 tale med journalisten, idet hun havde utroligt dårlige erfaringer med  

 at udtale sig over for ham.
Derfor ville hun gerne havde, at journalisten  

 kontaktede hendes arbejdsgiverforening.
Bladet har imidlertid ikke henvendt  

 sig der.
 Klageren har videre anført, at en række  

 påstande i artiklerne er meget urimelige, og har nærmere  

 anført, at det ikke er korrekt, at en elev har haft 9 forskellige  

 udenlandske kokke, at hun ikke har slået nogen, og at beskrivelsen af  

  Alberta  Nelsons forhold hos klageren ikke er korrekt.
 Klageren har endelig krævet genmæle i relation  

 til artiklens forkerte oplysninger.
Bladet har afvist klagerens krav på genmæle og  

 har anført, at det som udgangspunkt er en naturlig opgave for  

 fagbevægelsens medier at beskæftige sig med medlemmernes  

 arbejdsforhold.
Herunder også, når forholdene betyder, at  

 medlemmerne er udsat for forhold, der givet anledning til kritik.
 Bladet vil derfor ikke lade sig stække i sin  

 redaktionelle frihed til at omtale emner og sager, der har væsentlighed  

 for organisationen og dens medlemmer.
Bladet har videre anført, at de lokale  

 fagforeninger i en årrække har noteret en række problemer  

 på Kommandørgården, hvilket har givet anledning til flere  

 sager, som er omtalt i såvel forbundenes fagblade som i den lokale  

 presse.
Dette er selvfølgelig ubehageligt for klageren.
Bladet har anført, at journalisten  

 selvfølgelig har givet klageren mulighed for at kommentere de  

 kritikpunkter, der blev rejst i artiklerne.
Hun blev også tilbudt at  

 få oplæst det, hun ville blive citeret for, men det  

 ønskede hun ikke.
At bladet blev opfordret til at kontakte klagerens  

 arbejdsgiverforening kunne man i situationen ikke bruge til noget, idet  

 bladet ønskede kommentarer fra klageren.
Bladet har vedrørende klagerens angivelse af, at  

 der er blevet bragt forkerte oplysninger, fastholdt rigtigheden af disse, og  

 vedrørende  Alberta  Nielsen anført, at man har refereret de  

 oplevelser, hun har haft på arbejdspladsen.
Bladet har i den  

 forbindelse henvist til, at klageren er blevet tilbudt at kommenteret  

 oplysningerne, men at hun ikke har ønsket dette.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan foretage bevisførelse og derfor navnlig ikke kan  

 tage stilling til, hvorledes forholdene er på arbejdspladsen.
De oplysninger, klageren ønsker genmæle over  

 for, udgør overvejende de citerede personers subjektive opfattelse af  

 forholdene.
Af denne grund kan Pressenævnet tiltræde bladets  

 afslag på at give klageren mulighed for at fremkomme med et  

 genmæle.
 Pressenævnet finder i denne sag ikke grundlag for at  

 kritisere, at bladet ønskede at indhente en personlig kommentar fra  

 klageren.
 Da klageren var blevet kontaktet af bladet med henblik  

 på at fremkomme med sin kommentar til de bragte påstande, men  

 ikke ønskede at udtale sig, finder Pressenævnet herefter, at  

 bladet ikke har tilsidesat god presseskik.
 Afsagt den 26. maj 1999.
