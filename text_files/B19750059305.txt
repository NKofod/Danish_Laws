 I medfør af §§ 4, 5, stk. 3, og 10, 3. pkt., i lov nr. 346 af 26. juni  

 1975 om begravelse og ligbrænding fastsættes herved følgende bestemmelser:
I.
Begravelsesmyndigheden.
 § 1.  Sognepræsten på afdødes bopælssted eller - hvis  

 afdøde ikke havde bopæl her i landet - sognepræsten på dødsstedet er  

 begravelsesmyndighed, medmindre der det pågældende sted er oprettet en særlig  

 begravelsesmyndighed.
II.
Anmodning om begravelse eller ligbrænding § 2.  Anmodning om begravelse eller ligbrænding  

 fremsættes snarest muligt efter dødsfaldet over for begravelsesmyndigheden  

 enten ved personlig eller skriftlig henvendelse.
Blanketter til brug ved  

 fremsættelse af sådan anmodning udleveres uden betaling af den  

 dødsattestudstedende læge eller af begravelsesmyndigheden.
Stk. 2.  Med anmodningen skal følge dødsattest og for  

 dødfødte børn jordemoderanmeldelse samt i de sønderjyske landsdele tillige  

 attest for dødsfaldets anmeldelse til personregistret. Ønskes ligbrænding  

 foretaget, skal dødsattesten indeholde erklæring fra lægen om, at der efter  

 hans skøn ikke er grund til mistanke om, at døden er forårsaget ved en  

 forbrydelse.
Foreligger der ikke dødsattest med den nævnte erklæring, må  

 ligbrænding ikke tillades, forinden der af politiet er afgivet erklæring om,  

 at der intet er til hinder herfor.
 § 3.  Fremsættes anmodning om foretagelse af  

 begravelse eller ligbrænding ikke af afdødes nærmeste, den eller de personer  

 eller den institution, der hidtil har draget omsorg for afdøde, eller andre,  

 skal sådan anmodning fremsættes af kommunen.
 § 4.  Det skal fremgå af anmodningen, om liget skal  

 jordfæstes eller brændes, og om en præst skal medvirke ved  

 begravelseshandlingen (kirkelig begravelse) eller denne skal foregå uden  

 medvirken af en præst (borgerlig begravelse). Anmodningen skal for så vidt  

 angår de nævnte forhold være i overensstemmelse med ønsker, som afdøde har  

 fremsat efter sit fyldte 15. år, jfr. herved stk. 2.
Stk. 2.  Var afdøde ved sin død medlem af en  

 ligbrændingsforening eller lignende sammenslutning, skal dette - medmindre  

 andet godtgøres - anses som udtryk for ønske om ligbrænding.
Ligeledes skal  

 medlemskab af folkekirken eller et trossamfund uden for folkekirken -  

 medmindre andet godtgøres - anses som udtryk for ønske om kirkelig  

 begravelse.
 Stk. 3.  Foreligger der ingen tilkendegivelse fra afdøde  

 om de i stk. 1 nævnte forhold, eller var afdøde under 15 år, tilkommer det  

 den, der fremsætter anmodningen, at træffe bestemmelse herom, jfr. dog herved  

 § 5, stk. 2.
III.
Anmodningens prøvelse.
 § 5.  Begravelsesmyndigheden afgør på grundlag af  

 anmodningen, de med denne fulgte bevisligheder og øvrige foreliggende  

 oplysninger under iagttagelse af reglerne i § 4, stk. 2-3, om liget skal  

 begraves eller brændes, og om en præst skal medvirke ved  

 begravelseshandlingen (højtideligheden).
 Stk. 2.  Foreligger der i det i § 4, stk. 3, nævnte  

 tilfælde indbyrdes afvigende anmodninger, tages anmodningen fra den, der stod  

 afdøde nærmest, til følge, såfremt betingelserne herfor iøvrigt er til stede.
 Stk. 3.  Enhver, der mener at kunne godtgøre, at en over  

 for begravelsesmyndigheden fremsat anmodning ikke stemmer med afdødes ønsker,  

 kan over for begravelsesmyndigheden fremsætte indsigelse mod anmodningen.
 Stk. 4.  Begravelsesmyndigheden kan om fornødent  

 opfordre den, der har fremsat anmodningen eller på hvis vegne den er fremsat,  

 samt den, der fremsætter indsigelse mod anmodningen, til at afgive personlig  

 forklaring.
§ 6.  Om udfaldet af anmodningens prøvelse udsteder  

 begravelsesmyndigheden attest uden betaling.
Et eksemplar af attesten  

 udleveres til den, der har fremsat anmodningen eller til dennes  

 befuldmægtigede.
Skal en præst medvirke, udleveres yderligere et eksemplar  

 til brug for denne.
Stk. 2.  Forinden den i stk. 1 nævnte attest foreligger,  

 må begravelse eller ligbrænding ikke foretages.
Ejheller må  

 begravelseshandlingen (højtideligheden) finde sted, før attesten foreligger.  

 Skal liget føres til en anden del af landet eller til udlandet, udleveres til  

 anatomisk brug eller omstændighederne iøvrigt taler derfor, kan kirkelig  

 begravelseshøjtidelighed dog finde sted forinden attestens udstedelse,  

 såfremt den præst, der skal forrette begravelsen, efter de foreliggende  

 oplysninger finder, at betingelserne for hans medvirken er til stede.
 § 7.  Indsigelse mod begravelsesmyndighedens afgørelse  

 fremsættes over for denne myndighed.
Stk. 2.  Finder begravelsesmyndigheden ikke at kunne  

 tage en indsigelse til følge, skal den hurtigst muligt forelægge sagen til  

 afgørelse for den stedlige skifteret.
Begravelse eller ligbrænding må i så  

 fald ikke foretages, før skifterettens afgørelse foreligger.
Er spørgsmålet  

 om medvirken af en præst indbragt for skifteretten, gælder reglen i § 6, Stk.  

 2, 3. pkt. ikke.
IV.
Begravelseshandlingen.
 § 8.  Ved kirkelig begravelse fastlægges  

 begravelseshandlingens forløb af den præst, der skal forrette begravelsen,  

 efter forhandling med den, der ønsker begravelsen eller ligbrændingen  

 foretaget.
Stk. 2.  Når en præst i folkekirken medvirker, skal  

 folkekirkens jordpåkastelsesritual følges.
Ved ligbrænding skal  

 jordpåkastelsen foregå inden brændingen.
Undtagelse herfra kan dog ske, når  

 præsten finder, at omstændighederne taler derfor.
 Stk. 3.  Når en præst i et trossamfund uden for  

 folkekirken medvirker ved en begravelse på folkekirkens kirkegårde eller fra  

 dens kapeller, skal han tillige forhandle med kirkegårdsbestyrelsen om  

 begravelseshandlingens forløb.
 § 9.  Ved borgerlig begravelse på folkekirkens  

 kirkegårde eller fra dens kapeller fastlægges begravelseshandlingens forløb  

 efter forhandling med kirkegårdsbestyrelsen.
 § 10.  Kirkegårdsbestyrelsen kan modsætte sig sådanne  

 led i en påtænkt begravelseshandling, som vil stride imod den sømmelighed og  

 orden, der bør iagttages på kirkegårde.
 § 11.  Anmodning om klokkeringning skal imødekommes  

 såvel ved kirkelig som ved borgerlig begravelse, såfremt det er sædvane på  

 stedet, at der foretages klokkeringning ved begravelser.
V.
Jordfæstelse og ligbrænding.
§ 12.  Kister og askeurner skal jordfæstes på  

 folkekirkens kirkegårde eller andre af kirkeministeriet godkendte  

 begravelsespladser.
Askeurner kan dog nedsættes eller anbringes på andet af  

 kirkeministeriet dertil godkendt sted.
Jordfæstelse af aske kan ske uden brug  

 af urne.
Med kirkeministeriets tilladelse kan der forholdes med asken på  

 anden sømmelig måde, når der foreligger et bestemt udtalt ønske herom fra  

 afdøde.
§ 13.  Henvendelse om foretagelse af jordfæstelse og  

 om erhvervelse eller fornyelse af gravsted rettes til bestyrelsen for den  

 kirkegård, hvor afdødes kiste eller urne ønskes jordfæstet.
Henvendelse om  

 foretagelse af ligbrænding og om anbringelse af urne i kolumbarium rettes til  

 krematoriets bestyrelse.
Ved henvendelse om jordfæstelse af kister eller  

 foretagelse af ligbrænding skal den i § 6 nævnte attest fra  

 begravelsesmyndigheden fremlægges.
 Stk. 2.  I tilfælde af uenighed mellem de efterladte om  

 valg af gravsted, kan spørgsmålet herom indbringes for skifteretten.
VI.
Frister og tider for jordfæstelse og ligbrænding.
 § 14.  Jordfæstelse eller ligbrænding skal, hvis  

 kortere frist ikke er foreskrevet i sundhedslovgivningen, ske senest 8 dage  

 efter dødsfaldet (dødsdagen medregnet). Bestyrelsen for kirkegården eller  

 krematoriet kan dog med tilslutning fra embedslægen tillade forlængelse af  

 denne frist, når forholdene taler derfor.
§ 15.  Bestemmelser om dage og tider for foretagelse  

 af begravelse og ligbrænding fastsættes i kirkegårdens eller krematoriets  

 vedtægt.
Begravelseshandlinger på folkekirkens kirkegårde eller fra dens  

 kirker og kapeller kan i almindelighed ikke finde sted 1. påskedag, 1.  

 pinsedag og 1. juledag.
VII.
Ikrafttræden m.v.
 § 16.  Bekendtgørelsen træder i kraft den 1. januar  

 1976.
 Stk. 2.  Regulativ nr. 202 af 1. juni 1937 for udførelse  

 af ligbrænding med tillæg nr. 174 af 11. maj 1944 ophæves.
 Kirkeministeriet, den 1. december 1975.
 Jørgen Peder Hansen.
 /Arne Truelsen.
