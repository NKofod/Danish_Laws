Til brug for fastsættelsen af vejledende tilsagnsrammer for sanerings- og  

 byfornyelsesaktiviteter i perioden 1989-92 anmodes de kommunalbestyrelser,  

 der påregner at søge gennemført sanering eller at træffe beslutning om  

 byfornyelse eller boligforbedring i de pågældende år, om at tilbagesende  

 vedlagte skemaer i udfyldt, dateret og underskrevet stand.
Man anmoder om, at  

 skemaerne må være Boligstyrelsen i hænde senest mandag den 14.11.1988.  

 Overslagsbeløb angives i samme prisniveau som finanslov 1989, dvs. de i medio  

 1989 forventede priser og lønninger.
Dette prisniveau anvendes også for de  

 efterfølgende finansår på skemaerne.
 Planlægning af den fremtidige byfornyelse (herunder afvikling af evt.   

 resterende saneringsaktiviteter).
Med henblik på at sikre kontinuiteten af den kommunale planlægning og  

 gennemførelse af byfornyelse mv. meddeler Boligstyrelsen i begyndelsen af  

 finansåret 1989 en vejledende tilsagnsramme for perioden 1989-92 til de  

 kommuner, som har indberettet ønsker om statsstøtte hertil, jf. ovennævnte  

 skemaer.
Udmeldingen vil ske både som en vejledende 1-årig tilsagnsramme for  

 1989 og en vejledende 4-årig tilsagnsramme for 1989-92.
De vejledende tilsagnsrammer omfatter med undtagelse af de ekstraordinære  

 boligforbedringsbeslutninger efter byfornyelseslovens kap.
III og særligt  

 afgrænsede udgifter til forsøgsprojekter samtlige tilsagn om statsstøtte til  

 sanering og byfornyelse.
 Den 1-årige vejledende tilsagnsramme for 1989 vil være udtryk for omfanget  

 af de(n) bindende tilsagnsramme(r), som kommunen normalt vil kunne få  

 godkendt af Boligstyrelsen i 1989 til konkrete byfornyelsesbeslutninger  

 (henholdsvis afvikling af evt. resterende saneringsplaner).
 Den 4-årige vejledende tilsagnsramme for 1989-92 er udtryk for det  

 aktivitetsniveau, som kommunen kan anvende som udgangspunkt for planlægning  

 af den statsstøttede sanering og byfornyelse i perioden 1989-92.
Vedrørende proceduren for ansøgning om bindende tilsagns- og udgiftsrammer  

 til aktiviteter efter byfornyelsesloven henvises til Boligstyrelsens  

 cirkulære nr. 92 af 3.7.1986 om offentlig støtte til byfornyelse og  

 boligforbedring m.v. samt til Boligstyrelsens cirkulære af 30.9.1987 om  

 ændringer i lov om byfornyelse og boligforbedring.
Ved ansøgning om bindende  

 tilsagn til saneringsaktiviteter anvendes de hidtidige procedurer, idet der  

 dog henvises til Boligstyrelsens cirkulære af 15.12.1987 vedrørende  

 forenkling af administrationen vedrørende saneringsloven.
 Den generelle bevillingsmæssige situation.
For finansåret 1988 er den samlede tilsagnsramme til ordinær sanering og  

 byfornyelse fastsat til 1,1 mia. kr.
Herudover er fastsat en ekstraordinær  

 ramme på 400 mill. kr. til boligforbedringer efter byfornyelseslovens kap.  

 III.
 Det bemærkes, at den samlede tilsagnsramme for 1988 på 1,5 mia. kr. på  

 nuværende tidspunkt er næsten opbrugt.
På finanslovforslaget for 1989 - der endnu ikke er behandlet af  

 Folketinget - er den samlede tilsagnsramme foreløbigt foreslået fastsat til  

 ialt 1,6 mia. kr.
Den samme rammestørrelse indgår endvidere i  

 budgetteringsforudsætningerne for budgetoverslagsårene 1990, 1991 og 1992.
På indeværende tidspunkt antages, at bevillingsprogrammet for 1989-92 vil  

 svare til et samlet aktivitetsomfang på ca. 6 mia. kr., idet Boligstyrelsen  

 dog forventer, at ca 1,2 mia. kr. vil blive reserveret til den ekstraordinære  

 ramme til boligforbedringer efter byfornyelseslovens kap.
III.
Tildelingen af vejledende tilsagnsrammer for 1989 og for 1989-92 til  

 ordinær aktivitet i medfør af saneringsloven og/eller byfornyelsesloven til  

 kommuner, der senest den 14.11.1988 har anmeldt behov herfor, vil i lighed  

 med tidligere år ske efter princippet om tildeling efter den enkelte kommunes  

 relative andel af det samlede byfornyelsesbehov.
Herudover lægger  

 Boligstyrelsen vægt på at sikre, at igangværende saneringsaktiviteter vil  

 kunne afvikles hurtigst muligt.
 Med hensyn til den aktuelle bevillingsmæssige situation kan der i øvrigt  

 for den del af byfornyelsesmidlerne, som angår den seneste 4-års periode for  

 1988-91, fremhæves følgende forhold:
 - kommunernes samlede ønsker oversteg de bevillingsmæssige muligheder.
 - antallet af kommuner, der anmelder behov for vejledende rammer, er  

 stærkt stigende fra 34 kommuner i 1983 til 150 kommuner i 1988.
 - af de 150 kommuner, der i 1988 anmeldte behov for støtte, havde de 75  

 kommuner ønsker, der lå væsentligt over deres relative andel af det samlede  

 byfornyelsesbehov.
 - med baggrund i de foregående års erfaringer om, at en række af de  

 anmeldte tilsagnsbehov af forskellige årsager bliver udskudt til det  

 efterfølgende år, udmeldte Boligstyrelsen i 1988 vejledende tilsagnsrammer  

 for et samlet højere beløb, end der var bevillingsmæssig dækning for, idet de  

 udmeldte 4-årsrammer for 1988-91 dog nøje svarede til de forventede  

 bevillingsmuligheder i perioden.
 Den kommunale indberetning.
 Boligstyrelsen lægger vægt på, at alle kommuner, der i perioden 1989-92  

 påregner at skulle anvende byfornyelses- eller saneringslovgivningen,  

 indberetter behovet for statsstøtte til Boligstyrelsen ved tilbagesendelse af  

 skemaerne.
Opmærksomheden henledes på - at yderligere oplysninger om ansøgning om statsstøtte til kommende  

 beslutninger om byfornyelse og boligforbedring findes i Boligstyrelsens  

 tidligere omtalte cirkulære nr. 92 af 3.7.1986, hvor den »rullende«  

 planlægning er beskrevet i afsnit 1.3.1 a Planlægningsfasen.
 I denne forbindelse henledes kommunens opmærksomhed på, at der - for at  

 betingelsen i byfornyelseslovens § 8, stk. 2, kan anses for opfyldt - kræves  

 tildeling af bindende tilsagns- og udgiftsrammer til den konkrete beslutning  

 efter den i cirkulærets afsnit 1.3.1.b. (Beslutningsfasen) beskrevne  

 procedure.
 - at der som følge af Indenrigsministeriets bekendtgørelse nr. 432 af  

 23.6.1986 om udligning af visse kommunale og amtskommunale udgifter til  

 merværdiafgift, fra den 1.1.1987 har været gældende ændrede bestemmelser for  

 kommunernes opgørelse af moms i forbindelse med sanerings- og  

 byfornyelsesaktiviteter.
 Lån og refusionsberettigede udgifter skal således anmeldes momsafløftet,  

 mens ydelsesstøtten skal anmeldes incl. moms.
- at der ved lov nr. 377 af 10.6.1987 med ikrafttræden den 1.7.1987  

 (lovbekendtgørelse nr. 501 af 21.7.1987) er gennemført en række ændringer af  

 lov om byfornyelse og boligforbedring samt af lov om sanering.
Med  

 ændringsloven gennemførtes især ændrede finansieringsbestemmelser.
For en  

 gennemgang af disse henvises til Boligministeriets tidligere nævnte cirkulære  

 af 30.9.1987.
- at indberetningsformen, jf. byfornyelsesskema V (herunder fordeling på  

 beslutningstype, støtteform og tidsmæssig fordeling) er obligatorisk.
Der kan  

 normalt ikke påregnes udmeldt vejledende tilsagnsrammer til kommuner,  

 medmindre disse minimumskrav til oplysningernes indhold er opfyldt.
 Boligstyrelsen vil som udgangspunkt lægge til grund, at de kommuner, som  

 ikke har tilbagesendt skemaerne inden fristens udløb mandag den 14.11.1988,  

 ikke har behov for statsstøtte til sanering og byfornyelse i de kommende år.
