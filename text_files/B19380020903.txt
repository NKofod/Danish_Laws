Vi Christian den Tiende, af Guds Naade Konge til Danmark og  

 Island, de Venders og Goters, Hertug til Slesvig, Holsten, Stormarn, Ditmarsken, Lauenborg og Oldenborg.
 Gøre vitterligt: Vedrørende Danmarks Neutralitet under Krig mellem  

 fremmede Magter ville Vi allernaadigst have anordnet, at følgende  

 Bestemmelser skal komme til Anvendelse fra det Tidspunkt og i den  

 Udstrækning, der bestemmes af Os:
§ 1 Krigsførende Magters Krigsfartøjer har Adgang til danske Havne og andet  

 dansk territorialt Farvand med de Undtagelser og Indskrænkninger samt paa de  

 Vilkaar, som fastsættes i det følgende:
§ 2 1. Krigsførende Magters Krigsfartøjer har ikke Adgang  

 til Københavns Hav og Red og til Havne og Vandomraader, der maatte blive  

 bekendtgjorte som danske Krigshavne eller som hørende til Kystbefæstningers  

 Beskyttelsesomraade.
 2. Krigsførende Magters krigsfartøjer har heller ikke  

 Ret til at indløbe i saadant indre territorialt Farvand, hvortil Adgangen er  

 spærret ved undersøiske Miner eller andre Forsvarsmidler.
 Ved dansk indre territorialt Farvand forstaas i denne Anordning danske  

 Havne, Havneindløb, Bugter og Fjorde og de Dele af dansk territorialt  

 Farvand, som er beliggende indenfor og imellem danske Øer, Holme og Rev  

 (Stenrøser), som ikke til Stadighed overskylles af Havet; dog at i den Del af  

 dansk territorialt Farvand i Kattegat, Store Belt, Lille Belt og Sundet, der  

 falder ind under de naturlige Trafikveje mellem Nordsøen og Østersøen, kun  

 Havne og Havneindløb samt Københavns Red skal betragtes som dansk indre  

 territorialt Farvand.
 3. Krigsførende Magters Undervandsbaade, som er  

 udrustet til Krigsbrug, maa ikke færdes eller opholde sig i dansk  

 territorialt Farvand.
Dette Forbud skal dog ikke være anvendeligt paa Gennemfart uden  

 unødvendigt Ophold gennem dansk ydre territorialt Farvand paa de naturlige  

 Trafikveje mellem Nordsøen og Østersøen i Kattegat, Store Belt, Lille Belt og  

 Sundet, med Undtagelse af Københavns Red, som er indre territorialt Farvand,  

 og hvor al Gennemfart derfor er forbudt.
Forbudet skal heller ikke være  

 anvendeligt paa Undervandsbaad, som under haardt Vejr eller Havari nødes til  

 at gaa ind paa forbudt Omraade og gennem internationalt Signal tilkendegiver  

 Anledningen til sin Tilstedeværelse.
Saasnart det kan ske, efter at Aarsagen  

 til Indløbet er ophørt, skal Undervandsbaaden forlade Omraadet.  

 Undervandsbaaden skal indenfor dansk territorialt Farvand stedse have  

 Nationalflaget hejst og, medmindre tvingende Omstændigheder foranlediger  

 andet, holdes i uddykket Stand.
 4. Kongen forbeholder sig, saafremt særlige  

 Omstændigheder gør det paakrævet til Beskyttelse af Rigets Højhedsrettigheder  

 og til Opretholdelse af dets Neutralitet, under Iagttagelse af Folkerettens  

 almindelige Grundsætninger, at forbyde Adgang til andre danske Havne og andre  

 begrænsede Omraader af dansk territorialt Farvand end dem,hvortil Adgang er  

 forbudt ifølge ovennævnte Bestemmelser.
 5. Kongen forbeholder sig ligeledes at forbyde Adgang  

 til danske Havne og Ankerpladser for saadanne af de krigsførende Magters  

 Krigsfartøjer, som ikke retter sig efter de af vedkommende Myndigheder  

 udfærdigede Forskrifter, eller som krænker Rigets Neutralitet.
§ 3 1. Kaperskibe maa ikke indløbe i dansk Havn eller  

 opholde sig i dansk territorialt Farvand.
 2. Ligeledes er det forbudt bevæbnede Handelsskibe,  

 som tilhører de krigsførende Magter, at indløbe i dansk Havn eller opholde  

 sig i dansk territorialt Farvand, saafremt Bevæbningen er beregnet til andet  

 end Selvforsvar.
§ 4 1. Krigsførende Magters Krigsfartøjer maa ikke opholde  

 sig i danske Havne, paa danske Ankerpladser eller i andet dansk territorialt  

 Farvand længere end 24 Timer, undtagen i Tilfælde af Havari, Grundstødning,  

 haardt Vejr eller i de Tilfælde, som omhandles nedenfor i 3die og 4de Afsnit.  

 Fartøjet skal i disse Tilfælde afsejle straks, efter at Aarsagen til  

 Forsinkelsen er ophørt.
Ved Havari eller Grundstødning skal vedkommende  

 danske Myndighed fastsætte en Frist, som kan anses tilstrækkelig til, at  

 Fartøjet kan faa Skaden repareret, og ved Grundstødning komme af Grunden.
Dog  

 gives der ingen Forlængelse af Opholdet udover 24 Timer, saafremt det er  

 aabenbart, at Fartøjet ikke inden rimelig Tid kan gøres sødygtigt, eller  

 saafremt Skaden er foraarsaget af Modstanderens Krigsmagt.
 Hvad der saaledes er fastsat med Hensyn til Begrænsning af Fristen for  

 tilladt Ophold, finder ikke Anvendelse paa Krigsfartøjer, som udelukkende er  

 bestemt for religiøse, videnskabelige eller humane Formaal, eller paa  

 militære Hospitalsskibe.
 2. Flere end tre Krigsskibe tilhørende samme  

 krigsførende Magt eller indbyrdes forbundne krigsførende Magter maa ikke  

 samtidig opholde sig i samme danske Havn eller paa samme danske Ankerplads  

 eller i Havne eller paa Ankerpladser indenfor samme Kystdistrikt, for saa  

 vidt Kysten er inddelt i Distrikter i dette Øjemed.
3. Saafremt Krigsfartøjer fra begge de krigsførende  

 Parter samtidig opholder sig i samme danske havn eller paa samme danske  

 Ankerplads, maa et Krigsfartøj tilhørende den ene af de krigsførende Parter  

 ikke forlade Havnen eller Ankerpladsen, forinden der er gaaet mindst 24  

 Timer, efter at et Krigsfartøj tilhørende den anden af de krigsførende Parter  

 er afsejlet.
Fartøjerne skal afsejle i samme Orden som den, i hvilken de er  

 ankommet, for saa vidt der ikke med Hensyn til det Fartøj, som er ankommet  

 først, foreligger saadanne Omstændigheder, at en Forlængelse af Tiden for  

 dets Ophold bliver tilladt.
4. Naar et Krigsfartøj, som tilhører en krigsførende  

 Magt, og et Handelsfartøj, som fører Modstanderens Flag, samtidig opholder  

 sig i samme danske Havn eller paa samme danske Ankerplads, maa Krigsfartøjet  

 ikke forlade havnen eller Ankerpladsen, førend der er gaaet mindst 24 Timer,  

 efter at Handelsfartøjet er afsejlet.
Vedkommende Myndigheder skal ordne  

 Handelsfartøjets Afrejse saaledes, at Tiden for Krigsfartøjets Ophold ikke  

 unødvendigt forlænges.
§ 5 1. Paa krigsførende Magters Krigsfartøjer maa i dansk  

 Havn eller paa dansk Ankerplads kun foretages saadanne Reparationer til  

 Afhjælpning af indtrufne Skader, som er uomgængelig nødvendige for Fartøjets  

 Sødygtighed, men ikke udføres saadanne Arbejder, som paa nogen Maade forøger  

 Fartøjets Krigsdygtighed.
Skader, som vitterlig er foraarsaget gennem  

 Modstanderens Krigsmagt, maa ikke repareres med Anvendelse af Hjælp, som er  

 tilvejebragt indenfor dansk Omraade.
Vedkommende danske Myndigheder  

 bestemmer, hvilke Reparationer der maa udføres, og disse skal udføres med  

 største Hurtighed og under Iagttagelse af den i Medfør af § 4, 1ste Afsnit  

 fastsatte Frist.
 2. Krigsførende Magters Krigsfartøjer maa ikke benytte  

 dansk Havn eller andet dansk territorialt Farvand til at forny eller forøge  

 deres militære Forraad eller deres Bestykning eller til at komplettere deres  

 Besætning.
 3. Levnedsmidler maa i dansk Havn eller paa dansk  

 Ankerplads ikke indtages af krigsførende Magters Krigsfartøjer i større  

 Mængde, end hvad der udkræves til at komplettere det normale Forraad deraf i  

 Fredstid.
4. Krigsførende Magters Krigsfartøjer er med Hensyn  

 til Brændselsforsyning i dansk Havn eller paa dansk Ankerplads undergivet de  

 samme Bestemmelser, som i denne Henseende gælder for andre fremmede Fartøjer.  

 Dog maa Brændsel af krigsførende Magters Krigsfartøjer kun indtages i saadant  

 Omfang, som udkræves for at naa til den nærmeste Havn i deres eget Land, og  

 under ingen Omstændigheder i større Omfang, end hvad der udkræves til at  

 fylde de egentlige Kulrum eller Brændselstanke.
Samme Fartøj maa ikke paany  

 indtage Brændsel i nogen dansk Havn eller nogen dansk Ankerplads, forinden  

 der er gaaet 3 Maaneder efter, at det senest har indtaget Brændsel i dansk  

 Havn eller paa dansk Ankerplads.
§ 6 Krigsførende Magters Krigsfartøjer skal i dansk territorialt Farvand  

 anvende danske statsautoriserede Lodser i Tilfælde, hvor Brug af Lods er  

 foreskrevet; men det er dem iøvrigt forment at anvende disse Lodser undtagen  

 i Tilfælde af Nød for at undgaa Søfare.
§ 7 1. Opbragte Fartøjer af fremmed Nationalitet maa ikke  

 bringes ind i dansk Havn eller til dansk Ankerplads, undtagen i Tilfælde af  

 Søudygtighed, haardt Vejr eller Mangel paa Brændsel eller Levnedsmidler.  

 Saadanne Fartøjer, som i denne Anledning bringes ind i dansk Havn eller til  

 dansk Ankerplads, skal afsejle, saasnart Aarsagen til, at de er indløbet, er  

 ophørt.
2. En krigsførende Magt maa ikke oprette en  

 Prisedomstol paa dansk Grund eller paa et Fartøj i dansk territorialt  

 Farvand.
Salg af opbragte Fartøjer er ligeledes forbudt i dansk Havn eller  

 paa dansk Ankerplads.
§ 8 1. Krigsførende Magters militære Luftfartøjer, med  

 Undtagelse af Ambulanceluftfartøjer og Luftfartøjer, som medføres om Bord paa  

 Krigsfartøjer, maa ikke komme ind paa dansk Omraade, for saa vidt der ikke  

 for bestemte Omraaders Vedkommende gælder eller bliver fastsat noget andet i  

 Overensstemmelse med Folkerettens almindelige Grundsætninger.
Saadanne Luftfartøjer skal have Adgang til Gennemfart uden uødvendigt  

 Ophold gennem dansk ydre territorialt Farvand mellem Nordsøen og Østersøen i  

 Kattegat, Store Belt, Lille Belt og Sundet og Luftrummet derover.
Gennem  

 Københavns Red og Luftrummet derover er al Passage forbudt.
Passagen skal i  

 alle Tilfælde finde Sted i størst mulig Afstand fra Kysten.
 2. Luftfartøjer, som medføres om Bord paa en  

 krigsførende Magts Krigsfartøj, maa ikke forlade Krigsfartøjet, saalænge  

 dette befinder sig indenfor dansk territorialt Farvand.
§ 9 1. De krigsførende Magters Krigsfartøjer og militære  

 Luftfartøjer er pligtige at respektere Rigets Højhedsrettigheder og at  

 afholde sig fra enhver Handling, som vilde stride mod dets Neutralitet.
2. Alle fjendtlige Handlinger, derunder indbefattet at  

 anholde, visitere og opbringe Fartøjer eller Luftfartøjer, saavel neutrale  

 som saadanne, der er af Modstanderens Nationalitet, er forbudt indenfor dansk  

 Omraade.
Hvis et Fartøj eller Luftfartøj skulde blive opbragt deer, skal det  

 frigives tilligemed dets Befalingsmænd, Besætning og Ladning.
§ 10 De gældende Sundheds-, Lodsnings-, Told-, Trafik-, Havne- og  

 Politibestemmelser maa nøje efterkommes.
§ 11 Ingen af de krigsførende maa benytte dansk Omraade som Basis for  

 Krigsoperationer mod sin Modstander.
§ 12 1. Det er forbudt de krigsførende eller Personer, som  

 er i deres Tjeneste, indenfor dansk Omraade at indrette eller drive  

 Radiostationer eller opsætte noget andet Apparat, der er beregnet til at  

 tjene som Meddelelsesmiddel med krigsførende Styrker til Lands, til Vands  

 eller i Luften.
 2. De krigsførendes bevægelige Radiostationer, hvad  

 enten de tilhører Stridskræfter eller ej, maa ikke indenfor dansk Omraade  

 benyttes til Udsendelse af Radiomeddelelser, undtagen i Nødstilfælde eller  

 til Korrespondance med danske Myndigheder over danske Kyst- eller  

 Landradiostationer eller Radiostationer paa Fartøjer, som tilhører det danske  

 Søværn.
§ 13 Det forbydes fra Luftfartøj eller paa anden Maade indenfor dansk Omraade  

 at gøre Iagttagelser vedrørende krigsførendes Bevægelser, Krigsoperationer  

 eller Forsvarsforanstaltninger i det Øjemed at give Underretning derom til  

 den anden krigsførende Part.
§ 14 1. En krigsførende Magt maa ikke indrette  

 Brændselsoplag paa dansk Grund eller paa Fartøj, som er stationeret indenfor  

 dansk territorialt Farvand.
 2. Fartøj eller Luftfartøj, som aabenbart færdes i det  

 Øjemed at overføre Brændsel eller andre Fornødenheder direkte til  

 krigsførende Stridskræfter, maa ikke i dansk Havn eller paa dansk Ankerplads  

 indtage saadanne Fornødenheder udover sit eget Behov.
§ 15 1. Fartøj, som er bestemt til at anvendes til  

 Foranstaltninger imod Søhandelen eller til at medvirke ved fjendtlige  

 Foretagender mod nogen af de krigsførende, maa ikke udrustes eller bevæbnes  

 indenfor dansk Omraade.
Ej heller maa Fartøj, som er bestemt til de omtalte  

 Formaal, og som helt eller delvis er udrustet til Krigsbrug indenfor dansk  

 Omraade, udløbe derfra.
 2. Luftfartøj, som er i Stand til at gaa angrebsvis  

 til Værks mod krigsførende eller som medfører saadant Materiel, hvis  

 Anbringelse eller Benyttelse vilde sætte det i Stand til at gaa angrebsvis  

 til Værks, maa ikke forlade dansk Omraade, saafremt der er Anledning til at  

 antage, at Luftfartøjet er bestemt til at benyttes mod en krigsførende Magt.  

 Heller ikke maa der indenfor dansk Omraade udføres Arbejder paa et Luftfartøj  

 for at forberede dets Afgang i saadant Øjemed.
§ 16 Kgl.
Anordning Nr. 293 af 20. December 1912 ophæves.
 Hvorefter alle vedkommende sig have at rette.
 Givet paa Amalienborg, den 31. Maj 1938.
 Under Vor Kongelige Haand og Segl.
 Christian R.
(L.S.) /P.
Munch.
