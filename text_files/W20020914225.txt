Nævnet udtalte, at et medie ikke behøver at udspecificere,  

 hvad et interview skal vedrøre, og at mediers ret til selv at redigere  

 er et grundlæggende princip.
Klageren var kommet tilstrækkeligt  

 til orde i indslaget, og god presseskik var ikke tilsidesat.
Kendelse fra Pressenævnet [En mand - K] har klaget til Pressenævnet over et  

 indslag bragt i  programmet Søndagsmagasinet i Danmarks Radio (DR) den  

 16. december 2001, idet han mener, at god presseskik er tilsidesat.
 I indslaget hed det:
Studievært: "Vi lægger ud med en  

 tragisk sag om en tre-årig dreng, der døde under mystiske  

 omstændigheder tidligere i år.
Drengen blev fundet livløs  

 i et legehus i sin børnehave, men hvem havde ansvaret for hans  

 død.
Myndighederne kalder dødsfaldet for et hændeligt  

 uheld, men som vi har kigget nærmere på det, så viser det  

 sig, at der i hvert fald er muligheder for, at kommunen også har et  

 ansvar.
Vi har kigget nærmere på sagen." ----- Speak: "Et hændeligt uheld.
Sådan  

 lød den officielle forklaring, da den 3-årige  Jonas  Sandager  

  Nielsen på mystisk vis omkom i et legehus i den børnehave, hvor  

 han lige var begyndt.
Og sådan lyder forklaringen stadig, når man  

 spørger kommunen.
Ifølge myndighederne brækkede den  

 3-årige dreng halsen efter at være faldet fra nogle  

 mælkekasser.
Den forklaring har ingen sat spørgsmål ved  

 siden.
Mindst af alle Helsingør Kommune, som har tilsynspligten og  

 dermed ansvaret for legehuset, hvor  Jonas  Sandager  Nielsen  

 døde." Herefter interviewes [K], direktør for  

 Børne- og Ungeforvaltningen i Helsingør.
 [K]: "Jamen, det er et hændeligt uheld,  

 fordi også i det tilfælde her, da var den pågældende  

 bygning, som det skete i, indrettet efter forskrifterne.
Speak: Alle regulativer og standarder var fulgt  

 siger altså direktøren for Børne- og Ungeforvaltningen i  

 Helsingør Kommune.
Det skal de være.
Kommer et barn til skade  

 eller dør, fordi f.eks. et klatrestativ eller et legehus er indrettet  

 i strid med de gældende sikkerhedsregler, er det i sidste ende  

 kommunens ansvar.
[K]: Hvis det var fejlkonstrueret, var det  

 også vores ansvar, og så ville politiet selvfølgelig have  

 kunnet konstatere, at vi havde et ansvar.
Det er ikke fejlkonstrueret.
Hvis  

 det havde været det, var det vores ansvar." Herefter interviewes det afdøde barns far,  Brian  

  Nielsen.
Brian  Nielsen: "Men han havde fornemmelsen  

 af, at det var et hændeligt uheld, om at  Jonas var faldet og  

 brækket nakken.
Så længe, at den historie var den  

 fremherskende, så gik det egentligt meget godt.
Det gik fint, indtil  

 retsmedicineren kom med en rapport, der fortalte, at han var blevet kvalt.  

 Så begyndte dørene sådan stille og roligt at blive lukket  

 i.
Speak: Den 21. august holder  Brian  Nielsen et  

 møde med Helsingør Kommune.
Han forsøger at få  

 kommunen til at anerkende, at hans søn ikke døde, fordi han  

 brækkede nakken ved et fald fra nogle mælkekasser." Herefter interviewes  Brian  Nielsen og  

 efterfølgende [K].
Interviewer: "De har aldrig anerkendt det over  

 for jer? B.N.: Nej, tværtimod.
De har sagt, at det  

 slet ikke står nogen steder. [K] sagde netop til mødet den 21.  

 august, at der kun var én person i verden, der holdt den historie i  

 live, og det var  Brian  Nielsen   altså mig.
[K]: Jamen, jeg siger kun, at vi har den rapport.  

 Og den rapport er det vores opfattelse af, at vi stadigvæk ikke kender  

 den egentlige dødsårsag.
Det er også derfor, jeg siger  

 "tyder på". Det er det, den rapport siger, at det tyder  

 på." Speak: "Dødsårsagen står i  

 den obduktionsrapport, som blev lavet få dage efter  Jonas  død  

 i januar.
Den retsmediciner, som skrev rapporten, hedder  Steen  Holker  

  Hansen.
Han arbejder her på Retsmedicinsk Institut ved  

 Københavns Universitet.
Han er ikke i tvivl om  

 dødsårsagen.
Det var ikke et fald, og  Jonas brækkede ikke  

 halsen." Herefter interviewes  Steen  Holker  Hansen.
 Steen  Holker  Hansen: "Efter  

 undersøgelsen konkluderede vi, at dødsårsagen var  

 kvælning.
Interviewer: Hvor sikker er I i den konklusion? S.H.H.: Det er vi temmelig sikre på.
Vi har  

 i hvert fald ikke fundet noget, der taler imod denne konklusion.
 Interviewer: Så man kan sige, at I er  

 så sikre, som man nu er, når man laver den slags rapporter.
S.H.H.: Ja, det er en vanlig måde at  

 udtrykke vores konklusioner på." Herefter klippes til interviewet med [K].
 Interviewer: "Hvorfor har I aldrig ville  

 anerkende over for forældrene, at drengen ifølge rapporten blev  

 kvalt.
[K]: Fordi vi ikke føler os sikre på,  

 at drengen er blevet kvalt.
Jeg kan kun sige, at den tyder på, at det  

 er det." Herefter klippes tilbage til interviewet med  Steen  

  Holker  Hansen.
 Speak: Den forklaring kan retsmediciner  Steen  

  Holker  Hansen imidlertid ikke genkende.
Interviewer: Når man spørger kommunen,  

 hvorfor de ikke har ville anerkende over for forældrene, at han var  

 blevet kvalt, så siger de, at det er, fordi der er usikkerhed i  

 rapporten.
Kan du genkende det synspunkt? S.H.H.: Nej, ikke for folk, der er vant til at  

 læse sådan nogle rapporter.
Interviewer: Den er så klar, som en rapport  

 overhovedet kan være? S.H.H.: Ja, det må man sige." Speak: " Jonas  Sandager  Nielsen blev kvalt.  

 Dermed falder den oprindelige forklaring med mælkekasserne til jorden.  

  Jonas blev hængt, fordi hans hoved og hals kom i klemme efter alt at  

 dømme i det fejlkonstruerede legehus.
Ifølge de gældende  

 sikkerhedsstandarder må hoved og hals ikke kunne komme i klemme i  

 legeredskaber.
Derfor må åbninger i f.eks. klatrestativer,  

 rutsjebaner og legehuse ikke være mellem 9 og 23 cm." Herefter klippes tilbage til interviewet med  Steen  

  Holker  Hansen.
Interviewer: "Hvordan kunne han hænge  

 fast? S.H.H.: Åbningen var for lille til, at  

 hovedet kunne komme tilbage, hvis det var i lodret stilling.
Interviewer.
Du målte hullet på det  

 tidspunkt.
Hvor stort var hullet? S.H.H.: Altså åbningen var 17 cm.
Interviewer: Hvor sikker er du sikker på, at  

 det var 17 cm? S.H.H.: Det er jeg helt sikker på.
Interviewer: Du har ikke målt forkert? S.H.H.: Nej." Mens følgende speak kører, klippes der til  

 der forlader sit kontor og smilende går hen og snakker med nogle  

 medarbejdere.
Speak: "Når Helsingør Kommune  

 fører tilsyn med sine legepladser, sker det med udgangspunkt i de  

 gældende danske sikkerhedskrav.
Det fastslår [K] over for  

 Søndagsmagasinet.
Men legehuset opfyldte altså ikke kravet om,  

 at huller ikke må være mellem 9 og 23 cm." Herefter klippes der til interviewet med [K].
Interviewer: "Hvordan var sikkerhedstilstanden  

 for det legehus, hvor drengen blev fundet? [K]: Den var okay.
Interviewer: Det er du sikker på? [K]: Ja, det er jeg sikker på.
Interviewer.
Kravene er jo ret klare.
Ingen huller  

 med 9 og 23 cm. er tilladt.
Retsmedicinerens rapport siger, der var 17 cm.  

 Hvordan kan du så sidde og sige, at alle sikkerhedskrav var  

 overholdt? [K]: Jeg skal nok lige svare på det.
Du  

 må ." Her afbrydes interviewet, da [K] afværgende  

 rækker en hånd i vejret.
Interviewet genoptages herefter på  

 ny.
Interviewer: "Men du vil altså ikke  

 svare på, at når obduktionsrapporten fastslår, at hullet  

 var 17 cm, hvilket jo er i strid med sikkerhedsstandarderne.
Det vil du ikke  

 anerkende eller hvordan? [K]: Nej, jeg mener ikke, at vi har gjort noget  

 ulovligt.
Interviewer: 17 cm.   det er i overensstemmelse med  

 sikkerhedsstandarderne? [K]: Ja, i dette tilfælde her var det.
Det  

 har vi også politiets ord for.
Interviewer: I obduktionsrapporten står der,  

 at hullet er målt op til 17 cm.
Og så spørger jeg dig. 17  

 er vel et tal mellem 9 og 23? [K]: Ja, det må man sige.
Det er ret klart,  

 at det er imellem.
Det, vi konstaterer omkring det, det er, at vi beder  

 politiet om at undersøge, om vi har opfyldt alle sikkerhedskrav.
Om  

 det var forsvarligt, det vi har gjort.
Det har politiet jo indirekte sagt;  

 ja, det er det, for ellers ville de have rejst tiltale." Speak: "Helsingør Kommune nægter  

 altså at anerkende, at et hul på 17 cm er i strid med  

 sikkerhedskravet om, at huller ikke må være mellem 9 og 23 cm.  

 Direktør [K] henviser til, at han har politiets ord for, at kommunens  

 legehus ikke var bygget i strid med sikkerhedsreglerne.
Den forklaring kender  

 Helsingør Politi dog intet til.
Kriminalinspektør  Verner  

  Breiting ønsker ikke at lade sig interviewe med kamera på, men  

 han siger til Søndagsmagasinet: "Det var slet ikke vores opgave  

 at undersøge, om legehuset overholdt de gældende  

 sikkerhedsstandarder.
Vi har alene undersøgt, om  Jonas  Sandager  

  Nielsen har været offer for en forbrydelse". Det gør dog  

 ikke indtryk på [K].
 [K]: Jeg går da helt sikkert ud fra, at  

 når politiet undersøger sådan en sag, så  

 undersøger de det med henblik på, om der er foregået  

 noget, så der kan rejses tiltale mod os, og det har de ikke gjort.
Speak: Tilbage sidder familien  Nielsen, som har  

 svært ved at se, at Helsingør Kommune ikke har et  

 ansvar." ----- Studievært: "Helsingørs  

 borgmester  Per  Tærsbøl har i et brev til familien  

 fastslået, at han ligesom [K] ikke mener, at Helsingør Kommune  

 har noget ansvar for den tragiske ulykke.
TV-Avisen går videre med  

 spørgsmålet om sikkerhed på legepladser i  

 morgen." Klageren har anført, at journalisten bag indslaget  

 ikke alene har tilsidesat al journalistisk etik, men også direkte  

 omgået aftaler om interviewets gennemførelse.
Klageren har oplyst, at forud for interviewets afvikling  

 blev han ringet op af journalisten, der oplyste, at han arbejdede på en  

 generel sag om sikkerhed på legepladser og gerne ville høre  

 nærmere, om hvordan Helsingør Kommune arbejder med dette  

 spørgsmål.
Klager fortalte journalisten om kommunens arbejde  

 på området og traf aftale om et senere interview.
I slutningen af  

 samtalen og nærmest lidt tilfældigt nævnte journalisten, at  

 han også lige ville komme ind på den ulykke, der fandt sted i en  

 af kommunens institutioner i januar 2001. Dette accepterede klager.
Klageren har videre oplyst, at journalisten inden  

 interviewets start oplyste ham om, at klager var den første, han talte  

 med.
Klager aftalte endvidere med journalisten, at klager på et  

 tidspunkt skulle gå hen ad gangen og tale med nogle medarbejdere for at  

 lave en stump film, der kunne bruges som indledning, mens journalisten taler  

 i indslaget.
Situationen ændres meget, da optagelserne skal gå i  

 gang, idet journalisten bliver meget lukket i sit udtryk og   om ikke  

 aggressiv   så i hvert fald meget energifyldt i sin fremtoning.
Det  

 viser sig straks, at det ikke er det aftalte generelle interview om sikkerhed  

 på legepladser, men et interview om den konkrete ulykke på  

 legepladsen.
Klager følte sig fanget, men undlod dog at afbryde  

 interviewet, som han ikke var forberedt på.
Klageren har anført, at han ikke modtog ordentlig  

 og fyldestgørende information om, hvad interviewet konkret ville dreje  

 sig om, hvorfor han ikke fik nogen mulighed for at forberede sig på  

 oplysninger, der på interviewtidspunktet lå 11 måneder  

 tilbage.
Til DR s anførsel om, at det forekommer usædvanligt, at  

 han ikke i enkeltheder erindrer den ulykkelige sag, har klager  

 bemærket, at han naturligvis erindrede sagen i sin helhed.
Interviewet  

 kom imidlertid uventet 11 måneder efter ulykken, og da interviewet  

 netop ikke var annonceret til at vedrøre ulykken specifikt, havde  

 klager ikke repeteret alle detaljer.
Derudover kendte klager ikke de  

 øvrige involveredes holdninger i sagen.
Kun forældrenes  

 synspunkt var ham bekendt, og eksempelvis retsmedicinerens udtalelse var  

 meget overraskende for klager, da han så den tilklippede udsendelse.  

 Helsingør Kommune har netop søgt indholdet af udtalelserne  

 belyst af vedkommende, da de indholdt nye oplysninger i forhold til  

 obduktionsrapporten.
Klageren har videre anført, at han finder det  

 kritisabelt, at han fik oplyst, at han var den første, journalisten  

 talte med, når journalisten under interviewet alligevel pludselig  

 refererer til samtaler, han har haft med familien til den dreng, der omkom  

 ved ulykken.
Ligeledes er det efter klagers opfattelse kritisabelt, at  

 journalisten i indslaget refererer til den forudgående telefonsamtale  

 mellem ham og klager, hvor "pennen var lagt"   dvs., hvor der blev  

 talt "off the record".
Klageren har endvidere særlig fremhævet, at  

 der et stykke inde i indslaget bringes uddrag af en samtale med den  

 afdøde drengs far, hvorefter der klippes til klageren, der siger  

 " jamen, jeg siger kun.." således, at dette udsagn   efter  

 klagers opfattelse   fejlagtigt fremstår som en kommentar til faderens  

 bemærkning, hvilket er direkte usandt.
Tilsvarende fremstår det i  

 indslaget med retsmedicineren, som om klageren kommenterer dennes udsagn,  

 hvilket heller ikke er korrekt.
Det er blot redigeret sådan.
Klager  

 får ingen mulighed for at kommentere retsmedicinerens udtalelser.
I samme forbindelse har klager anført, at det er  

 mærkværdigt, at man undlader at stille retsmedicineren det  

 naturlige spørgsmål, hvordan dennes oplysning om, at  

 åbningen i legehuset var for lille til, at den afdøde dreng  

 kunne trække sit hoved tilbage, hænger sammen med, at drengen  

 blev fundet liggende på jorden.
I stedet klipper man i denne dybt  

 alvorlige situation til en smilende klager, der taler med sine ligeledes  

 smilende kolleger.
Dette klip efterlader seerne med det indtryk, at sagen  

 slet ikke berører klageren eller hans medarbejdere, hvad den faktisk  

 gør.
 Klageren har desuden særlig fremdraget, at der i  

 udsendelsen bringes et klip, hvor han   efter at have fået stillet et  

 spørgsmål   afværgende rækker hånden i vejret  

 og siger "Jeg skal nok svare på det, men du må lige vente  

 ". I stedet for at overholde aftalen om, at klager kunne få lavet  

 en optagelse om, udstiller journalisten ham ved at bringe klippet.
 Klageren har yderligere anført, at efter hans  

 henvisning til Helsingør Politi bringes en kommentar derfra, uden at  

 han får lejlighed til at forholde sig til ordlyden, men redigeringen er  

 lavet sådan, at det virker, som om at klager kommenterer politiets  

 udtalelse.
Klageren har oplyst, at interviewet efterlod klager  

 påvirket og oprørt, og han følte sig udsat for  

 såkaldt revolverjournalistik.
Samtidig er det hans opfattelse, at  

 udsendelsen, således som den fremstod, kun kan efterlade indtrykket af  

 ham som en meget uhæderlig person, hvilket berører og  

 krænker ham dybt.
At det er dette indtryk, udsendelsen har efterladt,  

 mener klager understreges af nogle ubehagelig e-mails, som han efter  

 udsendelsen modtog fra ham ukendte personer.
 Sammenfattende er det klagers opfattelse, at han ikke har  

 fået en fair og sober behandling af DR, og at DR har handlet i strid  

 med god presseskik.
DR har afvist at have handlet i strid med god presseskik.  

 Det pågældende indslag i Søndagsmagasinet handlede om  

 sikkerhed på legepladser i institutioner og tog afsæt i et af to  

 dødsfald, der har fundet sted i institutioner.
Kommunen var her  

 repræsenteret ved klager, der er den ansvarlige for sikkerhed på  

 legepladser bl.a. i Espergærde, hvor dødsfaldet fandt sted.
DR har videre afvist, at indslaget skulle handle om og  

 være tilrettelagt med henblik på at finde et offer.
Henset til,  

 at der er sket et dødsfald i en af kommunens institutioner, og til at  

 klager i kraft af sin stilling personificerer det øverste ansvar for  

 sikkerheden på institutionen, må han tåle, at hans navn og  

 billede kommer frem i forbindelse med en omtale af sagen og acceptere, at de  

 udtalelser, som han kommer med, kan bringes.
Hvad angår spørgsmålet om journalistens  

 orientering af klager forud for interviewet om interviewets temaer, har DR  

 bemærket, at man ikke forlods har krav på at få et  

 interviews tema oplyst i detaljer.
DR har i den forbindelse henvist til  

 omtalen af dette spørgsmål i Pressenævnets  

 årsberetning 1996, side 6. Klager har fået forelagt, at der ville  

 blive stillet spørgsmål om ulykken, og har efter eget udsagn  

 også godkendt dette.
Klager var ansvarlig for området også,  

 da den tragiske begivenhed fandt sted.
Det er derfor efter DR s opfattelse  

 ganske usædvanligt, hvis klager ikke i sin helhed og i detaljer  

 erindrer den ulykkelige sag.
Hertil kommer, at han havde sagsmappen om den  

 konkrete sag liggende fremme under interviewet.
Vedrørende klagen over, at journalisten under  

 interviewet henviste til samtaler med andre involverede, har DR  

 bemærket, at alle interviews forberedes, hvilket bl.a. sker ved  

 baggrundssamtaler med involverede, eksperter eller andre.
DR har vanskeligt  

 ved at se, hvordan en ordentlig forberedelse kan betegnes   eller opleves  

 som en overtrædelse af god presseskik.
DR har samtidig afvist, at der skulle have været  

 aftalt særlige betingelser for det pågældende interview.  

 Det forekommer i helt særlige situationer, men er ikke sket i dette  

 tilfældet.
Dertil kommer, at journalisten ikke under interviewet  

 henviste til eller refererede følsomme eller interne oplysninger, som  

 klager kunne opfatte var underlagt en særlig behandling.
Det er desuden DR s opfattelse, at programmet er klippet  

 på en sådan måde, at seeren har fuld forståelse for,  

 hvornår klager kommenterer noget, andre har sagt.
DR er uenig i, at  

 seeren kan få noget andet indtryk.
Klageren har under interviewet  

 lejlighed til at kommentere alle oplysninger, der bringes i indslaget,  

 herunder retsmedicinerens oplysninger om åbningen på 17 cm og  

 kravet om, at der ikke må være åbninger på mellem 9  

 og 23 cm.
Det samme gælder oplysningerne om politiets efterforskning og  

 udtalelser om samme, ligesom klager i forvejen kendte de i øvrigt  

 involveredes holdninger i sagen og kunne    om ønsket udtale sig om  

 disse.
For så vidt angår indklippet, hvor klager ses,  

 mens han smilende taler med sine medarbejdere, er DR enig i, at billedet kan  

 misforstås og ikke burde have været bragt på den skete  

 måde.
DR har følgelig beklaget, at klippet blev bragt, men har  

 samtidig anført, at man ikke deler synspunktet om, at seeren får  

 den opfattelse, at klager muntrer sig over ulykken.
Det er ikke det signal,  

 billederne sender.
 Samlet finder DR, at klager har fået en både  

 fair og sober behandling.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
Som Pressenævnet tidligere har givet udtryk for, er  

 det nævnets opfattelse, at en person, der interviewes, ikke i  

 almindelighed har krav på at få spørgsmålene eller  

 et præcist tema for disse forelagt på forhånd.
På den  

 baggrund og henset til, at klager ifølge eget udsagn var bekendt med,  

 at interviewet ville komme ind på ulykken, finder nævnet ikke, at  

 Danmarks Radio har handlet i strid med god presseskik ved ikke præcist  

 at have gjort klart, hvad interviewet ville vedrøre.
Nævnet har ikke mulighed for at afgøre,  

 hvilke aftaler for interviewets afvikling, der var truffet mellem klager og  

 journalisten bag programmet.
Nævnet kan således ikke tage  

 stilling til, hvorvidt journalisten har tilsidesat indgåede aftaler.  

 Nævnet finder dog   således som sagen foreligger oplyst   ikke  

 anledning til at kritisere, at journalisten under interviewet henviste til  

 samtaler med den afdøde drengs familie, selvom klager måtte  

 være af den opfattelse, at han var den første, som journalisten  

 talte med.
For så vidt angår den del af klagen, der  

 vedrører indslagets klipning og redigering, bemærker  

 nævnet, at mediernes ret til selv at redigere mediet er et  

 grundlæggende princip.
Nævnet finder, at klager i indslaget er  

 kommet tilstrækkeligt til orde over for udsagnene fra politiet, det  

 afdøde barns forældre og retsmedicineren, og nævnet finder  

 ej heller på dette punkt, at Danmarks Radio har handlet i strid med god  

 presseskik.
Nævnet finder endvidere ikke grundlag for at kritisere, at  

 Danmarks Radio valgte at bringe klippet, hvor interviewet midlertidigt  

 afbrydes af klager.
Nævnet er derimod enig med klager i, at Danmarks  

 Radio ved behandlingen af dødsulykken burde have udeladt  

 indklipsbilledet, hvor klager smilende taler med sine kolleger.
Nævnet  

 kan således tilslutte sig Danmarks Radios beklagelse på dette  

 punkt men finder ikke, at det bragte indklip i sig selv udgør et brud  

 på god presseskik.
 Nævnet finder heller ikke i øvrigt, at  

 Danmarks Radio har handlet i strid med god presseskik.
 Afsagt den 10. april 2002.
