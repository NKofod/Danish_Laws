Et kommunalbestyrelsesmedlem blev dømt for overtrædelse af  

 straffeloven (dokumentfalsk og embedsmisbrug) ved at have forsynet en  

 plejetilladelse med en påtegning, hvorved den fik et indhold, der ikke  

 hidrørte fra de underskrivende personer.
Medlemmet havde endvidere misbrugt  

 sin stilling til at krænke det offentliges ret ved ovennævnte handling, og  

 ved at have skaffet et familiemedlem uberettiget fordel.
Valgbarhedsnævnet  

 fandt, at de pågældende ikke var valgbar.
I skrivelse af 27. juni 1988 har kommunalbestyrelsen i henhold til den  

 kommunale valglovs § 34 a, stk. 2, indberettet, at kommunalbestyrelsesmedlem  

 N.
N. ved dom af 22. juni 1988, afsagt af retten i X., er fundet skyldig i  

 overtrædelse af straffelovens § 171 (dokumentfalsk) og § 155, 2. pkt.  

 (embedsmisbrug). Fastsættelsen af den forskyldte frihedsstraf er udsat og  

 bortfalder efter forløbet af en prøvetid på 2 år.
Det fremgår af sagen, at den pågældende den 2. december 1987 under sin  

 ansættelse i Y.
Kommune til Z.
Kommunes bistandsafdeling har fremsendt en  

 kopi af en til et familiemedlem den 29. oktober 1987 af Y.
Kommune meddelt  

 tilladelse til familiepleje underskrevet af socialudvalgsformand og  

 socialinspektør efter at have forsynet kopien med en påtegning om anbefaling  

 af familien som plejefamilie, hvorved der blev givet kopien et indhold, der  

 ikke hidrørte fra de underskrivende personer.
 Endvidere fremgår af sagen, at den pågældende har misbrugt sin stilling  

 til at krænke det offentliges ret ved at have handlet som beskrevet ovenfor  

 og ved i den nævnte påtegning - for derved at skaffe sit familiemedlem en  

 uberettiget fordel - at have anført, at dette var kvalificeret til at  

 undervise/opdrage børn og unge med en sværhedsgrad, der berettigerr til seks  

 til otte gang plejevederlag.
 I denne anledning skal man meddele, at Valgbarhedsnævnet har fundet, at  

 den begåede handling efter de krav, der må stilles til personer, der beklæder  

 hverv som medlem af kommunale råd, i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 2.  

 Den pågældende kan derfor ikke anses for valgbar.
 (* 1) I den tidligere lov var bestemmelserne i § 2 og § 34 a, stk. 2. Se  

 Valgbarhedsnævnets skrivelse af 22/03-90. Skrivelsen er optaget i  

 Ministerialtidende.
