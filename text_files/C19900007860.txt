Ved lov nr. 211 af 3. april 1990, optrykt  

 som bilag 1, der træder i a.
I et nyt § 48, stk. 3, er socialministeren bemyndiget til at fastsætte  

 nærmere regler om tilskud til dækning af tabt arbejdsfortjeneste efter § 48,  

 stk. 1.
 Disse regler er fastsat i Socialministeriets bekendtgørelse nr. 239 af 10.  

 april 1990, optrykt som bilag 2, og medfører:
 at tilskud til dækning af tabt arbejdsfortjeneste efter § 48, stk.
1, reguleres een gang om året med en nærmere angivet procentsats, at der som noget nyt kan ydes tillæg til ferieformål i tilslutning til  

 modtagelse af tilskud til dækning af tabt arbejdsfortjeneste, at tilskuddet til dækning af tabt arbejdsfortjeneste kan modtages i 3  

 måneder, efter at betingelserne for at modtage tilskuddet er ophørt.
b.
I et nyt 2. pkt. i § 48, stk. 4, (tidligere stk. 3) er der indført en  

 kontaktpersonordning for personer, som er døvblinde.
c.
Ved samme lovændring er der samtidig indført regler om godtgørelse til  

 forældre med alvorligt syge børn under 14 år, jf.
 § 48 a.  Denne ændring omtalesâikkeäi denne  

 vejledning, idet der udsendes særskilt vejledning om § 48 a.
I Socialministeriets vejledning af 3. juli  

 1987 om hjælp efter Lovændringen indebærer ingen realitetsændringer i § 48-vejledningens  

 kapitel 1, 3 og 4, men opmærksomheden henledes på, at der alle steder, hvor  

 der står § 48, stk. 3, nu skal stå § 48, stk. 4, og hvor der står § 48, stk.  

 4, nu skal stå § 48, stk. 5.
 Det bemærkes endvidere, at hvor vejledningen anvender udtrykket »det  

 sociale udvalg« erstattes dette af »kommunalbestyrelsen«.
Lovændringen medfører nedennævnte ændringer  

 om tabt For at lette læsningen er hele afsnittet om tabt arbejdsfortjeneste i  

 vejledningen genoptrykt, selv om der kun er foretaget enkelte ændringer.  

 Realitetsændringer og tilføjelser er markeret med en lodret streg:
Tabt arbejdsfortjeneste 28. I tilfælde, hvor det er en nødvendig følge af  

 handicappet, at barnet passes i hjemmet, og det er mest hensigtsmæssigt, at  

 det er moderen/faderen,der passer det, kan der ydes et tilskud til hel eller  

 delvis dækning af tabt arbejdsfortjeneste.
 Det er en forudsætning, at den pågældende forsørger helt eller delvis har  

 måttet ophøre med sin beskæftigelse for at passe et barn med svært handicap i  

 hjemmet.
 Der er mulighed for at yde tilskud til dækning af tabt arbejdsfortjeneste  

 nogle timer om dagen eller om ugen.
 I særlige tilfælde vil sådan erstatning tillige kunne ydes, hvor det med  

 overvejende sandsynlighed må anses for godtgjort, at forsørgeren på grund af  

 overtagelsen af den nævnte opgave er afskåret fra at opnå tilknytning til  

 arbejdsmarkedet.
Ved erstatningens udmåling skal der tages hensyn såvel til de besparelser,  

 som arbejdsophøret medfører, som til den skattemæssige fordel.
Når  

 forsørgeren endnu ikke har opnået tilknytning til arbejdsmarkedet, må den  

 indtægt, som forsørgeren efter sine forhold i øvrigt ville have kunnet opnå,  

 tages som et udgangspunkt for beregningen af tilskuddet til den tabte  

 arbejdsfortjeneste.
 Erstatningen må dog i alle tilfælde sættes i forhold til, hvad det ville  

 koste for social- og sundhedsforvaltningen at lade en hjemmehjælper passe  

 barnet i hjemmet.
 Tilskud til erstatning for tabt arbejdsfortjeneste skal løbende reguleres,  

 jf. § 1 i Socialministeriets bekendtgørelse nr. 239 af 10. april 1990.
 Reguleringen foretages hvert år pr. 1. april med en procentsats, som  

 Socialministeriet udsender meddelelse om hvert år inden  

 reguleringstidspunktet.
Hensigten med denne regel er at sikre, at personer, som modtager tilskud  

 til dækning af tabt arbejdsfortjeneste, kan blive ved med at bevare  

 nogenlunde det samme leveniveau som hidtil.
Den procentsats, som tilskuddet  

 hvert år reguleres med, er derfor beregnet på grundlag af et skøn over den  

 forventede udvikling i lønninger på det almindelige arbejdsmarked.
 29. Det er muligt at yde tilskud til dækning af tabt  

 arbejdsfortjeneste, selv om barnet f.eks. er i daginstitution eller på anden  

 måde passes, plejes og trænes uden for hjemmet nogle timer om dagen, idet en  

 daginstitution ofte vil være den mest hensigtsmæssige aflastning af en  

 familie, som har et barn med handicap, som skal plejes og overvåges 24 timer  

 i døgnet.
Der kan godt ydes tilskud til dækning af tabt arbejdsfortjeneste i en  

 kortere periode, idet det er handicappets varighed, som er afgørende for  

 opnåelse af ydelser efter § 48, stk. 1, og ikke varigheden af den enkelte  

 ydelse.
F.eks. kan det tænkes, at et barn skal optrænes intensivt af moderen  

 i hjemmet, at barnet ikke må omgås andre i en periode af hensyn til  

 smittefare, eller at en af forældrene skal oplæres i tilberedning af  

 diætkost.
Hvis en sådan periode ligger i direkte forlængelse af et sygehusophold, og  

 man allerede fra opholdets begyndelse er klar over, at der bagefter kræves  

 pasning af barnet i hjemmet, kan der ydes tabt arbejdsfortjeneste allerede  

 fra indlæggelsestidspunktet, hvis det af behandlingsmæssige grunde er  

 ønskeligt, at forældre er til stede på sygehuset.
Det samme gælder, hvis  

 barnet skal passes hjemme i en periode inden sygehusopholdet.
Der kan også  

 ydes tabt arbejdsfortjeneste, når forældre skal have fri fra arbejde for at  

 kunne ledsage et handicappet barn til behandling.
 Fra 1. januar 1988 kan der endvidere ydes tilskud til tabt  

 arbejdsfortjeneste i indlæggelsesperioden alene, hvis det er nødvendigt, at  

 forældrene er til stede på sygehuset på grund af alvorlig sygdom hos et barn  

 med handicap.
30. Ved beregningen af tilskud til dækning af tabt  

 arbejdsfortjeneste i det enkelte konkrete tilfælde må der som hovedregel  

 tages udgangspunkt i den betragtning, at den pågældende til daglig økonomisk  

 stilles som om, han/hun tjente en løn selv.
Det, der således må lægges til  

 grund ved beregningen, er det beløb, som den pågældende havde til rådighed  

 til forsørgelse af familien og sig selv, nemlig bruttoindtægten, reduceret  

 med skat og de med bestridelsen af et erhverv forbundne udgifter, dog ikke  

 udgifter, som skal sikre, at den pågældende kan vende tilbage til  

 arbejdsmarkedet.
F.eks. skal den pågældende kunne betale  

 fagforeningskontingent, herunder bidrag til arbejdsløshedskasse.
Ifølge  

 bekendtgørelse fra Direktoratet for Arbejdsløshedsforsikring nr. 451 af 11.  

 oktober 1985, som ændret ved bekendtgørelse nr. 730 af 8. oktober 1986,  

 forlænges de i arbejdsløshedsforsikringslovens § 55 angivne perioder, inden  

 for hvilke arbejdskravet skal være opfyldt med op til samlet 2 år, når der  

 ydes støtte til tabt arbejdsfortjeneste ved pasning af et barn med handicap  

 efter § 48, stk. 1.
Der kan ikke ydes kompensation for fremtidige ydelser - pensionsbidrag -  

 eller lønstigninger.
Tillæg, som er et integreret led i lønnen, indgår i  

 beregningsgrundlaget, hvis de normalt kommer til udbetaling.
30 a.
Efter Socialministeriets bekendtgørelse nr. 239 af 10. april 1990, §  

 2, udbetales der et tillæg til ferieformål til personer, somâophørerämed  

 at modtage tilskud til dækning af tabt arbejdsfortjeneste.
Tillægget udgør  

 12,5 pct. af det tilskud, der er udbetalt til dækning af tabt  

 arbejdsfortjeneste.
Tillægget kan maksimalt beregnes på grundlag af tilskud  

 udbetalt inden for de foregående 12 måneder.
Er der udbetalt tillæg til  

 ferieformål efter bekendtgørelsens § 3, jf. nedenfor, indgår dette ikke i  

 beregningsgrundlaget.
 Efter samme bekendtgørelses § 3 udbetales der til personer, der pr.
1. majâmodtagerätabt arbejdsfortjeneste, et  

 tillæg på 1 pct. af det beløb, som i de foregående 12 måneder er udbetalt til  

 ydelsesmodtageren.
Udbetalingen finder sted pr. 1. maj.
Disse ydelser har baggrund i de almindelige regler om feriepenge og  

 ferietillæg, og hensigten er at give personer, som får tabt  

 arbejdsfortjeneste efter § 48, ydelser til at holde ferie for på samme måde  

 som personer, der har en lønindtægt.
Da tillæggene til ferieformål efter  

 bekendtgørelsens §§ 2 og 3 ikke er feriepenge og ferietillæg i ferielovens  

 forstand, vil man i praksis ikke direkte kunne sammenligne ydelserne efter de  

 2 regelsæt.
 Ud over tillæggene til ferieformål kan der ydes tilskud til afholdelse af  

 ferie, hvis denne på grund af barnets handicap medfører særlige udgifter i  

 eller udenfor perioden med tabt arbejdsfortjeneste.
31. Der skal som hovedregel fratrækkes, hvad det ville  

 koste at få barnet passet i daginstitution eller dagpleje, hvis barnet ikke  

 havde været handicappet ud fra den betragtning, at dette er en udgift, som er  

 sparet set i forhold til forældre i al almindelighed.
Det skal dog bemærkes,  

 at det ikke er i alle tilfælde, en sådan udgift kan trækkes fra ved  

 beregningen af tabt arbejdsfortjeneste.
Den kan f.eks. ikke trækkes fra, hvis  

 barnet fortsat går i daginstitution, fordi der er tale om deltids-tabt  

 arbejdsfortjeneste, dvs. at moderen har måttet gå ned på deltid som en følge  

 af barnets handicap.
 Også i andre tilfælde kan det tænkes, at man vil nå til stødende  

 resultater, hvis udgift til pasning af barn uden for hjemmet bliver trukket  

 fra.
 Ved beregningen af tilskuddet til den tabte arbejdsfortjeneste skal der  

 fra begyndelsen så vidt muligt foretages et skøn, som tager alt i  

 betragtning, men det kan ikke udelukkes, at der må reguleres efterhånden som  

 der dukker nye oplysninger op.
 Hovedudgangspunktet ved hjælpens udmåling er, at familen skal have det  

 samme beløb til rådighed til at leve af som tidligere, og ingen del af  

 beløbene er »øremærkede«.
 32. Økonomiske tilskud, som familien kan opnå efter  

 andre regler på grund af den ændrede økonomiske status, der eventuelt følger  

 med modtagelse af tabt arbejdsfortjeneste, skal fratrækkes, således at  

 familien ikke får mere til rådighed end før modtagelsen af § 48-ydelsen (som  

 eksempel kan nævnes individuel boligstøtte).
 Efter Socialministeriets bekendtgørelse nr. 239 af 10. april 1990, § 4,  

 udbetales tilskud til dækning af tabt arbejdsfortjeneste i 3 måneder efter  

 udgangen af den måned, hvor betingelserne for at modtage tilskuddet er  

 bortfaldet.
 Hvis en sådan afviklingsperiode ikke er nødvendig, fordi der på forhånd er  

 aftalt en bestemt periode, i hvilken der ydes modtageren tabt  

 arbejdsfortjeneste, eller hvis modtageren ønsker, at afviklingsperioden skal  

 være kortere, gælder reglen ikke, jf.
§ 4,  stk. 2, i bekendtgørelsen.
Kommunalbestyrelsen  

 skal i denne forbindelse være opmærksom på, om forholdene har ændret sig,  

 siden aftalen er indgået.
 Hvis modtageren af tilskud til dækning af tabt arbejdsfortjeneste kommer i  

 arbejde i afviklingsperioden, forkortes perioden fra det tidspunkt, den  

 pågældende har opnået arbejde, jf.
 bekendtgørelsens § 4, stk. 3. Kommunalbestyrelsen skal dog være opmærksom  

 på det nye arbejdes omfang, således at tilskuddet ikke inddrages fuldt ud i  

 afviklingsperioden, hvis den pågældende f.eks. har opnået deltidsarbejde i  

 modsætning til tidligere heltidsarbejde.
Lovændringen medfører følgende tilføjelse  

 af et nyt kapitel 5 om en 4, 2. pkt.:
 Kap. 5. Kontaktpersonordning til voksne døvblinde ydet efter § 48, stk. 4.
Formål og afgrænsning 62. Efter § 48, stk. 4, 2. punktum, har personer, som  

 er døvblinde, ret til i fornødent omfang at få hjælp af en særlig  

 kontaktperson.
I de senere år har der været arbejdet med problemerne for døvblinde, deres  

 behov og ønsker, og der har blandt andet i et samarbejde mellem Dansk  

 Blindesamfund, Danske Døves Landsforbund og Dansk Døvblindeforening været  

 gennemført forsøg med kontaktpersonordninger i 2 amtskommuner.
Det er på  

 denne baggrund, at der er indført en særlig kontaktpersonordning for  

 døvblinde.
 Hensigten med kontaktpersonordningen er at give voksne hjemmeboende  

 døvblinde mulighed for at få en særlig form for hjælp, der kan være med til  

 at bryde den døvblindes isolation, samt bidrage til, at de pågældende kan  

 leve så normalt som muligt på trods af deres meget svære  

 kommunikationshandicap og massive ledsagebehov.
 Ordningen gælder kun for personer, som bor i eget hjem, herunder  

 bofællesskaber, i modsætning til institutioner, som f.eks.
plejehjem.
Beskyttede boliger anses i denne forbindelse for at være eget  

 hjem.
Som nævnt i kapitel 3 kan der efter § 48 normalt ikke ydes hjælp til  

 personer, som modtager social pension.
Ydelse af hjælp til ansættelse af  

 kontaktpersoner til døvblinde er en undtagelse.
 Denne hjælp kan ydes til såvel persionister som ikke-pensionister.
Kontaktpersonens opgaver 63. En kontaktpersons opgaver er blandt andet  

 følgende:
 At besøge og kommunikere med den døvblinde.
 At orientere om hverdagen, (avislæsning m.v.).
 At være bindeled til omgivelserne.
 At bistå med at oversætte breve, meddelelser, regninger m.v.
 At ledsage til indkøb, besøg, forretninger m.v.
 At ledsage og være bindeled til myndigheder, posthus, bank osv.
 At ledsage til aktiviteter - kurser, møder o.lign.
 Derimod hører almindelig praktisk bistand i hjemmet ikke med til de  

 funktioner, som kontaktpersonen skal udføre.
Kommunens opgaver 64. Det påhviler den døvblindes opholdskommune at stå  

 for arbejdet med at finde frem til og ansætte kontaktpersoner, at etablere  

 den enkelte kontaktpersonordning og administrere sådanne ordninger, jf. dog  

 pkt. 65.
 Kommunernes Landsforening har oplyst, at kontaktpersoner kan aflønnes med  

 timeløn svarende til timelønssatserne for hjemmevejledere beskæftiget med  

 specialrådgivning og vejledning til personer med vidtgående fysisk eller  

 psykisk handicap.
 Det er en ganske særlig opgave at finde frem til den rigtige kontaktperson  

 til den enkelte døvblinde, fordi en sådan ordning stiller store personlige  

 krav til begge parter, både følelsesmæssigt og fysisk.
 Den døvblinde selv skal altid være med til at finde frem til og godkende  

 den enkelte kontaktperson.
Amtskommunale døvblindekonsulenter og anden særlig ekspertise 65. I arbejdet med at vurdere behovet for bistand i  

 det konkrete tilfælde og finde, instruere og ansætte kontaktpersonerne vil  

 det være nødvendigt med særlig ekspertise.
Derfor bør amtskommunale  

 døvblindekonsulenter, der har udgangspunkt i de institutioner, hvor man i  

 øvrigt har ekspertise vedrørende voksne døvblinde, inddrages i arbejdet fra  

 begyndelsen, ligesom de løbende skal være faglig baggrundsstøtte og yde  

 supervision til kontaktpersonerne.
 Herudover kan der i visse sager ydes bistand i arbejdet fra de statslige  

 specialkonsulenter for henholdsvis døve og blinde.
 Kontaktpersonerne skal have adgang til fornøden instruktion og  

 kursusvirksomhed, sædvanligvis arrangeret af eller ved medvirken af de  

 amtslige døvblindekonsulenter og/eller de amtslige institutioner, som har  

 ekspertise vedrørende voksne døvblinde.
