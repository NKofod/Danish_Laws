Fremsat den 6. december 2002 af  

 Frank Jensen (S), Thomas Adelskov (S),  

 Carsten Hansen (S), Torben Hansen (S),  

 Lene Jensen (S),  

 Anne-Marie Meldgaard (S) og Nicolai Wammen (S) Forslag til Lov om ændring af lov om statens  

 voksenuddannelsesstøtte (SVU) (Udvidet adgang til forberedende voksenundervisning og  

 ordblindeundervisning) § 1 I lov nr. 490 af 31. maj 2000 om statens voksenuddannelsesstøtte  

 (SVU) foretages følgende ændringer:
 1. I § 1 indsættes efter »gymnasial uddannelse«: »samt  

 i dansk for ordblinde«.
 2. I § 2, stk. 2, indsættes efter »forberedende  

 voksenundervisning«: »og til dansk for ordblinde«.
 3. I § 3, stk. 1, indsættes efter »kortuddannede«:  

 »jf. stk. 2, nr. 1 og 2.«, og efter 1. pkt. indsættes som nyt  

 punktum:
»For at få SVU til dansk for ordblinde og  

 forberedende voksenundervisning skal de uddannelsessøgende være  

 kortuddannede, jf. stk. 2, nr. 1-3.« 4. § 3, stk. 2, affattes således:
»Stk. 2. Kortuddannede ifølge stk. 1 er  

 uddannelsessøgende, der har indtil 1)	7-8 års skolegang suppleret med en erhvervsrettet uddannelse  

 eller uddannelse svarende hertil, 2)	9-10 års skolegang suppleret med 2 års erhvervsrettet  

 uddannelse eller en forældet erhvervsrettet uddannelse eller 3)	10 års skolegang suppleret med en erhvervsrettet uddannelse og  

 er berettiget til forberedende voksenundervisning eller til undervisning i  

 dansk for ordblinde i henhold til lov om specialundervisning for voksne.« 5. I kapitel 3 indsættes i kapiteloverskriften  

 efter »gymnasial uddannelse«: »samt dansk for  

 ordblinde«.
6. I § 4, stk. 1, nr. 1, indsættes efter »voksenundervisning«: »og  

 dansk for ordblinde, jf. lov om specialundervisning for voksne« 7. I § 5, stk. 1, indsættes 2 steder efter »gymnasial uddannelse«: »samt  

 i dansk for ordblinde«.
 8. I § 5, stk. 2 og 3, indsættes efter »forberedende voksenundervisning«:  

 »og til dansk for ordblinde«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Ved den seneste revision af loven om statens  

 voksenuddannelsesstøtte (SVU) blev adgangen til SVU lettet for  

 læsesvage, således at de kan modtage SVU til forberedende  

 voksenundervisning (FVU), uanset de ikke opfylder lovens almindelige  

 bestemmelser om at være fyldt 25 år. Ændringen var bl.a.  

 begrundet i FVU-loven og af flere undersøgelser, herunder OECDs  

 store læseundersøgelse   SIALS   som har dokumenteret, at mange  

 marginaliseres på arbejdsmarkedet på grund af svage  

 læsefærdigheder, og at der derfor er stort behov for initiativer  

 til at øge læseniveauet generelt i den voksne befolkning.
 Det har efterfølgende vist sig, at kun et  

 fåtal har modtaget SVU, og at lovændringen således ikke har  

 haft den tilsigtede virkning på læsefærdighederne.
 Dette lovforslag skal derfor gøre det muligt for de  

 ordblinde og læsesvage, som tilhører grupper i samfundet, der  

 på grund af læseproblemerne er særligt udsatte på  

 arbejdsmarkedet, at få støtte til at deltage i dansk for  

 ordblinde (specialundervisning for voksne) og i forberedende  

 voksenundervisning (FVU).
FVU retter sig mod voksne med moderate  

 læseproblemer, mens danskundervisning efter lov om specialundervisning  

 for voksne er for egentlig ordblinde.
Forudsætning for deltagelse i  

 undervisningen er, at man har læsebesvær, som undervisningen kan  

 afhjælpe.
Deltagere, som ikke mere profiterer af undervisningen, kan  

 ikke fortsætte.
De første erfaringer med FVU viser, at mange,  

 der henvender sig til forberedende voksenundervisning, må visiteres  

 videre til ordblindeundervisning.
Vurdering af problemet omfang Til forståelse af problemets omfang henvises til  

 Amternes og Kommunernes Forskningsinstitut (AKF), som i 2000 publicerede  

 undersøgelsen »Danskernes læse-regne-færdigheder i et internationalt  

 lys«.  

 Undersøgelsen var rekvireret af OECD i forbindelse med den  

 verdensomspændende SIALS-undersøgelse, hvor  

 læsefærdigheder blandt voksne i OECD-landene blev  

 undersøgt.
Den danske del omfatter mere end 3.000 interviews.  

 Resultatet var, at omkring 55 pct. af den voksne befolkning læser  

 upåklageligt, mens de resterende har læseproblemer i  

 større eller mindre grad.
Undersøgelsen arbejder med 5 læseniveauer,  

 hvor niveau 1 repræsenterer de svageste færdigheder, hvor de  

 fleste ordblinde befinder sig.
OECD angiver, at både niveau 1 og 2  

 repræsenterer utilstrækkelige færdigheder i forhold til  

 almindelige daglige læseopgaver på arbejde og i hjemmet.
Niveau 1  

 og 2 afgrænser således rimeligt målgrupperne for  

 ordblindeundervisning og for FVU.
 Samtidig understreger rapporten, at svage  

 læsefærdigheder har afgørende betydning for både  

 erhvervsuddannelsesniveauet og for efteruddannelsesaktiviteten, således  

 at personer med videregående uddannelse ikke hæmmes af  

 læsebesvær, mens svage læsefærdigheder blandt  

 faglærte arbejdere og i særlig grad for ufaglærte arbejdere  

 er en alvorlig hindring for nødvendig uddannelse og  

 efteruddannelse.
 Ufaglærte i beskæftigelse: 491.848 personer.
 Heraf:
 læseniveau 1:
 læseniveau 2:
 102.616 personer   21 pct.
 267.189 personer   54 pct.
 Ufaglærte ledige: 63.519 personer.
 Heraf:
 læseniveau 1:
 læseniveau 2:
 17.180 personer   27 pct.
 36.294 personer   57 pct.
 Faglærte i beskæftigelse: 971.606 personer.
 Heraf:
 læseniveau 1:
 læseniveau 2:
 53.833 personer   6 pct.
 415.316 personer   43 pct.
 Faglærte ledige: 64.314 personer.
 Heraf:
 læseniveau 1:
 læseniveau 2:
 5.759 personer   9 pct.
 29.308 personer   46 pct.
 Kilde: Torben Pilegaard Jensen, Amternes og Kommunernes  

 Forskningsinstitut.
Ud over de ca. 120.000 ufaglærte med svære  

 læseproblemer ses næsten 60.000 faglærte også at have  

 store læsevanskeligheder.
Samtidig bemærkes, at  

 læseproblemerne i sig selv øger ledighedsrisikoen.
Der er  

 således god mening i at udvide mulighederne for  

 uddannelsesstøtte til voksne, som ønsker at forbedre deres  

 læsefærdigheder.
Vurdering af lovforslagets økonomiske konsekvenser Uanset det store antal voksne, der kan være omfattet  

 af målgruppen for FVU og ordblindeundervisning, råder skolerne  

 kun over et begrænset antal undervisere, der kan varetage opgaven.
Ud  

 over almindelige underviserkvalifikationer skal lærerne til FVU og  

 ordblindeundervisningen kvalificere sig gennem særlig uddannelse.
Da  

 det antages, at stort set alle lærere er beskæftiget i  

 øjeblikket, vil aktivitetsudvidelsen som følge af  

 lovændringen være tilsvarende begrænset i de første  

 år.
 Sammenholdt med, at kun ca. halvdelen af SVU-bevillingen  

 er brugt i 2001 og i 2002, skønnes lovforslaget ikke at medføre  

 en nødvendig ændring af finansloven.
 For amterne vil lovforslaget medføre en  

 større søgning til ordblindeundervisningen, der dog  

 begrænses af lærerkapaciteten, som nævnt ovenfor.  

 Udvidelsen antages ikke at kunne overskride 10 pct. svarende til en merudgift  

 for amterne på 6 mio. kr. årligt.
Ændring i administrative forskrifter i forlængelse af  

 lovforslagets vedtagelse § 36, stk. 3, i bekendtgørelse om statens  

 voksenuddannelsesstøtte ændres således, at den ugentlige  

 nedsættelse af arbejdstiden mindst skal være på 3 timer.  

 Begrundelsen for at ændre minimumstallet fra 6 til 3 timer, for at der  

 kan ydes SVU til deltidsuddannelser, for så vidt angår FVU og  

 ordblindeundervisning, er, at mange små virksomheder ikke har  

 ressourcer til at undvære ansatte i 6 timer, hvorved denne regel virker  

 uhensigtsmæssigt begrænsende.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 490 af 31. maj 2000 om statens voksenuddannelsesstøtte  

 foretages følgende ændringer:
 § 1. Loven har til formål at skabe økonomisk grundlag  

 for, at voksne kortuddannede kan deltage i uddannelse på  

 folkeskoleniveau og i gymnasial uddannelse, og at voksne kan deltage i  

 videregående uddannelse.
 1. I § 1 indsættes efter »gymnasial uddannelse«: »samt  

 i dansk for ordblinde«.
§ 2. - - - Stk. 2. Uddannelsessøgende, der er i alderen fra  

 20 år og op til 25 år, kan få SVU til forberedende  

 voksenundervisning, jf. § 5, stk. 2.
 2. I § 2, stk. 2, indsættes efter »forberedende  

 voksenundervisning«: »og til dansk for ordblinde«.
 § 3. For at få SVU efter bestemmelserne i kapitel 3 til  

 uddannelse på folkeskoleniveau og til gymnasial uddannelse skal de  

 uddannelsessøgende være kortuddannede.
 3. I § 3, stk. 1, indsættes efter »kortuddannede«:  

 »jf. stk. 2, nr. 1 og 2.«, og efter 1. pkt. indsættes som nyt  

 punktum:
»For at få SVU til dansk for ordblinde og  

 forberedende voksenundervisning skal de uddannelsessøgende være  

 kortuddannede, jf. stk. 2, nr. 1-3.« 4. § 3, stk. 2, affattes således:
Stk. 2. Kortuddannede ifølge stk. 1 er  

 uddannelsessøgende, der har indtil »Stk. 2. Kortuddannede ifølge stk. 1 er  

 uddannelsessøgende, der har indtil 1)	7-8 års skolegang suppleret med en erhvervsrettet uddannelse  

 eller uddannelse svarende hertil eller 1)	7-8 års skolegang suppleret med en erhvervsrettet uddannelse  

 eller uddannelse svarende hertil, 2)	9-10 års skolegang suppleret med 2 års erhvervsrettet  

 uddannelse eller en forældet erhvervsrettet uddannelse.
2)	9-10 års skolegang suppleret med 2 års erhvervsrettet  

 uddannelse eller en forældet erhvervsrettet uddannelse eller 3)	10 års skolegang suppleret med en erhvervsrettet uddannelse og  

 er berettiget til forberedende voksenundervisning eller til undervisning i  

 dansk for ordblinde i henhold til lov om specialundervisning for  

 voksne.« Kapitel 3 Uddannelse på folkeskoleniveau og gymnasial  

 uddannelse, der giver ret til SVU.
Klippekort og deltagerbetaling.
 5. I kapitel 3 indsættes i kapiteloverskriften  

 efter »gymnasial uddannelse«: »samt dansk for ordblinde«.
 § 4. Undervisningsministeren fastsætter nærmere regler  

 om, hvilke uddannelser der på følgende områder kan gives  

 SVU til:
 1)	Forberedende voksenundervisning.
6. I § 4, stk. 1, nr. 1, indsættes efter  

 »voksenundervisning«: »og dansk for ordblinde, jf. lov om specialundervisning  

 for voksne« § 5. SVU til uddannelse på folkeskoleniveau og til gymnasial  

 uddannelse, jf. § 4, stk. 1, gives inden for et samlet støttesystem  

 (klippekort til uddannelse på folkeskoleniveau og til gymnasial  

 uddannelse) på højst 80 uger omregnet til heltid, jf. dog § 6 og  

 § 11, stk. 2. Der kan herudover opnås SVU til forberedende  

 voksenundervisning i de perioder, der er nævnt i stk. 2 og 3.
 7. I § 5, stk.1, indsættes efter »gymnasial  

 uddannelse«: »samt til dansk for ordblinde«.
 Stk. 2. Uddannelsessøgende, der er i alderen fra  

 20 år og op til 25 år, kan i indtil 18 uger omregnet til heltid  

 få SVU til forberedende voksenundervisning, jf. § 2, stk. 2. SVU  

 tildeles inden for den periode på 30 uger omregnet til heltid, der er  

 nævnt i § 10 i lov om godtgørelse ved deltagelse i  

 erhvervsrettet voksen- og efteruddannelse.
 8. I § 5, stk. 2 og 3, indsættes efter  

 »forberedende voksenundervisning«: »og til dansk for ordblinde«.
 Stk. 3. Uddannelsessøgende, der ikke kan få  

 SVU inden for den periode, der er nævnt i stk. 1, 1. pkt., på  

 grund af fradrag efter § 6, stk. 1, af støtte udbetalt før den  

 1. juli 2000, kan få SVU i op til 18 uger omregnet til heltid til  

 forberedende voksenundervisning.
§ 2 Loven træder i kraft dagen efter bekendtgørelsen i  

 Lovtidende.
