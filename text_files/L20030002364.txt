Bekendtgørelse af aftalememorandum  

  

 af  

  

 20. februar 2003 med Amerikas Forenede Stater vedrørende  

  

 udskillelsen af Dundas fra forsvarsområdet ved Thule Den 20. februar 2003 er der i Nuuk (Grønland) undertegnet  

 et aftalememorandum mellem Kongeriget Danmarks regering (inklusive Grønlands  

 Landsstyre) og Amerikas Forenede Staters regering vedrørende udskillelsen af  

 Dundas fra forsvarsområdet ved Thule.
I tilknytning hertil er der ved  

 noteveksling i København mellem Danmark og Amerikas Forenede Stater  

 henholdsvis  

 den 20. februar og 12. marts 2003 indgået aftale om afgrænsningen af  

 forsvarsområdet i Grønland.
Der henvises til Udenrigsministeriets  

 bekendtgørelse nr. 23 af 20 juni 1951, Lovtidende C.
 Aftalememorandummet og den tilhørende noteveksling har følgende  

 ordlyd:
AFTALEMEMORANDUM  

  

 MELLEM  

  

 KONGERIGET DANMARKS REGERING  

  

 (INKLUSIVE GRØNLANDS LANDSSTYRE)  

  

 OG  

  

 AMERIKAS FORENEDE STATERS REGERING  

  

 VEDRØRENDE  

  

 DUNDAS-OMRÅDET Artikel I 1. Dette aftalememorandum regulerer samarbejde  

 mellem Kongeriget Danmarks regering (inklusive Grønlands landsstyre) og  

 Amerikas  

 Forenede Staters regering, som der er opnået enighed om i forbindelse med  

 noteudveksling samme dag mellem den danske og amerikanske regering vedrørende  

 udskillelsen af Dundas fra forsvarsområdet ved Thule.
 2. Med henvisning også til overenskomst mellem  

 deltagerne i Den Nordatlantiske Traktat vedrørende status for deres styrker  

 er  

 nærværende aftalememorandum et led i gennemførelsen af overenskomsten mellem  

 Danmark og De Forenede Stater om forsvaret af Grønland af 27. april 1951  

 (herefter benævnt 1951-aftalen) og aftaler i forbindelse hermed.
Artikel II 1. Uanset bestemmelserne i andre aftaler,  

 accepterer den danske regering (inklusive Grønlands landsstyre) udskillelsen  

 af Dundas som  

 det er og påtager sig fuldt ansvar for enhver miljømæssig  

 afhjælpningsforanstaltning eller andre handlinger, den anser for påkrævet.
 2. Den danske regering (inklusive Grønlands  

 landsstyre)  

 frafalder herved ethvert erstatningskrav fra den danske regering (inklusive  

 Grønlands landsstyre) over for De Forenede Staters regering, som måtte  

 hidrøre  

 fra nogen handling eller undladelse i forbindelse med eller knyttet til  

 anvendelsen af Dundas i den periode, hvor det udgjorde en del af  

 forsvarsområdet ved Thule.
 3. Ethvert krav, der henhører under overenskomsten  

 mellem deltagerne i den Nordatlantiske Traktat vedrørende status for deres  

 styrker, skal behandles i overensstemmelse med bestemmelserne i denne  

 overenskomst.
4. Den danske regering påtager sig jurisdiktion og  

 ansvar for ethvert erstatningskrav, der ikke er omfattet af ovenfor citerede  

 paragraf 3, for skader, som på enhver måde følger helt eller delvis af  

 handlinger eller undladelser (eller påståede handlinger eller undladelser) af  

 den skadelidte, den danske regering (inklusive Grønlands landsstyre) eller  

 tredjepart, og som sker efter udskillelsen af Dundas-halvøen.
Intet heri skal  

 på nogen måde fortolkes som en begrænsning i, eller på anden måde indvirke  

 på,  

 anvendeligheden af overenskomsten mellem deltagerne i den Nordatlantiske  

 Traktat vedrørende status for deres styrker for så vidt angår  

 erstatningskrav.
 5. De ovennævnte paragraffer i denne artikel finder  

 ikke  

 anvendelse på kontraktlige krav over for De Forenede Staters regering.
Artikel III 1. Med mindre andet måtte være aftalt i det  

 Permanente Udvalg, må der ikke ske bosættelse af personer eller opføres  

 permanente  

 bygninger i Dundas i tre år fra datoen for noteudvekslingen vedrørende  

 udskillelsen af Dundas fra forsvarsområdet ved Thule.
Dette udelukker ikke  

 istandsættelser, som ikke ændrer den oprindelige størrelse og grundlæggende  

 karakter af eksisterende bygninger.
For en yderligere periode på tre år vil  

 de  

 amerikanske myndigheder blive konsulteret senest 6 måneder forud for ethvert  

 initiativ, der måtte tages, som ville ændre den oprindelige størrelse og  

 grundlæggende karakter af eksisterende bygninger.
Artikel IV Følgende sikkerhedsforanstaltninger skal træffes  

 vedrørende forsvarsområdet ved Thule:
1.  

 	  

    

 De Forenede Staters  

 myndigheder og de dansk/grønlandske myndigheder vil samarbejde for at sikre,  

 at  

 genetableringen af dansk jurisdiktion og kontrol i Dundas ikke vil bringe  

 sikkerheden på Thule-basen eller forsvarsområdet ved Thule i fare.
Dette  

 samarbejde omfatter periodiske fælles trusselsvurderinger af relevante  

 eksperter.
2.  

 	  

    

 De dansk/grønlandske  

 myndigheder påtager sig at sikre den nødvendige overvågning af Dundas,  

 inklusive  om nødvendigt  ved at politistyrker med kort varsel  

 støtter det  

 lokale politi.
De dansk/grønlandske myndigheder skal sikre regelmæssig  

 patruljering i og overvågning af Dundas og  såfremt det er  

 hensigtsmæssig og  

 for et begrænset tidsrum - relevant kontrol af indkommende fly og passagerer.
 3.  

 	  

    

 Dansk/grønlandske  

 myndigheder skal sikre, at personer, der ikke har fast bopæl i Qaanaaq  

 kommune,  

 ikke får tilladelse til at opholde sig permanent i Dundas, og at sådanne  

 personer ikke får adgang til forsvarsområdet ved Thule fra Dundas uden  

 tilladelse fra kompetente amerikanske myndigheder på Thule-basen.
 4.  

 	  

    

 Konsultationer og  

 udveksling af informationer vedrørende forhold angående Dundas, som måtte  

 have  

 betydning for sikkerheden på Thule-basen, vil blive behandlet i det  

 Permanente  

 Udvalg.
Artikel V Det Permanente Udvalg skal overvåge gennemførelsen  

 af dette aftalememorandum.
Artikel VI 1. Enhver uoverensstemmelse vedrørende  

 fortolkningen eller anvendelsen af dette aftalememorandum skal afgøres ved  

 konsultationer  

 mellem parterne.
 2. Dette aftalememorandum skal træde i kraft på  

 datoen  

 for underskrivelsen og skal forblive i kraft i samme periode som  

 1951-aftalen.  

 Denne aftale kan ændres til enhver tid ved fælles skriftlig overenskomst  

 mellem  

 parterne.
Til bekræftelse heraf har undertegnede  

 repræsentanter  

 underskrevet nærværende aftalememorandum.
Udfærdiget i Nuuk den tyvende  

 februar  

 2003, i to eksemplarer på dansk og engelsk, begge tekster af lige gyldighed.
For Kongeriget Danmarks regering (inklusive Grønlands landsstyre) For Amerikas Forenede Staters regering Friis Arne Petersen For Danmarks regering Sally Mathiasen Light Hans Enoksen For Grønlands landsstyre Oversættelse Ambassadøren for Amerikas Forenede Stater 12. marts 2003 Kære hr.
Minister, Jeg har den ære at henvise til Deres note af 20.  

 februar  

 2003, der lyder som følger:
 »Jeg har den ære at henvise til noteudveksling af  

 14.  

 oktober 1964, 5. maj 1965, 30. september 1986 og 29. september 1992 mellem  

 vores to regeringer angående visse justeringer af den geografiske udstrækning  

 af forsvarsområderne i Grønland, stillet til rådighed for de Forenede Stater  

 af  

 Danmark ifølge artikel II (3) af aftale af 27. april 1951 vedrørende  

 forsvaret  

 af Grønland, som fremsat i tillægsaftale af 20. marts 1958, og  

 Aftalememorandum  

 af 13. marts 1991 mellem de Forenede Stater af Amerikas regering og  

 Kongeriget  

 Danmarks regering (inklusive Grønlands landsstyre) vedrørende brug af Søndre  

 Strømfjords Luftfartsanlæg, Kulusuk Flyveplads og andre forhold i forbindelse  

 med de Forenede Staters militære aktiviteter i Grønland.
 1.  

 	  

    

 I  

 opfølgning af aftalememorandum af d.d. vedrørende udskillelse af Dundas fra  

 forsvarsområdet og drøftelser mellem vores repræsentanter, har jeg den ære at  

 foreslå, at forsvarsområdet i Grønland defineres som følger:
1.1  

 	  

    

 Thule Forsvarsområdet  

 i Thule dækker området ved Wolstenholme Fjords sydlige bred afgrænset af  

 Harald  

 Moltkes Gletsjer (Sermerssuaq), indlandsisen og en lige linje mellem de  

 følgende to koordinater 69º 10 V, 76º 30 N og 68º 35 V, 76º  

 18 N, undtagen  

 det område som er afgrænset af en linje begyndende ved sydkysten ved 76º 325  

 min.
N følgende vandskellet til 68º 46 V, 76º 332 N og derfra mod  

 nord til  

 kysten ved koordinatet 68º 44 V.
 2.  

 	  

    

 Der  

 er enighed om i nødstilfælde eller hvis udførelsen af en opgave nødvendiggør  

 dette, at de Forenede Staters væbnede styrkers adgang til og færden i hvilken  

 som helst del af forsvarsområderne, udskilt i overensstemmelse med denne og  

 tidligere noteudvekslinger, er tilladt under overholdelse af bestemmelserne i  

 artikel V (3) og artikel VI (som modificeret i 1986) i aftalen af 27. april  

 1951 vedrørende forsvaret af Grønland.
 Det  

 forstås, og der er enighed om, at tildelingen af fortrinsret til de Forenede  

 Stater til anvendelse af anlæg i Søndrestrøm Fjord og Kulusuk skal fortsætte  

 i  

 overensstemmelse med artikel XV i aftalememorandum af 13. marts 1991, som der  

 er henvist til ovenfor.
 3.  

 	  

    

 Den  

 danske forbindelsesofficer ved Thule skal informeres omgående, og når det er  

 muligt på forhånd, om enhver adgang eller færden i områderne udskilt i  

 overensstemmelse med tilladelserne i denne og tidligere noteudvekslinger.
 Hvis  

 Amerikas Forenede Staters regering er indforstået med dette forslag, skal  

 denne  

 note og Deres Excellences svar hertil udgøre en ny tillægsaftale til aftale  

 af  

 27. april 1951, vedrørende forsvaret af Grønland, til afløsning for  

 tillægsaftalen indeholdt i noteudvekslingen af 29. september 1992. Den skal  

 træde i kraft på datoen for Deres Excellences svar og forblive i kraft så  

 længe  

 aftalen af 27. april 1951 er gældende.
Jeg  

 benytter denne lejlighed til at forsikre Deres Excellence om min højeste  

 agtelse.« Jeg bekræfter, at ovennævnte forslag er acceptabel  

 for  

 Amerikas Forenede Staters regering, og at Deres note og dette svar skal  

 udgøre  

 en ny tillægsaftale til aftalen af 27. april 1951, vedrørende forsvaret af  

 Grønland, til afløsning for tillægsaftalen indeholdt i noteudvekslingen af  

 29.  

 september 1992, og at den skal træde i kraft på datoen for dette svar og  

 forblive i kraft så længe aftalen af 27. april 1951 er gældende.
 Modtag, Excellence, de fornyede forsikringer om  

 mine  

 højeste agtelse.
Med venlig hilsen Stuart  

 Bernstein Deres Excellence Per Stig Møller Kongeriget Danmarks  

 udenrigsminister Kongeriget Danmark  

  

 Aftalememorandummet og notevekslingen trådte i kraft henholdsvis den 20.  

 februar og den 12. marts 2003.
