 Afgørelsen drejer sig om, hvorvidt en færøsk studerendes færø-fradrag  

 skal reduceres med et beløb svarende til modtagne stipendier fra Danmark.  

 Ifølge afgørelsen skal færø-fradraget ikke reduceres.
 Rådgivningen for Færinger i Danmark klagede i en skrivelse til  

 Statsskattedirektoratet over, at en kommune har reduceret en studerendes  

 færøfradrag med fra Danmark modtagne stipendier samtidig med, at stipendier  

 ifølge almindelige regler er medregnet til den skattepligtige indkomst.
 Statsskattedirektoratet har i forbindelse med fremsendelsen af skrivelsen  

 til Skattedepartementet udtalt, at den af kommunen anvendte fremgangsmåde  

 efter direktoratets opfattelse er forkert, idet den medfører, at den  

 studerende ikke får reelt gavn af stipendiet.
 Skattedepartementet kan for sit vedkommende tilslutte sig  

 Statsskattedirektoratets udtalelse, hvorefter færøfradraget ikke skal  

 reduceres med fra Danmark modtagne stipendier.
