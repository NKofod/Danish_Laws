Skriftlig fremsættelse (25. oktober  

 2000) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov ændring af lov om  

 VækstFonden og ligningsloven. (Udvidelse af VækstFondens  

 muligheder for at yde medfinansiering til enkeltvirksomheder og  

 udviklingsselskaber og visse muligheder for at yde medfinansiering til  

 virksomheder der ikke er små og mellemstore).
(Lovforslag nr.
L 62).
 Lovforslagets hovedformål er at gøre  

 VækstFonden i stand til at være den bedst mulige medspiller for  

 virksomhederne i deres omstilling til den videnbaserede økonomi.
VækstFondens er et vigtigt instrument til at  

 støtte innovation og fornyelse i dansk erhvervsliv.
Behovet for  

 VækstFonden er stadig stort, fordi den skarpe internationale  

 konkurrence stiller stigende krav til erhvervslivets forsknings- og  

 udviklingsindsats.
 Gennem de senere år er der foretaget hyppige  

 ændringer af loven om VækstFonden, fordi det har været  

 nødvendigt at tilpasse fondens produkter til ændringer i  

 virksomhedernes behov for nye typer af medfinansiering.
 Det foreslås nu, at lovgrundlaget for  

 VækstFonden gøres mere tidssvarende, så fonden får  

 fleksible muligheder for at tilbyde medfinansiering, som passer til de  

 aktuelle behov.
VækstFondens opgave er at medfinansiere  

 risikobetonede udviklingsaktiviteter, som har vanskeligt ved at få  

 medfinansiering på anden måde.
Disse aktiviteter er forbundet med  

 stor risko for fiasko, men samtidig med gode muligheder for et stort  

 økonomisk afkast i tilfælde af succes.
Hidtil har VækstFonden kun i begrænset omfang  

 haft muligheder for at få andel af de eventuelle økonomiske  

 succeser, som fonden har medfinansieret.
Det foreslås nu, at  

 VækstFonden på samme måde som private investorer skal have  

 en mulighed for at få en andel af en aktivitets eventuelle  

 økonomiske afkast.
Disse afkast vil fonden kunne anvende til nye  

 aktiviteter til gavn for erhvervsudviklingen.
Egenkapitalinstrumentet er et af de mest enkle  

 instrumenter hertil.
Dette er baggrunden for forslaget om, at fonden skal  

 kunne medfinansiering udviklingsaktiviteter i enkeltvirksomheder og  

 udviklingsselskaber i form af egenkapitalindskud.
VækstFondens  

 finansieringen af enkeltvirksomheder i form af egenkapitalindskud skal  

 være midlertidig og passiv.
Det kræver kompetence at finansiere  

 innovationsaktivteter og følge op på forvaltningen af  

 investeringerne.
Det er imidlertid ikke forventningen, at VækstFonden  

 selv skal opbygge store kompetencer på disse områder.
Det er i  

 stedet hensigten, at fonden skal arbejde tæt sammen med og  

 støtte sig til private aktører på markedet, ligesom  

 fondens medfinansiering også i videst muligt omfang bør  

 foregå sammen med private aktører.
 Den medfinansiering VækstFonden yder i dag  

 indebærer som hovedregel, at der direkte eller indirekte ydes et  

 økonomisk incitament til en udviklingsaktivitet.
Der er imidlertid ikke i alle tilfælde, at det er  

 nødvendigt med økonomisk støtte for at igangsætte  

 eller fremskynde en aktivitet.
I nogle tilfælde vil alene det, at  

 VækstFonden deltager være tilstrækkeligt.
Forslaget  

 indebærer, at fonden vil kunne deltage i en finansiering på samme  

 vilkår som andre private investorer.
Ud fra en samfundsmæssig betragtning er de  

 aktiviteter, der foregår i de såkaldte spin-off virksomheder  

 nyere, mindre virksomheder, der er delvist ejet af større virksomheder  

 - ofte meget interessante, fordi de projekter, der bliver en succes, har  

 store perspektiver set ud fra en bredere erhvervsmæssig udvikling.
Det  

 foreslås nu, at VækstFonden får visse muligheder for at  

 medfinansiere udviklingsaktiviteter i spin-off virksomheder og andre  

 virksomheder, der ikke er omfattet af Europa-Kommissionens definition af  

 små og mellemstore virksomheder.
 Der foreslås endvidere en ændring af  

 ligningsloven som følge af ændring af loven om  

 VækstFonden.
 Med disse ord skal jeg anbefale lovforslaget til  

 Folketingets velvillige behandling.
