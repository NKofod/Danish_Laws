§ 1 I bekendtgørelse nr. 5 af 6. januar 1987 om skibsregistrering foretages  

 følgende ændringer:
 1. I § 33, stk. 2, udgår: », i henhold til § 7 i lov  

 nr. 221 af 23. maj 1979 om regulering af fiskeri«.
2. § 41, III.
Fiskerfartøjsfortegnelsen, stk. 1, affattes  

 således:
»I denne optages skibe, der ifølge ejerens anmeldelse agtes anvendt  

 til erhvervsmæssigt fiskeri, og som har en længde over alt på 6 meter eller  

 derudover.
Det er en betingelse for optagelse, at der foreligger tilladelse  

 fra fiskerimyndighederne om skibets anvendelse til erhvervsmæssigt fiskeri.  

 Endvidere optages skibe under 6 meter, der ifølge ejerens anmeldelse anvendes  

 til erhvervsmæssigt fiskeri i de særlige farvande, som omhandlet i  

 anordningerne nr. 26 af 29. marts 1884, nr. 230 af 29. juni 1933 og nr. 324  

 af 9. december 1959.« 3. I § 41 ophæves stk. 2, og stk. 3 bliver  

 herefter stk. 2.
§ 2 Bekendtgørelsen træder i kraft den 4. marts 1991.
