Lønsumsafgift.
Finansiel virksomhed  

 eller formuepleje.
Selskabet A's klage skyldes, at Told- og skatteregionen den 21. juli 1999  

 har truffet afgørelse om, at selskabet er lønsumsafgiftspligtig  

 efter lønsumsafgiftslovens § 1, stk. 1, 1. punktum.
Regionen har  

 herefter opkrævet lønsumsafgift hos selskabet for perioden fra  

 den 1. januar 1995 til den 31. december 1998.
Det fremgår af sagens oplysninger, at det klagende selskab, hvori B  

 er eneaktionær, besidder en portefølje af børsnoterede  

 obligationer og pantebreve samt investeringsforeningsandele.
Selskabets  

 nominelle beholdning af værdipapirer er på ca. 16,5 mio. kr.  

 Selskabet anvender professionelle rådgivere i form af kapital- og  

 fondsbørsmæglere til at forvalte formuen.
 I selskabets vedtægter er angivet:
" Selskabets formål er direkte og indirekte gennem helejede  

 datterselskaber at drive investeringsvirksomhed, herunder ved investering i  

 aktier, obligationer, finansielle instrumenter og andre lignende  

 pengeanbringelser, samt hermed beslægtet virksomhed, alt efter  

 bestyrelsens nærmere skøn. " Af selskabets årsregnskaber fremgår, at selskabet i de  

 omhandlede år har udbetalt løn til selskabets direktør, i  

 1998 eksempelvis 600.000 kr.
Endvidere har selskabet udbetalt honorarer til  

 bestyrelsesmedlemmerne, samlet 10.000 kr. pr. år.
Herudover har  

 selskabet ikke udbetalt løn.
 Selskabets repræsentant har over for Landsskatteretten oplyst, at  

 selskabets lønnede direktør i den omhandlede periode har  

 været C, der er ægtefælle til B.
Repræsentanten har videre oplyst, at selskabet tidligere har haft  

 aktivitet inden for blandt andet ejendomshandel.
I den omhandlede periode har  

 selskabet derimod ikke haft nogen aktivitet, bortset fra at selskabet har  

 haft en formue, der har skullet forvaltes, og er blevet det gennem to  

 selskaber.
Den løbende forvaltning, der blandt andet resulterer i  

 udsendelse af meddelelser om modtagelse af renteafkast, udbytter eller afdrag  

 samt eventuelle udtrækninger af obligationer, administreres af C.
Efter  

 modtagelse af renteafkast m.v. tages der i selskabet, i samråd med  

 kapitalforvaltningsselskaberne, stilling til eventuel genplacering af  

 indtægterne.
 Repræsentanten har fremlagt kopi af en porteføljerapport og  

 en oversigt over pantebrevsdepot vedrørende selskabet.
Told- og Skatteregionen har ved den påklagede afgørelse  

 fundet, at selskabet er omfattet af lønsumsafgiftslovens § 1, stk. 1,  

 1. punktum.
Som begrundelse herfor har regionen anført, at selskabets  

 investeringsvirksomhed med køb og salg af værdipapirer m.v.  

 må anses for finansiel virksomhed omfattet af  

 lønsumsafgiftslovens afgiftspligt.
Regionen har henvist til  

 Momsnævnets afgørelse af 27. februar 1998, offentliggjort i  

 Tidsskrift for Skatter og Afgifter 1998.245, og regionen har anført,  

 at nævnet i afgørelsen præciserer, at  

 lønsumsafgiften ikke er en afgift på omsætningen af varer  

 og ydelser, men en afgift på virksomheden, at de pågældende  

 selskabers investeringsaktiviteter snævert set kan anses som leverancer  

 til selskabernes aktionærer mod afholdelse af de herved forbundne  

 udgifter, samt at betalingen for aktiviteterne udgøres af rente- og  

 kursgevinster m.v.
 Regionen har herefter opkrævet lønsumsafgift hos selskabet  

 for perioden fra den 1. januar 1995 til den 31. december 1998.
Selskabets repræsentant har over for Landsskatteretten nedlagt  

 påstand om, at selskabet ikke er lønsumsafgiftspligtig, og at  

 den indbetalte lønsumsafgift derfor bør tilbagebetales.
Til  

 støtte for påstanden har repræsentanten anført, at  

 der ikke er tale om finansiel aktivitet omfattet af  

 lønsumsafgiftsloven, men om passiv formuepleje.
Repræsentanten  

 har herved anført, at det ikke er korrekt som anført i den af  

 regionen efterfølgende udarbejdede sagsfremstilling, at selskabet er  

 særdeles aktiv som investeringsvirksomhed.
Der er tale om, at selskabet  

 har en portefølje af børsnoterede obligationer og pantebreve  

 samt investeringsforeningsandele, som selskabet har andre til at forvalte.  

 Der er selvfølgelig sket genplacering ved udtrækning.  

 Porteføljen administreres af 2 selskaber, hvilket det klagende selskab  

 har betalt/betaler honorar for, som for enhver anden købt  

 tjenesteydelse.
Direktørens arbejde har bestået i at  

 følge forvaltningsselskabernes forvaltning af formuen.
I dag modtager  

 C ikke løn fra selskabet.
Repræsentanten har endvidere gjort  

 opmærksom på, at formålsbestemmelsen i selskabets  

 vedtægter omhandler investeringsvirksomhed og ikke  

 finansieringsvirksomhed.
 Repræsentanten har videre anført, at regionen alene begrunder  

 afgørelsen med en henvisning til Momsnævnets afgørelse af  

 27. februar 1998, offentliggjort i Tidsskrift for Skatter og Afgifter  

 1998.245, og repræsentanten har anført, at den omhandlede  

 aktivitet i denne sag ikke kan sammenlignes med den af det klagende selskab  

 udøvede aktivitet, der alene har bestået i formuepleje, hvorfor  

 nævnsafgørelsen ikke er relevant for nærværende sag.  

 I nævnets afgørelse var der tillige tale om et  

 investeringsselskab, der for egne og lånte midler indgik blandt  

 andet valutaterminsforretninger, hvilket ikke er tilfældet i  

 nærværende sag.
 For så vidt angår regionens bemærkninger om:
1) at lønsumsafgiften ikke er en omsætningsafgift, men en  

 afgift på virksomheden, og 2) at selskabets investeringsaktiviteter snævert set kan anses som  

 leverancer til selskabets aktionærer har repræsentanten anført:
 ad 1:	 I lønsumsafgiftslovens § 1 er anført, at der  

 betales en afgift af virksomheder, der mod vederlag leverer varer og ydelser,  

 der er fritaget for moms efter momslovens § 13, stk. 1, nr. 1, nr. 3, nr. 5  

 og 6, nr. 8, nr. 10-12, nr. 15-17 og nr. 20, samt af virksomheder med anden  

 økonomisk virksomhed, der mod vederlag leverer ydelser, som ikke er  

 momspligtige.
 Der er således tale om en afgift med baggrund i visse momsfrie  

 aktiviteter beregnet efter nogle bestemte kriterier, og afgiften kan derfor  

 ikke anses for en afgift på virksomheden, idet henvisningen til  

 momsloven ellers vil være overflødig.
 Endvidere er det klart, at forvaltning af egenkapital ikke er finansiel  

 virksomhed efter momslovens § 13, stk. 1, nr. 11, hvorfor det klagende  

 selskab falder uden for henvisningen i lønsumsafgiftslovens § 1, stk.  

 1, nr. 1, til momslovens § 13, stk. 1, nr. 10-12, og dermed uden for  

 lønsumsafgiftslovens anvendelsesområde, jf. endvidere  

 cirkulære nr. 186 af 29. oktober 1992 (til lønsumsafgifts-  

 loven), punkt 7.
ad 2:	Ifølge ordlyden af lønsumsafgiftsloven er det en  

 betingelse for afgiftspligt, at der leveres varer og ydelser mod  

 vederlag, hvilket er samme formulering, som anvendes i momsloven.
I  

 relation til moms har EF-domstolen ved flere lejligheder, blandt andet i  

 dommene Polysar, C-60/90 og Wellcome Trust Ltd., C-155/94, fastslået,  

 at udbetaling af renter og udbytter fra egenkapital ikke er leverancer mod  

 vederlag.
Der kan derfor ikke anses at foreligge levering af varer og ydelser  

 mod vederlag i nærværende sag.
 Endelig har repræsentanten henvist til Vestre Landsrets dom af 9.  

 november 1999, offentliggjort i Tidsskrift for Skatter og Afgifter 1999.956,  

 og repræsentanten har anført, at omstændighederne i  

 landsretsdommen må anses for at svare til omstændighederne i  

 nærværende sag, hvor der i dommen endog var tale om investering  

 for lånte midler.
 Under behandling af sagen i Landsskatteretten har de stedlige  

 skattemyndigheder oplyst, at det klagende selskab gennem årene  

 skattemæssigt har indtægtsført kursavancer/tab efter  

 realisationsprincippet, og at der ikke ses at have været aktieavancer  

 opgjort efter aktieavancebeskatningsloven.
 Landsskatteretten skal udtale:
 Lønsumsafgiftslovens § 1, stk. 1, 1. punktum, har følgende  

 ordlyd:
"Der betales en afgift til statskassen af virksomheder, der mod vederlag  

 leverer varer og ydelser, der er fritaget for afgift efter  

 merværdiafgiftslovens § 13, stk. 1, nr. 1, nr. 3, nr. 5 og 6, nr. 8,  

 nr. 10-12, nr. 15-17 og nr. 20, jf. dog nedenfor stk. 2, og af virksomheder  

 med anden økonomisk aktivitet, der mod vederlag leverer ydelser, der  

 ikke er afgiftspligtige efter merværdiafgiftsloven." Lovbestemmelsen har baggrund i lov nr. 830 af 19. december 1989 (Lov om  

 lønsumsafgift for virksomheder inden for den finansielle sektor),  

 hvori i § 1, stk. 1, 2. punktum, er anført: "Sektoren omfatter  

 virksomheder med aktiviteter vedrørende forsikring, ind- og  

 udlån, kreditformidling, pensionsopsparing, investeringsforvaltning,  

 betalingsformidling samt handel med værdipapirer og/eller valuta". I  

 forarbejderne til bestemmelsen er yderligere anført: "Ved  

 investeringsforvaltning forstås den virksomhed, som blandt andet  

 udøves af investeringsforeninger og investeringsselskaber." Ved lov nr. 892 af 21. december 1991 blev loven udvidet til med visse  

 undtagelser at omfatte alle virksomheder med afgiftsfri aktiviteter efter  

 momsloven.
Ved lovændringen fik lønsumsafgiftsloven sin  

 nuværende ordlyd i § 1, dog er henvisningerne til momslovens  

 bestemmelser ændret ved lov nr. 376 af 18. maj 1994 i overensstemmelse  

 med ændringerne af momsloven i 1994.
 Til lov nr. 892 af 21. december 1991 er udstedt cirkulære nr. 186 af  

 29. oktober 1992, der i punkt 3 præciserer indholdet af begrebet "den  

 finansielle sektor" og i punkt 7 indeholder følgende  

 fortolkningsbidrag:
"Finansielle indtægter hidrørende fra forskellige former for  

 passiv kapitalanbringelse betragtes ikke som vederlag for salg af finansielle  

 tjenesteydelser og begrænser således ikke fradragsretten.
Som  

 eksempler på sådanne indtægter kan nævnes  

 renteindtægter (f.eks. indestående i pengeinstitutter), udbytter,  

 kursavancer, obligationer, aktier og pantebreve m.v., samt  

 renteindtægter fra købe- og afbetalingskontrakter, som er  

 indgået som følge af virksomhedens salg af varer og momspligtige  

 ydelser (egenproduktion). Endvidere anses enkeltstående udlån  

 mellem moder- og datterselskaber eller mellem søsterselskaber normalt  

 ikke for at være salg af en finansiel tjenesteydelse." Henset til bestemmelsens forarbejder og indholdet af det udstedte  

 cirkulære finder Landsskatteretten efter det oplyste, at aktiviteten i  

 det klagende selskab i den omhandlede periode ikke har været af en  

 sådan karakter, at selskabet er omfattet af lønsumsafgiftslovens  

 § 1, stk. 1, 1. punktum, eller i øvrigt af den afgiftspligtige  

 personkreds i henhold til lønsumsafgiftsloven.
Retten finder herefter,  

 hvilket Told- og Skattestyrelsen har tiltrådt, at der ikke er grundlag  

 for at pålægge selskabet lønsumsafgiftspligt, og den  

 påklagede afgørelse ændres derfor.
