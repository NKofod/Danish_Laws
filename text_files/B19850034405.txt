 Efter lov nr. 534 af 13. december 1972 om handel med frø, såsæd,  

 læggekartofler og planter, som ændret ved lov nr. 81 af 27. februar 1980, og  

 lov nr. 190 af 9. maj 1984 om planteskadegørere fastsættes:
Bekendtgørelsens område § 1.  Denne bekendtgørelse fastsætter bestemmelser om  

 produktion og salg af planter til plantning.
 Stk. 2.  I denne bekendtgørelse forstås ved:
 1. Planter : levende planter og plantedele, dog ikke frø.
 2. Planter til plantning : planter, der ved salg a. allerede er  

 plantet og skal forblive plantet, eller b. har været plantet og skal  

 genplantes, eller c. ikke har været plantet, men skal plantes.
 Stk. 3.  Bestemmelserne om salg gælder også for udbud  

 til salg samt fordeling, levering eller anden form for overdragelse.
Kontrolmyndighed § 2.  Kontrollen med overholdelsen af denne  

 bekendtgørelse udøves af statens plantetilsyn, Gersonsvej 13, 2900 Hellerup,  

 i det følgende kaldt tilsynet.
Stk. 2.  Tilsynet fastsætter nærmere regler til  

 gennemførelse af bekendtgørelsen.
Reglerne skal godkendes af  

 landbrugsministeren.
Registrering af virksomheder § 3.  En virksomhed med sæde her i landet, der agter  

 at producere planter med henblik på salg, skal registreres under tilsynet  

 forud for produktionens påbegyndelse.
 Stk. 2.  En plantehandel skal registreres under  

 tilsynet, såfremt den opretholder en plantebestand gennem hele vækstsæsonen  

 eller indslår planter i vækstmedium.
Stk. 3.  Tilsynet har adgang til registrerede  

 virksomheder og er berettiget til at foretage eftersyn af rum og anlæg, der  

 benyttes til opbevaring og behandling af planter og til vederlagsfrit at  

 udtage prøver til undersøgelse.
Det påhviler virksomheden at give tilsynet  

 enhver oplysning om de af kontrollen omfattede planter og at yde tilsynet den  

 bistand, der er nødvendig til kontrollens gennemførelse.
Stk. 4.  Registrerede virksomheder skal føre regnskab  

 over beholdninger og køb og salg af planter.
Rigtigheden af oplysninger kan  

 forlanges bekræftet af statsautoriseret eller registreret revisor.
 Stk. 5.  Såfremt en registreret virksomhed eller  

 plantehandel skifter ejer eller ophører med produktion og salg af planter,  

 skal tilsynet underrettes skriftligt herom.
Avlskontrol § 4.  Tilsynet besigtiger de registrerede virksomheder  

 i planternes vækstperiode til kontrol med, at betingelserne for godkendelse  

 af planterne er opfyldt.
Godkendelse § 5.  Efter afslutning af avlskontrollen underretter  

 tilsynet skriftligt virksomheden om resultatet af avlskontrollen, og såfremt  

 betingelserne herfor er opfyldt, godkendes planterne efter bestemmelserne i  

 stk. 2 og 3.
Stk. 2.  Planter kan godkendes i klasse AA, såfremt 1. der til produktionen er anvendt godkendt  

 fremavlsmateriale (klasse AAE) leveret af en godkendt  

 planteopformeringsstation, 2. produktionen er gennemført efter de regler, som er  

 fastsat for produktion og avlskontrol af planter, der ønskes godkendt i denne  

 klasse, 3. planterne opfylder de bestemmelser om frihed for  

 planteskadegørere, som er fastsat i bilag 1 for godkendelse i denne klasse.
 Stk. 3.  Planter kan godkendes i klasse A, såfremt  

 planterne opfylder de bestemmelser om frihed for planteskadegørere, som er  

 fastsat i bilag 1 for godkendelse i denne klasse, samt de bestemmelser, som  

 er fastsat om anvendelse af påbudt fremavlsmateriale.
Kassation § 6.  Planter, der kasseres, kan stilles i fortsat  

 avlskontrol, såfremt tilsynet skønner, at planterne efter gennemførelse af  

 egnede foranstaltninger vil kunne godkendes ved fornyet besigtigelse.
 Stk. 2.  Kasserede planter, der ikke opfylder  

 betingelsen i stk. 1, skal straks tilintetgøres efter tilsynets anvisning.
Salg § 7.  Ved salg skal planter opfylde de bestemmelser om  

 frihed for planteskadegørere, som er fastsat i bilag 1 for godkendelse af  

 planter i klasse A, samt de bestemmelser, som er fastsat om mærkning og  

 pakning.
Partikontrol § 8.  Tilsynet er berettiget til at undersøge og  

 udtage prøver af alle planter, der sælges, til kontrol med, at de opfylder  

 bestemmelserne i § 7.
Stk. 2.  Tilsynet underretter skriftligt ihændehaveren  

 af planterne om resultatet af partikontrollen.
Såfremt planterne kasseres,  

 skal de straks tilintetgøres efter tilsynets anvisning.
Indførte planter § 9.  Indførte planter må kun sælges, såfremt de  

 opfylder bestemmelserne i § 7.
Dispensationer § 10.  Såfremt det er nødvendigt for at overvinde  

 forbigående vanskeligheder med forsyningen af planter, kan  

 landbrugsministeren tillade, at der midlertidigt sælges planter, der ikke  

 opfylder bestemmelserne i denne bekendtgørelse.
Stk. 2.  Landbrugsministeren kan i øvrigt dispensere fra  

 bestemmelserne i bekendtgørelsen, når særlige forhold taler derfor.
Tilsynet  

 kan bemyndiges til at meddele sådanne dispensationer på landbrugsministerens  

 vegne.
Klage § 11.  Tilsynets afgørelser efter denne bekendtgørelse  

 kan påklages til landbrugsministeren inden en uge efter, at meddelelsen om  

 afgørelsen er modtaget.
Straf § 12.  Overtrædelse af bestemmelserne i  

 bekendtgørelsen straffes med bøde efter lov nr. 534 af 13. december 1972 om  

 handel med frø, såsæd, læggekartofler og planter.
Ikrafttræden § 13.  Bekendtgørelsen træder i kraft den 1. august  

 1985.
 Stk. 2.  Samtidig ophæves bekendtgørelse nr. 149 af 24.  

 april 1980 om kontrol med planter til videredyrkning inden for gartneri- og  

 planteskoleområdet.
Landbrugsministeriet, den 11. juli 1985 NIELS ANKER KOFOED /Henrik Wanscher Bilag 1 Frihed for planteskadegørere, jf. §§ 4, 5 og 7 I.
Planteskadegørere, der ikke må forekomme For godkendelse i klasse AA eller A skal et parti planter være fri for  

 følgende planteskadegørere:
 (Såfremt der i kolonnen »Planter« er nævnt værtplanter, omfatter  

 kravet om frihed kun disse plantearter).
II.
Planteskadegørere, der ikke må forekomme udover de nævnte  

 tolerancer Tolerancer beregnes således:
 Såfremt der i kolonnen »Planter« er nævnt værtplanter, skal den  

 nævnte tolerance kun være overholdt for så vidt angår disse plantearter.
For godkendelse i klasse AA er tolerancen for de følgende skadegørere 0,1  

 pct.
For godkendelse i klasse A må et parti planter ikke være angrebet af  

 følgende skadegørere udover de nævnte tolerancer:
III.
Andre planteskadegørere end nævnt i bilag 1, I og II For godkendelse i klasse AA eller A skal et parti planter praktisk taget  

 være fri for almindeligt udbredte, bekæmpelige planteskadegørere.
