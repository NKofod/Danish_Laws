Skrivelse om orientering om lov om  

 ændring af lov om dagpenge ved sygdom eller fødsel  

 (Ophævelse af aldersgrænse på 70 år) (Til samtlige kommuner m.fl.) Folketinget har den 15. december 2000 vedtaget:
 L 46   Forslag til lov om ændring af lov om  

 dagpenge ved sygdom eller fødsel (Ophævelse af  

 aldersgrænse på 70 år).
 Lovforslaget   som fremsat og vedtaget uændret ved  

 3. behandlingen   vedlægges som bilag.
 Opmærksomheden henledes på, at loven  

 træder i kraft den 1. januar 2002.
 Lovforslaget med bemærkninger kan ses på:
 Lovændringen indebærer følgende:
 Med lovændringen ophæves bestemmelsen i lovens  

 § 23, stk. 4, hvorefter sygedagpenge ikke kan ydes fra den 1. i  

 måneden efter det fyldte 70. år.
Ophævelsen af aldersgrænsen betyder, at  

 personer på 70 år og derover med virkning fra 1. januar 2002 vil  

 kunne modtage sygedagpenge efter samme regler som for personer over 65  

 år.
Lovændringen medfører således ikke  

 ændringer i reglen i § 23, stk. 1 om varighedsbegrænsning,  

 hvorefter dagpengeudbetalingen ophører efter udløbet af en  

 kalendermåned, når der er udbetalt dagpenge eller løn  

 under sygdom for mere end 13 uger i de 12 forudgående  

 kalendermåneder til personer, der er fyldt 65 år (dog 67 år  

 for personer, der den 1. juli 1999 er fyldt 60 år).
Socialministeriet, den 18. december  

 2000 Eva Pedersen /Niels Bülow Bilag 1 Vedtaget af Folketinget ved 3. behandling den  

 15. december 2000 Forslag til Lov om ændring af lov om dagpenge ved  

 sygdom eller fødsel (Ophævelse af aldersgrænse på 70  

 år) § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2000, foretages følgende  

 ændring:
 1. § 23, stk. 4, ophæves.
 Stk. 5 og 6 bliver herefter stk. 4 og 5.
§ 2 Loven træder i kraft den 1. januar 2002.
