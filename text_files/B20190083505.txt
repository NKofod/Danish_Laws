Bekendtgørelse om ændring af bekendtgørelse om befordring af elever i folkeskolen § 1 I bekendtgørelse nr. 688 af 20. juni 2014 om befordring af elever i folkeskolen, foretages følgende ændringer:
 1. Indledningen affattes således:
»I medfør af § 26, stk. 8, i lov om folkeskolen, jf. lovbekendtgørelse nr. 823 af 15. august 2019, fastsættes:« 2. I § 4 indsættes som stk. 2:
»Stk. 2. Opfyldes kommunalbestyrelsens befordringsforpligtelse ved brug af private, der administrerer befordringsordninger, kan kommunalbestyrelsen efter folkeskolelovens § 26, stk. 5, videregive oplysninger om elevers navn, adresse og cpr-nummer til brug for de privates administration af ordningen.
Vedkommende private kan behandle disse personoplysninger som led i opgavevaretagelsen af befordringsordninger for kommunalbestyrelsen.« § 2 Bekendtgørelsen træder i kraft den 1. september 2019.
