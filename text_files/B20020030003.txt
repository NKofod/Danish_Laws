Anordning om at fortegnelser over  

 substituerbare lægemidler  

 ikke optages i Lovtidende VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I medfør af § 2, stk. 2, i lov om udgivelse af en  

 Lovtidende og en Ministerialtidende, jf. lovbekendtgørelse nr. 842 af  

 16. december 1991, fastsættes:
 § 1. Bilag til bekendtgørelse om recepter  

 indeholdende fortegnelser over lægemidler, der kan gøres til  

 genstand for substitution, udstedt i medfør af § 42 i lov om  

 apoteksvirksomhed, jf. lovbekendtgørelse nr. 657 af 28. juli 1995, med  

 senere ændringer, optages ikke i Lovtidende.
 § 2. Lægemiddelstyrelsen indrykker på  

 sin hjemmeside bilag til bekendtgørelse om recepter, jf. § 1, der  

 opdateres løbende.
 Stk. 2. Bilagene udsendes til apotekerne som en integreret del  

 af Lægemiddelstyrelsens specialitetstakst og kan derudover fås  

 ved henvendelse til Lægemiddelstyrelsen.
 § 3. Anordning nr. 359 af 28. maj 1997  

 ophæves.
 § 4. Anordningen træder i kraft den 27. maj 2002.
Givet på Amalienborg, den 15. maj  

 2002 Under Vor Kongelige Hånd og Segl Margrethe R.
