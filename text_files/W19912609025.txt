 En lokalradio anmoder udvalget om dispensation fra den generelle  

 effektgrænse for lokalradiosendere.
 Udvalget giver afslag, med henvisning til de teknisk administrative  

 konsekvenser dispensationer vil få for den samlede frekvensplanlægning på  

 lokalradioområdet, samt de konsekvenser en forhøjet sendeeffekt vil få for de  

 øvrige lokalradioer i området.
I henhold til § 15 h i loven om radio- og fjernsynsvirksomhed  

 (lovbekendtgørelse nr. 339 af 22. maj 1990) har kommunikationsministeren  

 nedsat Udvalget vedr.
Lokal Radio og TV, der blandt andet har til opgave  

 »efter forhandling med Generaldirektoratet for P&T at træffe den  

 endelige administrative afgørelse om fordelingen af sendestationer på  

 lokalområder under hensyn til de frekvensmæssige muligheder«.
I breve af 5. november og 27. november 1990 har Midtlands Kanalen ansøgt  

 udvalget om dispensation fra den generelle effektgrænse for lokalradiosendere  

 med henblik på at opnå tilladelse til at sende med 160 W effektiv udstrålet  

 effekt fra Rangtang-senderen i sydvestlig retning med en åbningsvinkel på 180  

 grader.
Formålet er blandt andet, at give et lokalt el-selskab mulighed for,  

 fra selskabets driftscenter via Rangtang-senderen, at informere deres  

 elforbrugere om driftsforstyrrelser.
Udvalget har behandlet sagen og truffet beslutning om, at give afslag på  

 ansøgningen med henvisning til de teknisk administrative konsekvenser  

 dispensationer vil få for den samlede frekvensplanlægning på  

 lokalradioområdet, samt de konsekvenser en forhøjet sendeeffekt vil få for de  

 øvrige lokalradioer i området.
Der henvises i den anledning til følgende  

 notat af 22. januar 1991 fra Generaldirektoratet for P&T.
 Ansøgning fra Midtlands Kanalen om tilladelse til at sende med forhøjet  

 effekt fra Rangtang-senderen i sydvestlig retning.
 I brev af 5. november 1990 har Midtlands Kanalen ansøgt om dispensation  

 fra den generelle effektgrænse for lokalradiosendere med henblik på at opnå  

 tilladelse til at sende med 160 W effektiv udstrålet effekt fra  

 Rangtang-senderen i sydvestlig retning med en åbningsvinkel på 180 grader.  

 Til ansøgningen haves følgende bemærkninger:
I forbindelse med overgangen fra forsøgsordning til permanent ordning blev  

 det aftalt mellem Udvalget vedr.
Lokal Radio og TV og Generaldirektoratet for  

 P&T, at der fastlægges et sæt generelle tekniske vilkår på  

 lokalradioområdet med henblik på at opnå en enkel administration af det store  

 antal ansøgninger om teknisk sendetilladelse, der løbende skal behandles.
Det blev herunder besluttet, at den effektivt udstrålede effekt fra den  

 enkelte lokalradiosender ikke må overskride 30 W i 40 meters højde.
Dette  

 effektniveau udgør efter P&T's opfattelse et passende kompromis mellem  

 anskaffelsespris for sender og evt. antennemast og den opnåelige rækkevidde.
 En dispensation til Midtlands Kanalen vil efter P&T's vurdering få  

 følgende konsekvenser:
 Der skabes en præcedens, hvorefter andre stationer kan forvente at opnå  

 lignende dispensationer.
 Hver ansøgning nødvendiggør en kostbar specialundersøgelse hos  

 Telestyrelsen med henblik på at beregne de forstyrrelsesmæssige konsekvenser.  

 Endvidere vil ansøgningen medføre en omfattende administrativ sagsbehandling.  

 Omkostningerne i denne forbindelse vil direkte eller indirekte skulle betales  

 af lokalradioerne enten i form af særlige afgifter for dispensationssagerne  

 eller i form af en generel stigning i tilladelsesafgiften.
I de tilfælde, hvor der kan dispenseres, vil den øgede sendereffekt  

 normalt medføre øgede forstyrrelser og dermed ringere rækkevidde for andre  

 stationer på samme frekvens, nabofrekvens og nabo-nabofrekvens.
Hvis de  

 forstyrrede stationer ønsker at bevare deres oprindelige rækkevidde, tvinges  

 de til også at søge om dispensation med henblik på at anskaffe tilsvarende  

 kraftige sendere.
Hvis alle stationer i et bestemt geografisk område opnår dispensation og  

 anskaffer kraftigere sendere, vil rækkevidden stort set være den samme som  

 før.
Kun driftomkostningerne er forøget.
En række lokalradiostationer (bl.a. de stationer, der har fået tildelt  

 senderfrekvenser under 104 MHz) vil ikke kunne få dispensation af  

 forstyrrelsesmæssige årsager.
Disse stationer vil dermed blive udsat for en  

 forskelsbehandling i forhold til de stationer, der opnår tilladelse til at  

 sende med forhøjet effekt.
Stationer, der ikke kan få dispensation til øget  

 effekt, risikerer endvidere en permanent reduktion af rækkevidden på grund af  

 forstyrrelser fra nærliggende lokalradiostationer, der sender med forhøjet  

 effekt, jævnfør punkt 3.
 På den ovennævnte baggrund skal P&T indstille, at de nuværende  

 generelle tekniske vilkår på lokalområdet fastholdes, og at der fortsat ikke  

 gives dispensation til øget sendereffekt.
 Udvalgets afgørelse er enstemmig.
 Ingen.
