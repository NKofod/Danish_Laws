Cirkulære om ligningsplanen for  

 produktionsåret 1999/2000*) Denne plan for den kommunale personligning er vedtaget af  

 Ligningsrådet og udarbejdet i henhold til skattestyrelseslovens  

 § 13, stk. 1. Planen indeholder retningslinjer til kommunerne om  

 fremgangsmåden, tilrettelæggelsen og gennemførelsen af  

 ligningen.
Kommunerne er bundet af disse retningslinjer.
 Måltal m.v.
 Kommunalbestyrelsen er ansvarlig for udarbejdelsen af den  

 lokale ligningsplan og for at den følges.
Ligningsrådet fastsætter et  

 minimumsmåltal for antal kontroller og omsætning for personligt  

 erhvervsdrivende til hver kommune.
For hovedaktionærer fastsættes  

 udelukkende et antalsmåltal.
For personligt erhvervsdrivende fordeles  

 antalsmåltallet på kontrolprocesserne ligningsmæssig  

 gennemgang, partiel revision og revision.
Der fastsættes tillige et  

 omsætningsbaseret måltal.
Hensigten med dette er at få en  

 spredning af ligningsindsatsen i den enkelte kommune.Fastsættelsen af  

 måltal skal sikre, at ligningsindsatsen bliver så ensartet som  

 muligt kommunerne imellem.
 Told- og Skattestyrelsen omsætter på basis af  

 Ligningsrådets udmeldinger måltallene til absolutte tal.
 Måltallet fastsættes for ligningsplanperioden  

 1. juli 1999 til 30. juni 2000. I måltalsopfyldelsen indgår  

 indkomstårene 1996, 1997 og 1998. Produktionen vedrørende  

 indkomståret 1999 gennemført i perioden 1. april 2000 til 30.  

 juni 2000 indgår også i måltalsopfyldelsen.
 For ligningsplanperioden 1. juli 1999 til 30. juni 2000  

 fastsætter Ligningsrådet følgende måltal for  

 hovedaktionærer og personligt erhvervsdrivende:
 Antalsmåltal - 32% af mandtallet, hvor  

 kontrolprocesserne for så vidt angår personligt erhvervsdrivende  

 skal fordele sig således:
-	Ligningsmæssig gennemgang 70% -	Partiel revision 26% -	Revision 4% Omsætningsmåltallet er 32% af SLS-E  

 omsætningen for indkomståret 1997.
 En kommune kan vælge at foretage flere partielle  

 revisioner og revisioner og eventuelt færre ligningsmæssige  

 gennemgange.
 Af det fastsatte antal kontroller for personligt  

 erhvervsdrivende skal mindst 65% vedrøre det seneste  

 indkomstår.
De fastsatte måltal er bindende for den enkelte  

 kommune.
Den enkelte kommune kan efter måltalsudmeldingen med told- og  

 skatteregionen aftale op- eller nedregulering af de udmeldte måltal.  

 Der kan dog ikke aftales et måltal, der ligger under de nævnte  

 måltalsprocenter, reduceret med 5 procentpoint, med mindre den konkrete  

 skatteydersammensætning tilsiger dette.
 Ved aftale om op- og nedregulering af måltal skal  

 den enkelte told- og skatteregion sikre, at den af kommunerne planlagte  

 ligningsindsats - set under ét for regionens område - svarer til  

 Ligningsrådets måltal.
Ligningsrådet kan tillade, at et måltal kan  

 nedsættes med op til 5 procentpoint, såfremt kommunen for den  

 pågældende skatteydergruppe iværksætter en  

 særlig indsats, f.x. i form af særlige præventive eller  

 vejledningsmæssige tiltag.
Kommunen skal fremlægge en detaljeret  

 beskrivelse af projektet, hvori der redegøres for initiativerne,  

 hvordan de gennemføres, herunder skønnet ressourceanvendelse  

 samt successkriterierne for projektet.
Der skal foretages måling af  

 initiativerne og af de ressourcer, der anvendes til gennemførelsen,  

 ligesom der skal gennemføres en selvstændig evaluering af  

 projektet.
Kommunen skal forelægge projektet til  

 Ligningsrådets godkendelse forinden vedtagelse af den kommunale  

 ligningsplan.
Ansøgning sker ved indsendelse af projektet via regionen  

 senest 1. april 1999 før vedtagelse af den kommunale ligningsplan.
Ligningen af hovedaktionærer skal i størst  

 muligt omfang ske koordineret med ligningen af vedkommendes selskab.
Dette  

 indebærer gensidig underretning mellem de lignende myndigheder.  

 Kommunen har pligt til at følge op på de kontroloplysninger, den  

 får tilsendt fra selskabets skatteansættende myndighed.
 Såfremt hovedaktionæren klager over  

 skatteansættelsen orienteres selskabets skatteansættende  

 myndighed derom.
Der skal i de kommunale udsøgninger indlægges  

 en væsentlighedsbetragtning, således at selvangivelser med  

 bagatelagtige fejl ikke umiddelbart udsøges.
Bundne  

 udsøgninger, der er fastlagt af Ligningsrådet, kan dog ikke  

 underkastes individuelle, kommunale væsentlighedsbetragtninger.
 Det er registreringerne i det statslige  

 ligningsstatistiksystem, der danner grundlag for vurderingerne af kommunernes  

 måltalsopfyldelse.
 Af hensyn til kvaliteten af registreringerne i det  

 statslige ligningsstatistiksystem skal indberetningen af henholdsvis tekniske  

 rettelser med ligningsmyndighedskode 1 og ligningsmæssige  

 ændringer med ligningsmyndighedskode 2 ske i nøje  

 overensstemmelse med de anvisninger, der er indeholdt i slutvejledningen.
Kommunerne skal for personligt erhvervsdrivende  

 nøje indberette i overensstemmelse med definitionerne af  

 kontrolprocesserne, jf.
TSS-cirkulære 1998-9.
 I forbindelse med ligningen af personer skal alle  

 væsentlige uoverensstemmelser mellem de registrerede oplysninger og  

 skatteydernes selvangivne oplysninger afklares.
Kommunen skal udføre kvalificeret visitering.
I  

 visiteringen indgår indsamling af informationer, gennemlæsning og  

 risikovurdering af de indkomne selvangivelser.
Det forudsættes, at kommunen ved ligningen  

 følger reglerne for god forvaltningsskik.
Skatteyder orienteres  

 således løbende om forløbet af og afslutningen af den  

 foretagne ligningsindsats.
 Bundne udsøgningskriterier:
 For indkomståret 1998 udmelder Ligningsrådet  

 følgende bundne udsøgningskriterier:
 -	Fratrædelsesgodtgørelse  

 I tilfælde, hvor der er selvangivet og indberettet  

 fratrædelsesgodtgørelse kontrolleres det, hvorvidt løn i  

 en opsigelsesperiode er konverteret til  

 fratrædelsesgodtgørelse.  

 I de tilfælde, hvor der tale om generelle  

 fratrædelsesgodtgørelser i større virksomheder, sker  

 kontrollen i samarbejde med told- og skatteregionernes  

 arbejdsgiverkontrol.
-	Opgørelse af fortjeneste eller tab, herunder genvundne  

 afskrivninger ved salg af anparter anskaffet før 12. maj 1989  

 Der foretages kontrol af anparter, der er afhændet i 1998. Det  

 kontrolleres, hvorvidt afskrivninger for anparter erhvervet før 12.  

 maj 1989 foretages skattemæssigt korrekt.
I tilfælde, hvor der  

 forekommer afståelse af afskrivningsberettigede ejendomme i forbindelse  

 med afhændelsen af anparterne, kontrolleres tillige  

 ejendomsavancebeskatningslovens regler herom.
-	Finansielle kontrakter  

 Kontrol gennemføres, hvor der er registreret oplysninger om  

 finansielle kontrakter.
Kontrollen skønnes relevant, idet de foretagne  

 ændringer i kursgevinstloven vedrørende finansielle kontrakter,  

 har virkning for indkomsåret 1997.
Hvis kommunen kan dokumentere, at den i den  

 foregående ligningsplanperiode har foretaget en kontrolindsats på  

 det pågældende område, der er udmeldt som  

 udsøgningskriterium, kan regionen give dispensation således, at  

 den skatte-ydergruppe, der har været kontrolleret ud fra samme  

 kriterium i det foregående ligningsplanperiode, ikke på ny skal  

 udtages til kontrol herfor.
Dispensationen forudsætter, at kommunen  

 ville udføre dobbeltarbejde som følge af det udmeldte  

 kriterium.
 Ligningstemaer:
I forbindelse med det kommunale ligningsarbejde i  

 ligningsplanperioden 1. juli 1999 til 30. juni 2000 anbefaler  

 Ligningsrådet, at den enkelte kommune yder en særlig indsats med  

 hensyn til et eller flere ligningstemaer.
Ligningsrådet kan pege  

 på følgende relevante temaer for ligningsplanperioden:
-	Igangværende arbejde og tab på udestående  

 fordringer vedr. revisorer, advokater og andre liberale erhverv.  

 Hovedposterne gennemgåes ud fra retserhvervelsesprincippet  

 vedrørende fakturerings- og beskatningstidspunktet.
Gennemgangen  

 bør tage udgangspunkt i, at der kun er fradrag, når der er  

 overvejende sandsynlighed for, at beløbet er endeligt tabt.
-	Nye erhvervsdrivendes finansiering af  

 virksomhedskøbet/etableringen  

 Der indhentes dokumentation for tilvejebringelse af anskaffelsessummerne.  

 Gennem fremlæggelse af eventuelle låneaftaler undersøges  

 rente-fradragsretten.
I forbindelse med kontakten til virksomhedsindehaveren  

 kan temaet ligeledes omfatte information om formelle regler m.v.
-	Virksomhedsoverdragelser  

 Der kan opstå tvivl om overdragelsesværdierne af aktiver og  

 passiver ved virksomhedsoverdragelser.
Dette gælder især  

 værdiansættelsen af immaterielle aktiver samt kontantomregning af  

 passiver.
Der kan tillige være forhold omkring periodiseringen af den  

 overdragne virksomheds indtægter og udgifter på  

 overdragelsestidspunktet, der skal undersøges nærmere.
 -	Udgifter til revisor og advokat  

 Det kontrolleres om, udgiften er fradragsberettigede driftsomkostninger eller  

 fradragsberettigede etableringsomkostninger efter ligningslovens  

 § 8J.
-	Overdragelse af fast ejendom  

 Det undersøges, om der er sket korrekt beregning af ejendomsavance og  

 opgørelse af afskrivningsgrundlag.
Det kontrolleres herunder, om  

 køber og sælger har anvendt samme værdier ved  

 overdragelsen.
I forbindelse med overdragelser mellem interesseforbundne  

 parter kontrolleres det endvidere, om ejendommen er overdraget til  

 handelsværdien.
I forbindelse med kontrollen undersøges bl.a.  

 ejendomsavancebeskatningslovens regler med virkning fra 2. juni 1998.
-	Frigivelse af investeringsfonds- og etableringskontomidler  

 Det undersøges, om de frigivne midler er anvendt til driftsaktiver,  

 der er afskrivningsberettigede.
Forholdet relaterer sig til  

 afskrivningsgrundlaget på tilkøbte driftsaktiver.
-	Udlejning af erhvervsejendomme  

 Fradragsretten for udgifter, der påføres udlejers driftsregnskab  

 vedrørende den udlejede ejendom, undersøges.
Det sikres, at kun  

 udgifter, der omfattes af driftsomkostningsbegrebet i relation til  

 udlejningsejendommen, indgår i forbindelse med opgørelsen af den  

 skattepligtige indkomst.
 -	Afmeldte virksomheder og erhvervsdrivende, der er takserede  

 Det undersøges, om afmeldte selvstændigt erhvervsdrivende  

 virksomheder stadig driver erhvervsmæssig virksomhed og om  

 virksomheder, der er ophørt med at indgive selvangivelse tillige, er  

 ophørt med at drive virksomhed.
 Den kommunale ligningsplan.
 Den kommunale ligningsplan skal udarbejdes under  

 hensyntagen til Ligningsrådets ligningsplan og de udsendte  

 anvisninger.
 Lignings- og revisionsarbejdet skal udføres i  

 overensstemmelse med den kommunale ligningsplan, der godkendes af  

 kommunalbestyrelsen før ligningsplanperiodens start.
Inden ligningsplanperiodens begyndelse skal kommunens  

 ligningsplan fremsendes til told- og skatteregionen i to eksemplarer, hvoraf  

 den ene skal videresendes til Told- og Skattestyrelsen.
Told- og  

 skatteregionens eventuelle bemærkninger meddeles kommunalbestyrelsen og  

 Ligningsrådet.
 Ligningsplanen skal omfatte perioden 1. juli 1999 til 30.  

 juni 2000.
 Følgende hovedelementer skal indgå i den  

 kommunale ligningsplan:
-	Ligningsopgavens indhold og omfang fordelt på  

 skatteydergrupper.
Desuden skal der ske estimering af sager, der  

 udsættes til ligning sammen med efterfølgende år.
 -	Beskrivelse af hvordan visitering gennemføres.
 -	Redegørelse af fordeling på kontrolprocesser for  

 selvstændigt erhvervsdrivende.
 -	Principper for anvendelse af valgfrie udsøgningskriterier.
 -	Beskrivelse af allerede planlagte revisionssager, herunder  

 virksomhedsbesøg, med angivelse af antal sager så vidt muligt  

 opdelt på indkomstårene 1996, 1997 og 1998.
 -	For første, andet og tredje kvartal af perioden angiver  

 kommunen den forventede produktion fordelt på kontrolprocesser.
 -	Opgørelse af den planlagte ressourceanvendelse i  

 overensstemmelse med bilag 1.
Udover ovennævnte skal der anføres  

 særlige tiltag vedrørende vejledning og andet forebyggende  

 arbejde af betydning for ligningsarbejdet, f.eks. kvalitetsprojekter, som  

 skatteforvaltningen vil arbejde med i planperioden.
Kommunen skal  

 redegøre for den planlagte indsats vedrørende områderne  

 sort arbejde, specielle lokale ligningstemaer eller kontrolaktioner samt  

 ansvarssager.
Det forudsættes, at kommunen i al væsentlighed  

 har afsluttet ligningen af skatteydergrupper, hvorpå der ikke er  

 udmeldt måltal vedrørende indkomståret 1998 ved udløbet af ligningsfristen den 30. juni  

 2000.
 Efter ligningsplanperiodens udløb den 30. juni 2000  

 skal kommunen udarbejde en redegørelse om forløbet af lignings-  

 og revisionsarbejdet for lignings-planperioden til told- og skatteregionen.  

 Kommunalbestyrelsen skal heri redegøre for de forhold, der har haft  

 indflydelse på arbejdet i ligningsplanperioden, og som ikke kan udledes  

 af den statslige ligningsstatistik.
 Redegørelsen skal indeholde følgende  

 hovedpunkter:
 -	Årsag til evt. manglende opfyldelse af antals- og/eller  

 omsætningsmåltallet.
 -	En redegørelse for eventuel uoverensstemmelse mellem den  

 planlagte og den faktiske fordeling af ligningsarbejdet, fordelt på  

 kontrolprocesser.
-	De beløbs- og antalsmæssige resultater af arbejdet med  

 de bundne udsøgningskriterier.
Kommunen skal ved afrapporteringen  

 anvende det som bilag 2 vedlagte skema.
-	Omtale af ligningstemaer som kommunen har beskæftiget sig med,  

 herunder de beløbs- og antalsmæssige resultater, samt omtale af  

 andre erfaringer, der kan benyttes til erfaringsopsamling og inspiration ved  

 den fremtidige prioritering af lignings- og revisionsarbejdet.
Kommunen skal  

 ved afrapporteringen anvende det som bilag 3 vedlagte skema.
 -	Redegørelse for det faktiske ressourceforbrug i forbindelse  

 med ligningsindsatsen, jf. bilag 1.
 -	Antal sager, der er udsøgt til en kontrolproces, men som endnu  

 ikke er færdigbehandlet pr. 30. juni 2000.
 -	Redegørelse for omfanget af indsatsen mod sort arbejde,  

 kontrolaktioner samt ansvarssager.
 Redegørelsen skal fremsendes til told- og  

 skatteregionen senest den 15. oktober 2000.
 Udover redegørelsen skal kommunen inden udgangen af  

 januar 2000 indsende en statistik over samtlige af kommunens  

 færdigbehandlede klagesager for kalenderåret 1999. Antallet af  

 sager skal fordeles på de enkelte indkomstår, medens udfaldet af  

 klagesagerne fordeles på »stadfæstelse«, »yderligere  

 forhøjet«, »medhold« eller »delvis medhold«.
Told- og skatteregionernes opgaver Told- og skatteregionerne skal udbygge og intensivere  

 samarbejdet med kommunerne og derved bl.a. sikre en ensartet ligning.
Regionerne kan med de enkelte kommuner, efter  

 forudgående drøftelser, indgå aftaler om størrelsen  

 af kommunens måltal.
Regionen skal dog sikre, at den af kommunerne  

 planlagte ligningsindsats - set under ét for regionens område -  

 svarer til Ligningsrådets måltal.
 Regionerne varetager i samarbejde med kommunerne, med  

 udgangspunkt i aftalerne om de enkelte kommuners individuelle måltal,  

 koordineringen af den samlede lignings- og revisionsindsats i den enkelte  

 region.
 Regionerne varetager opgaven med registrering af  

 virksomheder og institutioner - både skattepligtige og ikke  

 skattepligtige - der er oplysningspligtige efter bl.a.  

 skattekontrolloven.
 Blandt andet af hensyn til kommunernes ligningsarbejde er  

 det vigtigt, at arbejdsgiverkontrollen og kontrollen med andre  

 indberetningspligtige fastholdes.
 Regionerne instruerer og vejleder kommunerne om ny  

 lovgivning og praksis.
 Regionerne bistår efter aftale kommunerne ved  

 gennemførelse af større revisionssager og tilrettelægger  

 i samarbejde med kommunerne i regionen fælles større  

 kontrolaktioner.
 Regionernes kontrolarbejde skal, i det omfang det er  

 muligt, koordineres med de kommunale skatteforvaltningers skattekontrol,  

 således at kontrollen af virksomhederne opleves som samordnet  

 kontrol.
Told- og Skattestyrelsens opgaver Told- og Skattestyrelsen har ansvaret for  

 planlægning og koordinering af den samlede kontrolindsats, herunder  

 planlægning af landsdækkende kontrolaktioner samt ansvaret for,  

 at indberetningen fra de oplysningspligtige til de centrale registre sker  

 korrekt.
 Styrelsens kontrolvirksomhed omfatter instruktion,  

 vejledning og bistand til regioner og kommuner i forbindelse med konkrete  

 kontrolaktiviteter.
 Følgende er planlagt gennemført i  

 ligningsplanperioden:
-	Den i 1998 iværksatte oplysnings- og kontrolaktion rettet mod  

 den professionelle idræt og dens økonomiske grundlag  

 fortsættes og udvides med kontrol af amatøridrætten samt  

 individuelle udøvere.
Aktionen vil omfatte kontrol af udbetalinger til  

 idrætsudøvere, sponsorindtægter, transferbeløb og  

 entreindtægter m.v., og skal rettes mod alle skatte- og  

 afgiftsmæssige forhold i relation til klubberne.
Kontrollen af  

 enkeltudøvere gennemføres ved kommunernes ligning på  

 grundlag af oplysninger tilvejebragt fra aktionen.
-	I selskabstømningskomplekset genoptages aktieavance- eller  

 udlodningsbeskatning for sælgere, der frivilligt eller i henhold til  

 dom betaler erstatning for tabte selskabsskatter, med henblik på  

 fradrag af erstatningen i det tidligere beskattede beløb.
Desuden  

 genoptages tømte selskabers skatteansættelser i det omfang, der  

 under erstatningssagerne fremkommer oplysninger, som kan begrunde  

 reguleringer af tidligere gennemført beskatning.
-	Aktiehandler foretaget i 1996 og 1997 foretaget af personlige  

 investorer kontrolleres.
Til brug herfor skal der ske indhentelse af  

 kontrolmateriale hos de kontoførende pengeinstitutter,  

 fondsmæglere og andre aktieformidlere vedrørende investorernes  

 handel med fortrinsvis danske aktier.
Kontrollen af personernes aktiehandler  

 gennemføres ved kommunernes ligning bl.a. på grundlag af  

 ovennævnte oplysninger.
-	I 1999 iværksættes flere landsdækkende aktioner mod  

 sort arbejde.
Der er fortsat behov for koordineret kontrol af undragelser med  

 skat og moms samt socialt bedrageri.
Kommunerne vil i relevant omfang blive  

 inddraget i planlægningen og udførelsen af de lokale  

 aktioner.
-	Anpartsprojekter.
Told og Skattestyrelsen har iværksat en  

 undersøgelse af projekter, hvor der via ejendomskommanditselskaber mv.  

 er investeret i ejendomme beliggende i udlandet, særlig med henblik  

 på kontrol af skattemæssige afskrivninger og genbeskatning af  

 underskud ved afvikling og udtræden.
Ligeledes er der iværksat  

 undersøgelse af projekter, der vedrører investering i fast  

 ejendom i Danmark.
Told- og Skattestyrelsen søger gennem regionerne at  

 tilvejebringe oplysninger om disse anpartsprojekter, som danner grundlag for  

 undersøgelsen.
Det er Told- og Skattestyrelsen, der koordinerer  

 samspillet mellem de forskellige projekter og de involverede kommuner,  

 således at der ikke forekommer dobbeltarbejde for kommunerne.  

 Formålet er at koordinere kontrollen af mindre anpartsvirksomheder og  

 sikre en ensartet ligning af investorerne.
Udgangspunktet er, at kommunerne  

 er ligningsansvarlige, men under hensyn til kompleksiteten i anpartsprojekter  

 udbudt af konkrete udbydere forventes et tæt samarbejde mellem  

 involverede kommuner og regioner.
Told- og Skattestyrelsen, den 3. marts  

 1999 Frants Howitz /Karsten Juncher Bilag 1 Retningslinjer for opgørelsen af  

 ressourceanvendelsen ved ligningen Opgørelsen af den planlagte ressourceanvendelse,  

 der indgår i den kommunale ligningsplan og opgørelsen af den  

 faktiske ressourceanvendelse i den årlige redegørelse for  

 ligningens forløb, skal ske efter nedennævnte  

 retningslinjer.
 Ressourceanvendelsen ved ligningen vedrører  

 løsningen af følgende opgaver:
 -	Planlægnings- og ledelsesmæssige opgaver i direkte  

 tilknytning til ligningsopgaven.
 -	Modtagelse, klargøring og indberetning af selvangivelser.
 -	Gennemlæsning og udsøgning af selvangivelser med henblik  

 på efterfølgende ligning mv.
 -	Ligningsmæssig behandling - herunder kontrol- og  

 revisionsmæssig behandling for de indkomstår, der er omfattet af  

 produktionsåret.
 -	Udsendelse af årsopgørelser.
 -	Besvarelse af skriftlige forespørgsler og udarbejdelser af  

 udtalelser.
 -	Andre administrative rutiner i direkte tilknytning til  

 ligningsopgaven (f.eks. sagsstyring, arkivering, ekspedition, skatteberegning  

 mv.).
 Af hensyn til ensartetheden opgøres  

 ressourceanvendelsen på følgende måde:
 Den samlede planlagte ressourceanvendelse til  

 rådighed for den kommunale ligningsopgave opgøres som det  

 faktiske normerede antal arbejdstimer (dvs. opgjort eksklusive ferie, orlov,  

 sygdom, uddannelse, herunder elevtimer).
 Det således opgjorte timetal fordeles på  

 følgende skatteydergrupper:
A.
Almindelige lønmodtagere og pensionister B.
Hovedaktionærer C.
Kommanditister D.
Skatteydere med særlige forhold E.
Personligt erhvervsdrivende F.	Øvrige Under gruppen »Øvrige« registreres et eventuelt  

 planlagt ressourceforbrug på ligningsopgaver, der ikke kan  

 henføres til en eller flere af de under A-E nævnte  

 skatteydergrupper (et sådant forbrug beskrives kortfattet).
 Desuden opgøres antallet af medarbejdere, der er  

 beskæftiget ved skatteopgaver, fordelt efter følgende  

 personalekategorier:
A.
Ledere B.
Fuldmægtige herunder skatterevisorer og kandidater fra  

 højere læreranstalter C.
Assistenter og overassistenter D.
Elever Bilag 2 Bundne udsøgningskriterier Antal udsøgte Antal ændrede Antal forhøjede Forhøjelser i kr.
Antal nedsatte Nedsættelser i kr.
1. Fratrædelsesgodtgørelse 2. Salg af anparter 3. Finansielle kontrakter Bilag 3 Ligningstemaer Antal lignede Antal ændrede Antal forhøjede Forhøjelser i kr.
Antal nedsatte Nedsættelser i kr.
 1. Igangværende arbejder m.v.
2. Nye erhvervsdrivendes finansiering af  

 virksomhedskøb/etablering 3. Virksomhedsoverdragelser 4. Udgifter til revisor og advokat 5. Overdragelse af fast ejendom 6. Frigivelse af etableringsfonds- og investeringskontomidler 7. Udlejning af erhvervsejendomme 8. Afmeldte virksomheder m.v.
