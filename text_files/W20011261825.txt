 Der blev klaget over, at lægen ikke reagerede adækvat på  

 undersøgelsesfundene, som kunne tyde på  

 svangerskabsforgiftning.
Klage over manglende indlæggelse af  

 patient med symptomer på svangerskabsforgiftning Patientklagenævnet fandt, at der ikke var grundlag for kritik af  

 lægens behandling af patienten ved de to første konsultationer,  

 men at der var grundlag for kritik af, at lægen ved de to sidste  

 konsultationer ikke henviste patienten til akut vurdering ved en  

 speciallæge i obstetrik.
Nævnet lagde vægt på, at  

 lægen var opmærksom på symptomer på opståen  

 eller udvikling af svangerskabsforgiftning, og at der blev indledt  

 observation og opfølgning med måling af blodtryk, vægt,  

 æggehvidestoffer i urinen, undersøgelse for væskeophobning  

 i kroppen samt rådgivning om aflastning og hvile.
Nævnet lagde  

 endvidere vægt på, at der ved 3. kontrol påvistes  

 æggehvidestoffer i urinen, ligesom der stadig var forhøjet  

 blodtryk, og at der ved 4. kontrol igen blev påvist  

 æggehvidestoffer i urinen og at blodtrykket igen var steget.
 Nævnet bemærkede, at det er kendt, at svangerskabsforgiftning  

 kan præsentere sig med dele af sygdomskomplekset forhøjet  

 blodtryk, æggehvidestoffer i urinen, væskeophobning i kroppen,  

 hastig vægtøgning og mærkbare symptomer, og yderligere, at  

 symptomer og tegn kan optræde med varierende tydelighed i et  

 forløb.
