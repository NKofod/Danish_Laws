Ligestillingsnævnets afgørelse J.nr.
E. 2.3.14¬Det var i strid med ligelønslovens § 1, stk.3, at et firma aflønnede en kvindelig butiksbestyrer forskelligt i forhold til hendes mandlige forgænger og mandlige efterfølger.
Klageren blev tilkendt en godtgørelse på 101.250 kr.
Klageren, en kvinde, klagede over, at en lønforskel mellem klageren og hendes mandlige forgænger (og mandlige efterfølger) i en stilling som butiksbestyrer skyldtes hendes køn. ¬Den 1. september 2004 blev klageren ansat som butiksbestyrer hos indklagede.
Lønnen var aftalt til 20.000 kr. månedligt.
Klageren afløste en mandlig butiksbestyrer, som modtog en startløn på 20.-21.000 kr. månedligt og efter 3 måneders forløb blev aflønnet med 25.-26.000 kr. månedligt.
Den 13. maj 2005 meddelte klageren indklagede, at hun var gravid og forventede at gå på barsel i 2005. En mandlig bestyrer blev ansat som vikar for indklagede.
Han blev aflønnet med 21.500 kr. månedligt. ¬Indklagede anførte, at lønforskellen mellem den tidligere bestyrer, vikaren og klageren skyldtes væsentlige forskelle i arbejdsindsats, indtjening og arbejdsopgaver. ¬Nævnet fandt ikke, at indklagede havde løftet bevisbyrden for, at ligebehandlingsprincippet ikke var blevet krænket i henhold til ligelønslovens § 6, hvorfor indklagede havde overtrådt ligelønslovens § 1, stk.3. Nævnet fandt herefter, at indklagede skulle betale klageren et forskelsbeløb i henhold til ligelønslovens § 2, der svarede til lønforskellen mellem aflønningen af den tidligere mandlige bestyrer efter de første 3. måneder og af klageren (differencebeløbet). Nævnet tilkendte herefter klageren en godtgørelse på i alt 101.250 kr.
