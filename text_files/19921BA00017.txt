Nr BSF 17 Forslag til folketingsbeslutning om ordination af metadon Fremsat af Inger Stilling Pedersen (KRF) Lysholm Christensen (KRF)  

 Glønborg (KRF) Kofod-Svendsen (KRF) den 5. november 1992 Folketinget opfordrer regeringen til inden den 1. februar 1993 at fremsætte lovforslag om ordination af metadon efter følgende retningslinjer:
1. ordination af metadon til stofmisbrugere må ikke indledes, uden at der  

 samtidig iværksættes sociale behandlingstilbud, 2. metadonen skal indtages under opsyn, 3. i ganske særlige tilfælde kan lægen udlevere metadon til mere end en  

 dag uden krav om, at metadonen skal indtages under opsyn, 4. der skal i amtskommuner og/eller kommuner tilrettelægges en  

 behandlingsindsats afpasset efter lokale behandlingsbehov, og 5. Sundhedsstyrelsens kontrol med metadonordinationer skal styrkes.
Bemærkninger til forslaget Almindelige bemærkninger Det bemærkes, at det i beslutningsforslaget ved metadonbehandling  

 forstås, at der sideløbende med metadonordination tilbydes sociale  

 behandlingstilbud (sociale, pædagogiske, psykologiske og psykiatriske tilbud)  

 eller - som en undtagelse - omsorg i det sociale system.
Metadonordination  

 anvendes om den rent lægelige ordination af metadon.
Det er forslagsstillernes opfattelse, at ordination af metadon bør ske i  

 de færrest mulige tilfælde, idet metadon fastholder misbrugeren i sit forbrug  

 af skadelige stoffer.
Metadon må alene anvendes som et led i behandlingen af  

 misbrugeren med det formål at få klienten ud af misbruget.
I behandlingen af narkomaner inddrages såvel sociale, sundhedsmæssige som  

 lægelige aspekter.
Nærværende beslutningsforslag vedrører kun den  

 behandlingsform, hvori indgår anvendelse af metadon.
Det sker bl.a. på  

 baggrund af rapporten »Stofmisbrugerbehandling i Danmark - En evaluering  

 af behandlingsindsatsen på dette område«, Niels Bach, april 1992.
I rapporten påviser Niels Bach, at - den ambulante metadonbehandling af stofmisbrugere i Danmark ikke lever  

 op til flere af Alkohol- og Narkotikarådets rekommandationer på området,  

 bl.a. ordineres metadon som hovedregel uden supplerende revalideringsmæssige  

 og socialpædagogiske støtteforanstaltninger, - de praktiserende læger ordinerer fortsat halvdelen af samtlige  

 metadonbehandlinger uden samarbejde med de sociale behandlingsmyndigheder, - over 60 pct. af de stofmisbrugere, der er i metadonbehandling, supplerer  

 denne behandling med indtagelse af illegale stoffer, og at - Sundhedsstyrelsens kontrol med metadonordinationer er utilstrækkelig.
 Disse oplysninger er så alarmerende, at reglerne om anvendelse af metadon  

 i behandlingen af stofmisbrugere bør strammes.
 En god tilrettelæggelse af længerevarende metadonbehandling forudsætter  

 bl.a. et tæt samarbejde dels mellem de amtskommunale behandlingsinstitutioner  

 og primærkommunernes social- og sundhedsforvaltning, dels mellem de  

 praktiserende læger og det sociale behandlingssystem.
Bemærkninger til forslagets enkelte punkter Ad 1 Med forslaget søges det sikret, at en læge aldrig indleder en  

 metadonordination, uden at den er kombineret med en social behandling af  

 misbrugeren.
Lægen skal altså, inden han påbegynder en ordination af metadon  

 til en stofmisbruger, tage kontakt til amtskommunens institution for  

 behandling af narkomaner, og der skal udarbejdes en behandlingsplan.
Ad 2 Lægen bør klart pålægges ansvaret for, at metadonen indtages under  

 kontrol.
Det er ikke tanken, at metadonen nødvendigvis skal indtages hos  

 lægen, men han skal sikre, at misbrugeren indtager metadonen under opsyn.
Det  

 kan f.eks. ske ved, at den indtages i forbindelse med den sociale og  

 pædagogiske behandling, der er sat i værk, eller på et ambulatorium.
Ad 3 For at sikre stofmisbrugerens mobilitet kan det i ganske særlige tilfælde  

 blive nødvendigt at lade en misbruger i metadonbehandling få metadon til mere  

 end en dag uden at stille krav om, at den indtages under opsyn.
Ad 4 I rapporten fra embedsmandsudvalget om stofmisbrugere i længerevarende  

 metadonbehandling, februar 1990, er beskrevet forskellige  

 organisationsmodeller, hvorefter indsatsen over for stofmisbrugere i  

 længerevarende metadonbehandling kan organiseres.
De forskellige  

 organisationsmodeller vil ikke fuldt ud kunne anvendes i samtlige  

 amtskommuner/primærkommuner, men der skal i de enkelte amtskommuner alt efter  

 lokale behandlingsbehov og under skyldig hensyntagen til ressourcerne  

 tilrettelægges en nødvendig behandlingsindsats, således at det ikke bliver  

 illusorisk at stille krav om, at der samtidig med ordinationen af metadon  

 skal iværksættes sociale behandlingstilbud.
Der bør i alle amtskommuner og i  

 Københavns og Frederiksberg Kommuner være en bestemt instans, der har det  

 samlede overblik over stofmisbrugere i længerevarende metadonbehandling.
Ad 5 Antallet af metadonordinationer har været stærkt stigende de seneste år.  

 Fra 1983 til 1991 steg det fra 595 til 2.142. Alligevel ofrer  

 Sundhedsstyrelsen kun godt en side i publikationen »Alkohol- og  

 narkotikamisbruget 1985-89« 1991/16 på at beskrive udviklingen  

 vedrørende længerevarende metadonordinationer.
Det indicerer, at der er behov  

 for en skærpet kontrol fra Sundhedsstyrelsens side.
Skriftlig fremsættelse Inger Stilling Pedersen (KRF):
 Som ordfører for forslagsstillerne skal jeg hermed tillade mig at  

 fremsætte:
 Forslag til folketingsbeslutning om ordination af metadon.
(Beslutningsforslag nr.
B 17).
 Jeg skal i øvrigt henvise til beslutningsforslagets tekst og de  

 bemærkninger, som ledsager det, og anbefale det til Tingets velvillige  

 behandling.
