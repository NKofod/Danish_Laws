Hermed følger 2 særtryk af lov nr. 43 af 20. februar 1969 om bortfald af  

 hartkorn og matrikelskyld, der træder i kraft den 1. april 1969. Det er i  

 loven bestemt, at hartkornsangivelserne i de offentlige ejendomsregistre skal  

 bortfalde, og at matriklens arealangivelser for samtlige matrikelnumre skal  

 indføres i tingbøgerne.
Datoen for hartkornets bortfald vil blive  

 bekendtgjort i Statstidende, og fra denne dato skal adkomstdokumenter, der  

 anmeldes til tinglysning, indeholde arealstørrelse for hvert matrikelnummer,  

 som overdrages, jfr. lovens § 4.
 Med hensyn til lovens praktiske gennemførelse skal man meddele følgende:
1. Matrikeldirektoratet har truffet aftale med skattedepartementet o g I/S Datacentralen om fremstilling af areallister for samtlige  

 matrikelnumre i de ejerlav, hvor hartkornsangivelser endnu findes.  

 Datacentralen forventer at kunne levere areallisterne til  

 matrikeldirektoratet i august 1969, men da listerne i direktoratet skal  

 underkastes revision og supplering med hensyn til vej- og vandløbsarealer  

 m.v., kan de først fremsendes til tinglysningskontorerne i løbet af efteråret  

 1969. Areallisterne vil blive fremsendt samlet for hele retskredse.
2. Areallisterne er, når de leveres fra Datacentralen, ajourført til 30.  

 april 1969, nogle dog muligvis til et lidt senere tidspunkt.
Da de ikke af  

 direktoratet vil blive ført ajour med hensyn til senere arealforandringer,  

 skal alle arealer, der fremgår af matrikeldirektoratets  

 skrivelser vedrørende matrikulære forandringer efter 30. april 1969, indføres  

 i tingbøgerne.
Et areal, der på denne måde er indført i tingbogen, træder  

 i stedet for listens areal for det pågældende matrikelnummer.
Indtil  

 hartkornet bortfalder, skal hartkornsændringer noteres i tingbøgerne som  

 hidtil.
3. I retskredse, hvor fredskovskonstateringen efter skovloven (lov nr.  

 164 af 11. maj 1935) endnu ikke er afsluttet, og fredskovspligten ikke er  

 fastslået ved tinglyst deklaration m.m., skal der efter lovens § 2, stk. 2,  

 foretages notering i tingbogen ved de matrikelnumre, der står anført med  

 skovskyld, om, at de er fredskov.
Såfremt et matrikelnummer står anført såvel  

 med skovskyld som med ager- og engs hartkorn, skal der foretages notering om,  

 at en del af arealet er fredskov.
I areallisterne vil matrikelnumre  

 med skovskyld være mærket på særlig måde.
Flere matrikelnumre, der står anført med samlet skovskyld, udgør ifølge  

 udstykningslovens § 1, stk. 2, punkt b. 2, en samlet fast ejendom.
Påtræffes  

 sådanne matrikelnumre med fælles skovskyld, skal der derfor foruden notering  

 om fredskovspligten ske notering om, at de pågældende matrikelnumre udgør en  

 samlet fast ejendom.
4. Tidspunktet for hartkornets bortfald forventes at kunne fastsætte s til den 1. juli 1970, hvorfor arealerne inden denne dato skal være  

 indført i tingbøgerne.
 Landbrugsministeriet, den 28. marts  

 1969.
 P.M.V.
Vald.
Hornslet.
 /Tove Lense-Møller.
