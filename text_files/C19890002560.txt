Indledning Ved lov nr. 836 af 21. december 1988, jf. vedlagte bilag 1, er der  

 foretaget ændringer i bistandslovens §§ 26, 37, 38, 40, 42 og 138 a, jf.  

 lovbekendtgørelse nr. 171 af 25. marts 1987 med senere ændringer.
 Loven medfører:
at kontanthjælpen til unge ikke-forsørgere under 23 år ændres, at det høje børnetillæg til det ældste barn i hjemmet afskaffes, og der i  

 stedet udbetales ens børnetillæg til alle børn, at der indføres et nyt grænsebeløb for kontanthjælpen, som pr. 1. april  

 1989 er på 5.200 kr., at kontanthjælpsmodtagere i begrænset omfang kan have en arbejdsindtægt,  

 uden at den medfører fradrag i hjælpen, at der sker en præcisering af kontanthjælpsmodtageres pligt til at udnytte  

 deres arbejdsmuligheder, at der indføres et loft over § 42-hjælpen, svarende til 10/9 af højeste  

 dagpenge efter § 47 i arbejdsløshedsforsikringsloven med fradrag for skat, at kommuner, der etablerer en ekstraordinær indsats med særlige  

 beskæftigelses- og uddannelsesordninger for ledige kontanthjælpsmodtagere,  

 kan få overført statens besparelse på kontanthjælpsområdet.
 Kontanthjælp til underhold m.v.
 Lovændringen medfører nedennævnte ændringer i Socialministeriets  

 kontanthjælpsvejledning nr. 49 af 5. marts 1987, som ændret ved  

 Socialministeriets vejledning nr. 30 af 11. marts 1988.
Systematik og inddeling følger kontanthjælpsvejledningen nr. 49 af 5.  

 marts 1987. For at lette læsningen er vejledningen af 11. marts 1988  

 indarbejdet i de følgende punkter, ligesom hele punkter fra  

 kontanthjælpsvejledningen er genoptrykt, selv om der kun er foretaget mindre  

 ændringer.
Realitetsændringer og tilføjelser er markeret med en lodret streg.
1. I pkt. 6 tilføjes som 5. afsnit: »for  

 ikke-forsørgere under 23 år gælder særlige regler, jf. pkt. 7 a.« 2. I pkt. 6 a foretages følgende ændringer:
 3. Pkt. 6 c affattes således:
»c.
Børnetillægget Ved ændringen af § 37 pr. 1. juli 1987 er hjælpen til børn forhøjet fra et  

 beløb, der svarer til faderens normalbidrag, til et beløb, der svarer til 5/3  

 af normalbidraget, siden 1. juli 1988 1.027 kr. pr. måned.
 Børnetillægget udbetales fra den 1. april 1989 med dette beløb til  

 samtlige børn under 18 år i hjemmet.
Det fremgår af § 37, stk. 4, 2. pkt., at en person, der ikke har barnet  

 hos sig, men betaler bidrag til dets underhold, har ret til børnetillæg,  

 uanset om bidraget på tidspunktet for hjælpens udbetaling er udbetalt  

 forskudsvis af det offentlige.
Herved sikres det, at kontanthjælpsmodtageren  

 ikke for så vidt angår underholdsbidraget får en forøget gældsbyrde i den  

 periode, hvor der ydes kontanthjælp.
Børnetillægget svarer i denne situation  

 til det fastsatte bidrag, dog højst normalbidraget.
 Reglen finder anvendelse, uanset om den pågældende er uden eller har del i  

 forældremyndigheden.
 Hvis personer, der har fælles husførelse med andre end en ægtefælle, har  

 fællesbørn, fradrages et beløb i børnetillægget svarende til normalbidraget,  

 hvis kun den ene person modtager kontanthjælp, jf. § 37, stk. 4, 3. pkt.
 Modtager begge de samlevende forældre kontanthjælp, får barnet eet  

 børnetillæg, der kan konteres med halvdelen til hver.
 Lever barnets forældre ikke sammen, udbetales der børnetillæg til  

 forældremyndighedens indehaver med fradrag for, hvad der betales til barnet  

 fra den anden af forældrene, eventuelt i kraft af, at pågældende får  

 børnetillæg til kontanthjælpen.
Hvis et barn opholder sig hos den ene af to ikke-samlevende forældre med  

 fælles forældremyndighed, og den pågældende får kontanthjælp, finder reglen i  

 § 37, stk. 4, 3. pkt., tilsvarende anvendelse, dvs. at der ydes børnetillæg  

 med fradrag af normalbidraget.
På tilsvarende måde kan denne regel anvendes,  

 hvis barnet opholder sig lige meget hos begge forældre, når kun den ene får  

 kontanthjælp.
Får de begge kontanthjælp, kan det være rimeligt at udbetale et  

 halvt børnetillæg til hver af dem.
 Der udbetales ikke børnetillæg, når et barn er anbragt uden for hjemmet  

 efter bistandsloven, eller når et barn ved egne indtægter er i stand til at  

 forsørge sig selv.
 I modsætning til, hvad der gælder efter børnetilskudsloven, skal der  

 udbetales børnetillæg, når et barn uden kommunens medvirken f.eks. opholder  

 sig i en efterskole eller en observationsskole.
Om et barn har så store indtægter, at det er i stand til at forsørge sig  

 selv, må afhænge af en konkret vurdering i hvert enkelt tilfælde.
De  

 retningslinjer, som gælder med hensyn til forskudsvis udbetaling af bidrag,  

 kan være vejledende.
Ifølge disse vil der som regel ikke kunne  

 udbetales bidragsforskud, hvis barnets indtægter overstiger 3 x  

 normalbidraget, jf. pkt. 24 i Sikringsstyrelsens vejledning nr. 158 af 18.  

 december 1986 om børnetilskud og forskudsvis udbetaling af børnebidrag.
 I den konkrete vurdering kan der tages hensyn til særlige økonomiske  

 byrder, der hviler på familien, f.eks. store forsørgerudgifter på grund af  

 antallet af børn i familien, høje boligudgifter eller andre særlige forhold,  

 f.eks. udgifter til uddannelse (skolepenge).
Endvidere må der lægges vægt på, om der er tale om indtægt fra en ganske  

 kortvarig beskæftigelse af barnet.« 4. Pkt. 7 affattes således:
7. Niveauer og grænser for den samlede hjælp Med indførelsen af de faste ydelser pr. 1. juli 1987 blev det af  

 forenklingshensyn fastsat i § 37, stk. 5, at den samlede hjælp kunne ydes  

 uden begrænsninger af de hidtidige indtægter, forudsat at summen af  

 grundydelse, boligtillæg og børnetillæg ikke oversteg det beløb, der efter §  

 47 i arbejdsløshedsforsikringsloven udbetaltes i højeste dagpenge efter  

 fradrag for skat.
 Lovændringen pr. 1. april 1989 indebærer, at det hidtidige dagpengeloft  

 efter skat erstattes af et grænsebeløb, som i § 37, stk. 5, er beregnet til  

 4.916 kr., svarende til niveauet for januar 1987. Pr. 1. april 1989 udgør  

 grænsebeløbet 5.200 kr. månedlig.
 Hvis grundydelse med tillæg udgør mere end grænsebeløbet, og  

 ansøgeren ikke hidtil har haft indtægter eller haft indtægter, hvoraf 90 pct.  

 ligger under dette niveau, udbetales altid et beløb, svarende til  

 grænsebeløbet.
Overstiger den beregnede hjælp (grundydelse og tillæggene) grænsebeløbet,  

 er det en forudsætning for, at der kan udbetales en højere hjælp, at  

 ansøgerens hidtidige indtægter giver grundlag herfor.
Hjælpen kan i denne  

 situation ikke overstige en grænse, der svarer til 90 pct. af den hidtidige  

 indtægt i den seneste kalendermåned, før ændringen i forholdene indtrådte.  

 Dette tidspunkt vil normalt falde sammen med ansøgningstidspunktet, men for  

 nogle kontanthjælpsmodtagere kan der være tale om, at de hidtidige indtægter  

 ligger op til flere år tilbage.
I så fald må indtægterne opregnes til det  

 nuværende lønniveau.
 Med hensyn til, hvilke indtægtstyper der omfattes af indtægtsbegrebet, må  

 der tages udgangspunkt i, at indtægterne skal være løn (herunder værdien af  

 kost og logi) eller lønlignende ydelser samt andre kontante ydelser såsom  

 legater, studielån, renter m.v.
 Dette udelukker imidlertid ikke, at der efter omstændighederne kan tages  

 hensyn til andre »indtægter« i form af naturalydelser og lignende.
 Viser det sig undtagelsesvis, at indtægten i den seneste måned ikke kan  

 anses for at være et rimeligt udtryk for ansøgerens indtjeningsevne, dvs. at  

 der ikke er tale om et beløb, som pågældende typisk har haft til disposition  

 til at leve for, kan den gennemsnitlige indtægt i de seneste 3  

 kalendermåneder i stedet anvendes som individuel grænse for den samlede  

 hjælp.
I forbindelse med en separation eller skilsmisse - og for samlevende  

 parter ved samlivsophævelse - må hver af parterne betragtes som enlige,  

 således at kontanthjælpen skal beregnes på grundlag af hver af parternes  

 hidtidige indtægter.
Hvis kun den ene har haft indtægter, tages der  

 udgangspunkt i halvdelen af indtægten.
 Den samlede kontanthjælp til ægtefæller kan højst udgøre 2 x  

 grænsebeløbet, pr. 1. april 1989 10.400 kr. månedlig, med mindre de hidtidige  

 indtægter giver grundlag for at overskride dette beløb.
 Hjælp efter § 42 beregnes efter reglerne i § 37, stk. 2-4 (uden  

 nedsættelse af hjælpen efter 9 måneder). Grænsebeløbet i § 37, stk. 5, finder  

 ikke anvendelse, men erstattes af et beløb, som svarer til 10/9 af højeste  

 dagpengesats efter arbejdsløshedsforsikringsloven med fradrag for skat af  

 dette beløb, jf. § 42, stk. 2.
 Hvis den beregnede hjælp overstiger dette niveau, kan der udbetales en  

 højere hjælp, når den pågældendes tidligere indtægter giver grundlag herfor.  

 Hjælpen kan dog ikke overstige 90 pct. af den hidtidige indtægt.
 De særlige uddannelses- og/eller handicapbetingede udgifter holdes uden  

 for loftet.
Med hensyn til beregningen af 10/9 af dagpengenes højeste beløb efter  

 fradrag for skat, lægges det til grund, at personen alene beskattes af dette  

 beløb.
Det ligger heri, at man ved beregningen må gå ud fra, at den  

 pågældende ikke har andre indtægter og ikke andre fradrag end personfradraget  

 og det 3 pct.'s fradrag, som er indført i forbindelse med ikrafttrædelsen af  

 skattereformen (§ 8 i ligningsloven, jf. lovbekendtgørelse nr. 555 af 16.  

 september 1988).' 5. Efter pkt. 7 indsættes som nyt punkt:
»7 a.
Hjælp til unge ikke-forsørgere under 23 år Med ændringen af bistandsloven pr. 1. juli 1987 blev der indført særlige  

 takster for grundydelsen efter § 37, stk. 2, for unge.
Efter disse regler udgjorde grundydelsen til unge under 23 år, der ikke  

 havde forsørgelsespligt over for ægtefælle eller børn, 1.402 kr. månedlig for  

 hjemmeboende og 1.954 kr. månedlig for udeboende (juli 1988-niveau). Reglen  

 om en lavere »unge-ydelse«, der blev fastsat af hensyn til en  

 samordning med niveauet for ydelserne efter Statens Uddannelsesstøtte, gjaldt  

 dog kun, hvis den unge ikke tidligere havde haft indtægter, der oversteg  

 disse grundydelser.
Ud over grundydelsen kunne der ydes boligtillæg efter §  

 37, stk. 3.
Fra den 1. april 1989 er de særlige ungesatser for grundydelsen afskaffet  

 og i stedet udbetales en samlet ydelse, som svarer til de  

stipendiesatser for henholdsvis hjemmeboende og udeboende, der er  

 angivet i lov om Statens Uddannelsesstøtte.
Den samlede ydelse omfatter  

 således såvel grundydelsen efter § 37, stk. 2, som boligtillægget efter § 37,  

 stk. 3, og udbetales med et fast beløb uanset boligudgiftens størrelse.
En  

 eventuel boligsikring til den unge vil blive fradraget i kontanthjælpen i  

 overensstemmelse med princippet i § 37, stk. 3.
 Fra 1. august 1988 udgør SU-stipendiesatserne for hjemmeboende 1.833 kr.  

 pr. måned og for udeboende 3.000 kr. pr. måned.
Unge ikke-forsørgere under 23 år er dog berettiget til hjælp efter  

 reglerne i § 37 til personer over 23 år, hvis de tidligere har haft  

 indtægter, som har strakt sig over en periode på mindst 3 sammenhængende  

 måneder.
Indtægtsperioden behøver ikke at ligge umiddelbart forud for  

 ansøgningen om kontanthjælp.
Indtægtens størrelse efter skat skal i hver af  

 de 3 måneder overstige stipendiesatsen for en udeboende, og dette gælder,  

 uanset om der er tale om hjemmeboende eller udeboende unge.
 Enhver form for indtægt tages i betragtning, herunder også offentlige  

 ydelser som f.eks. hjælp efter § 42 og SU.
Som tidligere nævnt er unge forsørgere under 23 år ikke omfattet af de  

 særlige regler for unge i § 37, stk. 2, 2.-3. pkt.
Derimod er denne gruppe  

 berettiget til kontanthjælp efter de almindelige regler i § 37, stk. 2-4.  

 Gravide under 23 år, der har passeret 12. svangerskabsuge, overgår ligeledes  

 til kontanthjælp efter de regler, som gælder for personer over 23 år.' 6. Pkt. 9 affattes således:
9. Regulering af ydelserne Det er i § 37, stk. 7, 1. pkt., bestemt, at grundydelserne efter stk. 2 og  

 grænsebeløbet efter stk. 5 reguleres een gang årlig med en procent, der  

 fastsættes på finansloven for det pågældende år.
Reguleringen sker pr. 1. juli.
Der sker dog ikke regulering af de  

 nævnte beløb pr. 1. juli 1989, jf. § 37, stk. 8.
 De særlige ydelser til unge under 23 år reguleres som stipendier efter  

 loven om Statens Uddannelsesstøtte, jf. § 37, stk. 7, 2. pkt.
Børnetillægget reguleres på samme måde som normalbidraget, mens loftet  

 over hjælpen efter § 42 reguleres i overensstemmelse med reglerne om dagpenge  

 i arbejdsløshedsforsikringsloven.' 7. Pkt. 10 affattes således:
10. Fradrag for indtægter Det anføres i § 38, stk. 1, at der i den beregnede samlede kontanthjælp  

 efter § 37 skal foretages fradrag for indtægter, som ansøgeren og ægtefællen  

 har i den periode, da der ydes hjælp.
Reglen er en følge af princippet om, at  

 kontanthjælpen er subsidiær i forhold til andre indtægtsmuligheder.
 Inden indtægterne fratrækkes, skal de dog nedsættes med de nødvendige  

 udgifter til arbejdsredskaber og -beklædning samt til transport i forbindelse  

 med erhvervelsen af indtægterne.
 Udgifter til transport bør i almindelighed tage udgangspunkt i udgifterne  

 ved benyttelse af offentlige befordringsmidler.
Udgiften til transport i eget køretøj kan i det enkelte tilfælde være en  

 nødvendig udgift i forbindelse med erhvervelse af indtægter, hvis offentlige  

 transportmidler ikke med rimelighed kan forlanges benyttet.
Transportudgifter  

 i forbindelse med kørsel i egen bil kan i mangel af anden dokumentation  

 opgøres efter reglerne i Finansministeriets cirkulære om godtgørelse for  

 benyttelse af eget befordringsmiddel på tjenesterejse.
 Tilbagebetalte a conto bidrag til varme og elektricitet betragtes som  

 indtægter, da sådanne udgifter dækkes af boligtillægget.
Der foretages ikke fradrag i kontanthjælpen for værdien af kost m.v. under  

 ophold på sygehus eller lignende behandlingsinstitution.
Der skal være tale  

 om institutioner, som yder behandling lige som på de egentlige sygehuse.  

 Dette vil være tilfældet for så vidt angår fødeklinikker og andre til  

 sygehusvæsenet knyttede behandlingsinstitutioner, rekonvalescenthjem og  

 behandlingsinstitutioner for alkoholskadede.
Hvis opholdet strækker sig ud over 6 måneder, vil der efter en konkret  

 vurdering kunne foretages fradrag i kontanthjælpen for værdien af kost  

 m.v.
I den konkrete vurdering bør der tages hensyn til, at f.eks. en enlig  

 person kan have en betydelig besparelse ved ikke at skulle betale for mad  

 m.v., medens det kan tænkes, at en stor familie ikke vil have en mærkbar  

 besparelse ved, at een person er indlagt på sygehus eller lignende i en  

 længere periode.
 Såfremt indtægten i skattemæssig henseende er A-indkomst, foretages  

 fradraget med nettobeløbet.
Hvis der er tale om B-indkomst, bør pågældende henvises til  

 skattemyndighederne med henblik på fastlæggelse af, hvorledes indtægten skal  

 beskattes, og hvorledes skatten skal opkræves, således at der så vidt muligt  

 kan ske samtidig beskatning af B-indkomsten.
I så fald foretages fradraget i  

 kontanthjælpen ligeledes med nettobeløbet.
I tilfælde, hvor det ikke er  

 muligt at få fastsat en »samtidighedsskat« af B-indtægten, må det  

 bero på en konkret vurdering, om der kan tages hensyn til skat af B-indtægten  

 ved fradrag af indtægter i kontanthjælpen.
 Udbetaling af overskydende skat betragtes som indtægt.
 Når der er fastsat en betalingsordning for tilbagebetaling af kontanthjælp  

 efter § 27, og betalingsordningen ikke er overholdt (eller der foreligger en  

 restance for betaling for serviceydelser efter bistandsloven), indtræder det  

 sociale udvalg i retten til overskydende skat for et beløb, der svarer til de  

 forfaldne afdrag (eller den skyldige betaling).
 I disse situationer betragtes overskydende skat således ikke som indtægt.
 Feriegodtgørelse, der efter ferielovgivningen kan udbetales 1 måned før  

 ferien, skal først fradrages i kontanthjælpen, når ferien holdes, og der kan  

 kun foretages fradrag svarende til kontanthjælpen for det antal dage, som  

 feriegodtgørelsen er bestemt til at dække, jf. § 38, stk. 1, 3. pkt.
 Hvis der ydes kontanthjælp efter § 37 under et højskoleophold (jf.  

 Socialministeriets bekendtgørelse nr. 429 af 11. juni 1986, § 2), skal der  

 ikke ske fradrag for den del af stats- og kommunestøtten til opholdet, der  

 dækker udgifter, som også dækkes af kontanthjælpen.
For så vidt angår personer, der modtager hjælp til højskoleophold efter  

 § 42 er der ikke sket ændringer i forhold til de hidtil gældende regler,  

 dvs. at der fortsat efter en konkret vurdering kan reduceres for besparelser  

 ved fri kost.
Man skal dog være opmærksom på, at der er så meget tilbage af  

 grundydelsen, at den udover lommepenge også dækker faste udgifter (A-kasse,  

 licens osv.) og kost ved eventuelle besøg i hjemmet, jf. pkt. 38 i vejledning  

 om hjælp efter bistandslovens § 42. Udgifter til opholdsbetaling, hjem- og  

 besøgsrejser, materialer m.v. dækkes som uddannelsesudgifter efter § 42, jf.  

 pkt. 34 i § 42-vejledningen.
Der skal heller ikke foretages fradrag i kontanthjælpen for ydelser fra  

 godkendte sociale fonde, stiftelser og foreninger m.v., der er fritaget for  

 beskatning hos modtageren efter ligningslovens § 7, litra z.
Ifølge denne  

 bestemmelse er beløb op til 5.000 kr. om året fra hver fond m.v. fritaget for  

 beskatning.' 8. Efter pkt. 12 indsættes som nyt punkt:
»12 a.
Personer, der i en sammenhængende periode på 3 måneder eller  

 derover har modtaget kontanthjælp, kan fra 1. april 1989 tjene op til 1.000  

 kr. pr. måned efter skattetræk, uden at der sker fradrag i kontanthjælpen.
 Der skal være tale om en egentlig arbejdsindtægt, hvorimod f.eks.  

 indtægter i forbindelse med deltagelse i undervisning eller praktik, herunder  

 godtgørelser, ikke falder ind under bestemmelsen.
Muligheden for fradragsfri indtægter er begrænset til 1.000 kr. netto om  

 måneden, dog højst 6.000 kr. i alt.
Indtjeningen skal finde sted i en  

 sammenhængende kontanthjælpsperiode på 6 måneder.
Arbejdsindtægten kan  

 hidrøre fra forskellige arbejdsforhold, og der behøver ikke at være udført  

 arbejde i hver af de 6 måneder.
 Retten til fradragsfri arbejdsindtægter ved siden af kontanthjælpen gælder  

 for alle, der modtager kontanthjælp, herunder personer, der modtager  

 supplerende kontanthjælp f.eks. til en lønindtægt.
Det fradragsfri beløb kan optjenes pr. voksen kontanthjælpsmodtager i  

 husstanden.
Når der udbetales kontanthjælp til ægtepar, kan hver af  

 ægtefællerne som udgangspunkt benytte muligheden for indtjening af  

 fradragsfri indtægter efter stk. 5. Dette gælder dog kun, hvis begge  

 ægtefæller har været ude for ændringer i deres forhold.
Skyldes udbetaling af  

 kontanthjælp alene, at der er sket ændringer i den ene ægtefælles forhold,  

 mens den anden ægtefælles forhold er uændrede, kan denne anden ægtefælle ikke  

 udnytte reglen efter stk. 5. Til illustration heraf kan nævnes en situation,  

 hvor den ene ægtefælle mister sit arbejde, mens den anden ægtefælle beholder  

 sit under uændrede forhold.
I dette tilfælde vil den ægtefælle, der er i  

 arbejde, ikke kunne benytte reglen i § 38, stk. 5.
Den begrænsede mulighed for fradragsfri arbejdsindtægter kan kun gives een  

 gang i et sammenhængende kontanthjælpsforløb.
Hvis kontanthjælpsperioden  

 afbrydes ved, at der ikke udbetales hjælp til underhold m.v., og der senere  

 opstår behov for hjælp, begynder en ny kontanthjælpsperiode at løbe.
Der vil  

 så igen - efter 3 måneder - blive mulighed for at komme ind under reglen i  

 stk. 5.
 Ganske kortvarige afbrydelser af kontanthjælpen vil dog ikke bevirke, at  

 der på ny bliver mulighed for fradragsfri indtægter efter stk. 5. Afbrydelsen  

 skal have et omfang, der svarer til afbrydelsen af 9-måneders perioden i §  

 37, stk. 2, 5. pkt., dvs. som regel 1 måned, svarende til det tidsrum, for  

 hvilket der normalt udbetales kontanthjælp.
Retten til fradragsfri arbejdsindtægter efter § 38, stk. 5, gælder  

 sideløbende med reglen i stk . 7, hvorefter der skal bortses fra halvdelen af den godtgørelse, der  

 udbetales under deltagelse i produktionsskoler, vejledningskurser og  

 EIFU-kurser, jf. pkt. 13.
Ordningen skal tages op til revision inden udgangen af 1991.« 9. I pkt. 13, 5. linje, ændres »stk.  

 4« til: »stk. 7«.
 10. I pkt. 14, 1. linje, ændres »stk.  

 5« til: »stk. 8«.
 11. I pkt. 16 indsættes som sidste afsnit:
»Som følge af, at der ikke skal foretages fradrag i kontanthjælpen  

 for ydelser fra godkendte sociale fonde og foreninger m.v., der er fritaget  

 for beskatning hos modtageren, skal der heller ikke tages hensyn til disse  

 ydelser ved vurderingen af en kontanthjælpsmodtagers eller -ansøgers  

 formueforhold efter lovens § 39.« 12. Pkt. 17 affattes således:
17. Udnyttelse af arbejdsmuligheder Efter bistandslovens § 40 er det en betingelse for at få kontanthjælp, at  

 ansøgeren og den eventuelle ægtefælle i tilstrækkelig grad har udnyttet sine  

 arbejdsmuligheder.
 Der er fra 1. april 1989 sket en præcisering af kontanthjælpsmodtageres  

 pligt til at udnytte deres arbejdsmuligheder.
En kontanthjælpsmodtager vil som udgangspunkt være forpligtet til at  

 påtage sig et rimeligt tilbud om arbejde.
Dette gælder, uanset om arbejdet er  

 anvist eller henvist, og uanset om der er tale om arbejde på det almindelige  

 arbejdsmarked uden tilskud til arbejdsgiveren, eller om det er arbejde, der  

 tilbydes med løntilskud efter lov om beskæftigelsesmuligheder for unge m.v.,  

 deltagelse i beskæftigelsesprojekter eller arbejdstilbud efter lov om  

 arbejdstilbud til ledige.
Kontanthjælpsmodtageren skal ligeledes tage imod  

 tilbud om beskæftigelsesfremmende foranstaltninger, herunder  

 uddannelsestilbud, som vil kunne medvirke til at bedre den pågældendes  

 fremtidige erhvervsmuligheder, og kurser, hvor der udbetales en speciel  

 kursustakst.
Som eksempel herpå kan nævnes et tilbud om ophold på en  

 produktionsskole.
Hvis kontanthjælpsmodtageren går ind i et projekt med en lav løn eller  

 godtgørelse, vil der efter de almindelige regler i § 37 være mulighed for at  

 give supplerende kontanthjælp.
Det er dog en forudsætning, at projektet ikke  

 kan betragtes som en uddannelse, der efter § 40, stk. 2, udelukker  

 kontanthjælp.
Der kan ikke ydes kontanthjælp til en person, der afslår et tilbud om  

 arbejde eller deltagelse i beskæftigelsesfremmende foranstaltninger, som den  

 pågældende efter en konkret vurdering ikke har nogen rimelig grund til at  

 afvise, så længe tilbuddet fortsat står åbent for den pågældende.
Hvis  

 tilbuddet senere er bortfaldet, vil der være mulighed for at give  

 kontanthjælp, men denne bør i så fald ydes med tilbagebetalingspligt efter §  

 26, stk. 1, nr. 1, hvis ordlyd samtidig er bragt i overensstemmelse med § 40,  

 stk. 1, nr. 1.
 Betingelsen om, at både ansøgeren og ægtefællen skal have udnyttet sine  

 arbejdsmuligheder, fraviges, hvis den ene ægtefælle er under uddannelse, jf.  

 § 40, stk. 3.
 I § 40, stk. 1, nr. 1-5, er angivet en række eksempler på, hvordan  

 ansøgeren kan opfylde lovens betingelse om at udnytte sine arbejdsmuligheder.
Disse eksempler er ikke udtømmende, og socialforvaltningerne har derfor  

 mulighed for på andre måder at undersøge, om pågældende reelt står til  

 rådighed for arbejdsmarkedet.
F.eks. vil en selvstændig erhvervsdrivende  

 kunne opfylde betingelsen i § 40 ved i en midlertidig periode at foretage  

 nødvendig reparation og vedligeholdelse af virksomheden.
Ifølge § 40, stk. 2, 1. pkt., kan der ikke ydes hjælp til personer, som er  

 under uddannelse.
Der fastsættes dog i medfør af § 40, stk. 2, 2. pkt.,  

 nærmere regler for, i hvilke særlige tilfælde der kan ydes kontanthjælp til  

 uddannelsessøgende.
Herom henvises til Socialministeriets bekendtgørelse nr.  

 429 af 11. juni 1986 om uddannelsessøgendes ret til kontanthjælp i særlige  

 tilfælde.
Det kan specielt nævnes, at kontanthjælpsmodtagere under højskoleophold  

 kan bevare hjælpen, men må være indstillet på at afbryde højskoleopholdet for  

 at udnytte et tilbud om arbejde.' 13. I pkt. 18 foretages følgende rettelser:
Projekter med særlige beskæftigelses-  

 og/eller uddannelsesordninger Efter bestemmelsen i § 138 a, stk. 2, kan socialministeren tillade, at en  

 kommune får overført statens besparelser på kontanthjælpsområdet, når der  

 etableres en ekstraordinær indsats med hensyn til beskæftigelses- og  

 uddannelsesordninger for ledige kontanthjælpsmodtagere.
Bestemmelsen sigter på ordninger, som efter den enkelte kommunes nærmere  

 bestemmelse giver en form for beskæftigelses- og/eller uddannelsesgaranti for  

 kontanthjælpsmodtagere eller grupper af kontanthjælpsmodtagere, f.eks.  

 bestemte aldersgrupper.
Under beskæftigelsen eller uddannelsen udbetales løn  

 eller deltagergodtgørelse efter lov om beskæftigelsesmuligheder for unge m.v.  

 Det er kun, når kommunen bruger egne midler ud over »de kommunale  

 pligtbeløb« eller statslige puljebeløb efter nævnte lov, at der kan  

 blive tale om refusion af sparet kontanthjælp.
Der er tale om en forsøgsbestemmelse.
Det betyder, at socialministeren  

 skal godkende hver enkelt ordning.
Der vil i forbindelse hermed kunne stilles  

 betingelser for godkendelsen, f.eks. om evaluering af forsøget.
 I bilag 2 til denne vejledning er optaget en liste over forhold, som skal  

 oplyses ved ansøgning om godkendelse af forsøg efter § 138 a, stk. 2.
 Som bilag 3 er optaget den refusionsmodel, der vil blive brugt ved  

 beregningen af den statslige besparelse, der for et givet år kan refunderes  

 en kommune, beregningsskema, samt et regneeksempel.
 Det fremgår af beregningsskemaet, hvorledes den refusionsberettigende  

 udgift anmeldes.
 Ansøgning om godkendelse af projekter efter § 138 a, stk. 2, indsendes til  

 Socialstyrelsen, Kristineberg 6, 2100 København Ø.
Ikrafttrædelsestidspunkt og  

 overgangsspørgsmål Lovændringen træder i kraft den 1. april 1989.
 Samtidig ophæves Socialministeriets vejledning nr. 30 af 11. marts 1988 om  

 ændring af vejledning om kontanthjælp efter bistandsloven.
Personer, som umiddelbart før 1. april 1989 modtager en kontanthjælp efter  

 bistandslovens § 37, som ligger mellem det nye grænsebeløb på 5.200 kr. i §  

 37, stk. 5, og det hidtil gældende loft, svarende til højeste dagpenge efter  

 arbejdsløshedsforsikringsloven med fradrag for skat, kan ikke på dette  

 grundlag få en kontanthjælp, som overstiger 5.200 kr. månedlig.
Muligheden  

 for at få udbetalt en hjælp, der overstiger grænsebeløbet, beror på de  

 indtægter, som ligger forud for den begivenhed, der udløste kontanthjælpen.  

 Hjælpen kan i givet fald udbetales med op til 90 pct. af indtægten i den  

 seneste kalendermåned, før ændringerne i forholdene indtrådte, eventuelt den  

 gennemsnitlige indtægt i de seneste 3 måneder forud herfor, jf. § 37, stk. 5.
Efter den 1. april 1989 udbetales kontanthjælpen til unge ikke-forsørgere  

 under 23 år med et fast beløb, svarende til SU-stipendiesatserne for  

 henholdsvis hjemmeboende og udeboende.
Dette gælder, uanset om den unge forud  

 for den 1. april 1989 har modtaget en højere eller lavere hjælp.
 Unge, der efter de indtil 1. april 1989 gældende regler er blevet  

 berettiget til kontanthjælp efter de almindelige regler for personer over 23  

 år, bevarer denne ret, uanset at de ikke opfylder de nye betingelser om  

 arbejde og indtjening.
Personer, der har modtaget kontanthjælp i en sammenhængende periode på  

 mindst 3 måneder umiddelbart forud for den 1. april 1989, kan fra denne dato  

 udnytte reglen i § 38, stk. 5, om retten til fradragsfri arbejdsindtægter ved  

 siden af kontanthjælpen.
Kontanthjælpsperioder forud for den 1. april 1989  

 kan medregnes i den sammenhængende 3-måneders periode, som er en forudsætning  

 for at kunne bruge reglen i § 38, stk. 5.
Hjælpen til personer, der den 1. april 1989 er i gang med et  

 revalideringsforløb efter § 42, begrænses fra denne dato af et beløb svarende  

 til 10/9 af højeste dagpenge efter arbejdsløshedsforsikringsloven med fradrag  

 for skat af dette beløb.
Overstiger den beregnede hjælp dette niveau, kan der  

 udbetales en højere hjælp, hvis modtagerens hidtidige indtægter giver  

 grundlag herfor.
Hjælpen kan dog ikke overstige 90 pct. af den hidtidige  

 indtægt.
Personer, der forud for den 1. april 1989 har modtaget en hjælp efter §  

 42, som ligger over det nye loft - 10/9 af højeste dagpenge efter skat - kan  

 imidlertid ikke på dette grundlag få beregnet en § 42-hjælp efter den 1.  

 april 1989, som overstiger dette niveau.
Muligheden for at udbetale en højere  

 § 42-hjælp afhænger derimod af den pågældendes hidtidige indtægtsforhold  

 forud for den sociale begivenhed, se ovenfor under omtalen af grænsebeløbet i  

 § 37.
Socialministeriet, den 17. februar 1989 Aase Olesen /Hanne Hendil Bilag 1 Lov nr. 836 af 21. december 1988 Lov om ændring af lov om social bistand (Ændring af reglerne om  

 kontanthjælp) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved vort samtykke stadfæstet følgende lov:
§ 1 I lov om social bistand, jf. lovbekendtgørelse nr. 171 af 25. marts 1987,  

 som ændret ved lov nr. 213 af 10. april 1987, lov nr. 391 af 10. juni 1987,  

 lov nr. 870 af 23. december 1987, § 4 i lov nr. 128 af 12. marts 1988 og § 2  

 i lov nr. 353 af 1. juli 1988, foretages følgende ændringer:
 1. § 26, stk. 1, nr. 1, affattes således:
 2. I § 37, stk. 1, indsættes efter  

 »børnetillæg«: », jf. dog stk. 2, 2. pkt.«.
 3. I § 37, stk. 2, ophæves 2. og 3.  

 pkt., og i stedet indsættes efter 1. pkt.:
»Til unge under 23 år, der ikke har forsørgelsespligt over for  

 ægtefælle eller børn, ydes en samlet hjælp til underhold og boligudgifter  

 svarende til stipendier for henholdsvis hjemmeboende og udeboende efter lov  

 om Statens Uddannelsesstøtte.
Hvis den unge i en sammenhængende periode på 3  

 måneder har haft månedlige indtægter, der overstiger stipendiesatsen for  

 udeboende, ydes dog hjælp efter reglerne for personer over 23 år.
Unge  

 gravide, der har passeret 12. svangerskabsuge, får også hjælp efter reglerne  

 for personer over 23 år.« 4. § 37, stk. 4, 2. pkt., ophæves.
 5. § 37, stk. 5, affattes således:
»Stk. 5.  Den samlede hjælp kan højst udgøre 90  

 pct. af den hidtidige indtægt.
Dette gælder dog ikke,hvis den samlede hjælp  

 udgør 4.916 kr. månedlig eller mindre.
Hvis den samlede hjælp overstiger  

 dette beløb og 90 pct. af pågældendes hidtidige indtægter ligger under 4.916  

 kr., udgør hjælpen 4.916 kr. månedlig.
Ved hidtidig indtægt forstås indtægten  

 i den seneste kalendermåned.
Hvis dette beløb i det enkelte tilfælde ikke er  

 et rimeligt udtryk for ansøgerens indtjeningsevne, anvendes i stedet den  

 gennemsnitlige indtægt i de seneste 3 kalendermåneder.« 6. I § 37, stk. 7, 1. pkt., indsættes efter  

 »stk. 2«: »og 5«.
 7. I § 37, stk. 7, indsættes efter 1. pkt. som  

 nyt punktum:
»De særlige ydelser til unge under 23 år reguleres som stipendier  

 efter lov om Statens Uddannelsesstøtte.« 8. I § 37 indsættes efter stk. 7 som nyt  

 stykke:
»Stk. 8.  Den årlige regulering efter stk. 7, 1.  

 pkt., foretages ikke i 1989.« 9. I § 38, stk. 1, 1. pkt., indsættes efter  

 »ægtefællens indtægter«: », jf. dog stk. 5 og 7«.
 10. I § 38 indsættes efter stk. 4 som nye  

 stykker:
»Stk. 5.  Personer, der har modtaget kontanthjælp i  

 en sammenhængende periode på 3 måneder eller derover, kan have  

 arbejdsindtægter på indtil 1.000 kr. pr. måned efter skattetræk, uden at der  

 sker fradrag i kontanthjælpen, dog maksimalt 6.000 kr.
Denne mulighed for  

 fradragsfri indtægter er begrænset til i alt 6 sammenhængende måneder.
Det  

 fradragsfri beløb kan optjenes pr. voksen kontanthjælpsmodtager i husstanden.
Stk. 6.  Forslag til revision af ordningen i stk. 5 skal  

 fremsættes for Folketinget inden udgangen af 1991.« Stk. 5  og 6 bliver herefter stk. 7 og 8.
 11. § 40, stk. 1, nr. 1, affattes således:
 12. § 42, stk. 2, 3. pkt., affattes således:
»Bestemmelsen i § 37, stk. 2, 5. pkt., finder ikke anvendelse, og  

 grænsebeløbet i § 37, stk. 5, 2. og 3. pkt., erstattes af det beløb, som  

 svarer til 10/9 af højeste dagpengesats efter § 47 i lov om arbejdsformidling  

 og arbejdsløshedsforsikring m.v. med fradrag for skat af dette beløb.« 13. I § 138 a indsættes som stk. 2:
»Stk. 2.  Socialministeren kan efter indstilling  

 fra kommunalbestyrelsen tillade, at der ydes refusion fra staten til udgifter  

 til en ekstraordinær udvidelse af indsatsen med hensyn til at få personer,  

 der modtager kontanthjælp efter § 37, i beskæftigelse eller uddannelse.
Det  

 skal tilstræbes, at refusionen ikke overstiger det beløb, der skulle ydes som  

 refusion efter § 133, stk. 2, til udgifter vedrørende § 37, såfremt den  

 pågældende kommune ikke havde iværksat særlige ordninger for beskæftigelse  

 eller uddannelse.« § 2 Loven træder i kraft den 1. april 1989.
Givet på Christiansborg slot, den 21.  

 december 1988 Under Vor Kongelige Hånd og Segl MARGRETHE R.
/ Aase Olesen Bilag 2 Oplysninger, der skal være med i ansøgninger om godkendelse af projekter efter bistandslovens § 138 a, stk. 2.
1. Beskrivelse af målgruppen for den særlige  

 aktiveringsindsats.
Herunder oplysning om det ventede antal personer pr. år,  

 der vil blive omfattet.
 2. Beskrivelse af de foranstaltninger, der skal indgå  

 i den særlige indsats.
 3. Beskrivelse af foranstaltningens varighed (maks.)  

 for den enkelte og vilkår under deltagelsen.
 4. Projektets varighed (1 år, 2 år eller flere).
 5. Beskrivelse af, hvorledes projektet tænkes  

 administreret (organisation, samarbejdsparter m.m.).
 6. Budgetopstilling.
Bilag 3 Model til beregning af refusionsberettigende udgifter i forbindelse med  

 projekter efter § 138 a, stk. 2 Modellen forudsætter, at kommunen i det pågældende år fuldt ud anvender de  

 afsatte beskæftigelsesmidler (de lovpligtige beskæftigelsesmidler) i henhold  

 til § 26, stk. 1, samt eventuelle statslige puljebeløb i henhold til § 23 b i  

 lov om beskæftigelsesmuligheder for unge m.v., således at projektets midler  

 udelukkende anvendes til en udvidelse af beskæftigelsesforanstaltningerne.
Projektets midler (II i beregningsskemaet) defineres som samtlige midler afsat/anvendt ifølge kommunens budget/regnskab til  

 beskæftigelses- og uddannelsesgarantien (III i beregningsskemaet) minus kommunens lovpligtige beskæftigelsesmidler samt evt. andel i amtskommunens  

 lovpligtige beskæftigelsesmidler og statslige puljebeløb (I i  

 beregningsskemaet).
Derimod skal evt.
EF-tilskud ikke medregnes.
 Det beløb, der kan anmeldes til statsrefusion i det enkelte år, er den  

 sparede kontanthjælp som følge af projektet, dog kan der maksimalt anmeldes  

 et beløb svarende til kommunens udgift til projektet.
 Den sparede kontanthjælp beregnes ved hjælp af følgende formel:
hvor A = Summen af kontanthjælpsudbetalingen i den seneste fulde måned inden  

 deltagelse i beskæftigelsesforanstaltningerne til samtlige  

 kontanthjælpsmodtagere, som deltager i årets beskæftigelsesforanstaltninger  

 finansieret af både de lovpligtige beskæftigelsesmidler og  

 projektets midler.
 B = Antal kontanthjælpsmodtagere, som deltager i årets  

 beskæftigelsesforanstaltninger finansieret af både de lovpligtige  

 beskæftigelsesmidler og projektets midler.
(A/B svarer således til den gennemsnitlige månedlige kontanthjælpsudgift,  

 der spares som følge af beskæftigelsesforanstaltningerne.) C = Antal deltagermåneder*) finansieret af projektets midler, jf.  

 beregningsskemaets formel (samtlige deltagermåneder gange projektets midlers  

 andel af de samlede midler til beskæftigelsesforanstaltningerne).
Det refusionsberettigende beløb anføres på det almindelige refusionsskemas  

 linje vedrørende kontiene 5.01.13, 16 og 20, forbigående hjælp.
Dette gælder  

 både ved forskudsanmeldelser og ved restafregning.
Beregningsskema vedrørende sparet kontanthjælp Projekter efter § 138 a, stk. 2 Nøgletal:
 III.
(Anføres på refusionsskema til Sikringsstyrelsen under pkt. 5.01.13, 16 og  

 20.) Eksempel Beregningsskema vedrørende sparet kontanthjælp Projekter efter § 138 a, stk. 2 Nøgletal:
