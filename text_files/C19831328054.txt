 For i videst muligt omfang at undgå overførsel af smitte til danske husdyr  

 via personer, der har haft kontakt med klovbærende dyr i forbindelse med  

 arbejde eller ophold af anden årsag i udlandet, har Veterinærdirektoratet  

 udarbejdet følgende retningslinier vedrørende  

 smittebeskyttelsesforanstaltninger.
1. Forbered om muligt hjemrejsen fra udlandet, inden  

 udrejsen finder sted fra Danmark.
Denne forberedelse bør tage sigte på, at  

 værktøj, måleinstrumenter, tøj m.v., der forventes anvendt i en besætning,  

 kan efterlades ved projektet på stedet.
2. Ved anvendelsen af engangsovertrækstøj og -fodtøj  

 under besøg på ejendomme med husdyr efterlades dette på ejendommen.
Ved  

 anvendelsen af vaskbart overtrækstøj og støvler, rengøres dette omhyggeligt,  

 inden ejendommen forlades.
 3. Rengør og desinficer omhyggeligt alt, som har været  

 i direkte eller indirekte kontakt med dyr, og som nødvendigvis skal med til  

 Danmark, se omstående.
 4. Drøft evt. rengøring og desinfektion med den  

 veterinære bistand, som måtte være tilknyttet projektet.
 5. Undlad enhver direkte og indirekte kontakt til  

 danske husdyr inden for de første 48 timer efter ankomsten til Danmark.
6. Forekommer der under et ophold ved et projekt  

 udbrud af en ondartet smitsom husdyrsygdom, bør dette meddeles til firmaets  

 ledelse i Danmark.
Ledelsen kan dernæst, såfremt det skønnes nødvendigt,  

 indhente oplysninger i Veterinærdirektoratet om evt. særlige  

 smittebeskyttelsesforanstaltninger vedrørende den forekommende sygdom.
 De ovennævnte retningslinier er udarbejdet med henblik på at hindre  

 indslæbning af mund- og klovesyge, kvægpest, svinepest og andre tabvoldende  

 hysdyrsygdomme.
DESINFEKTION AF TØJ M.M.
FORUD FOR HJEMREJSE TIL DANMARK EFTER OPHOLD I  

 UDLANDET, HVOR DER HAR VÆRET KONTAKT MED KLOVBÆRENDE DYR 1. Tøj og fodtøj Rengjort tøj kan desinficeres ved neddypning i eller ved aftørring med et  

 alkalisk a) desinfektionsmiddel (ph større end 10) eller ved oversprøjtning  

 (spray) med et middel, der indeholder aldehyder b).
2. Værktøj og måleinstrumenter Rengjort værktøj og måleapparatur desinficeres med alkaliske a) eller  

 aldehydholdige b) desinfektionsmidler.
3. Papir, dokumenter Varmebehandles ved 60 grader C i 30 min. eller desinficeres med  

 aldehydholdige b) desinfektionsmidler i en lukket beholder (plastpose) i 4-6  

 timer.
-------------------------------------------------------------------- Udover de ovennævnte desinfektionsmidler kan Citronsyre (0,1%) anvendes  

 som desinfektionsmiddel ved beskyttelse mod overslæbning af mund- og  

 klovesyge virus.
 Veterinærdirektoratet, November 1983.
