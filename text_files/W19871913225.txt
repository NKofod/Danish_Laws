 Der fandtes at være hjemmel til at rejse pensionssag og tilkende  

 pension til en person, der ikke selv havde ønsket pension tillagt.
 REDEGØRELSE FOR SAGEN:
En socialforvaltning havde i september 1984 rejst sag om tilkendelse af  

 førtidspension til en gift person P, der havde en psykisk lidelse.
Sagen var  

 rejst i samarbejde med P's læge.
Om P's sociale og arbejdsmæssige forhold var det oplyst, at hun fra 1964  

 til 1979 havde haft fuldtidsarbejde, senest som husassistent på et plejehjem,  

 hvorfra hun var blevet afskediget på grund af samarbejdsvanskeligheder.
P.  

 modtog herefter arbejdsløshedsdagpenge indtil september 1983, hvor hun blev  

 sygemeldt og overgik til at modtage sygedagpenge.
Udbetalingen af  

 sygedagpenge var standset med udgangen af april 1985, da P's lidelse blev  

 betegnet som stationær.
P's ægtefælle havde en indtægt på ca. 135.000 kr.  

 årlig.
I forbindelse med socialforvaltningens forberedelse af P's sag om pension  

 havde det ikke været muligt for forvaltningen at få P til at medvirke ved  

 udfyldelsen af pensionsskemaet.
P havde heller ikke villet medvirke til  

 indhentelse af en psykiatrisk speciallægeerklæring.
 Det sociale udvalg indstillede i september 1985 til revaliderings- og  

 pensionsnævnet, at P fik tilkendt mellemste førtidspension, og udvalget  

 udbetalte forskud på pension fra den 1. oktober 1985.
Efter at revaliderings- og pensionsnævnet havde underrettet P om sagens  

 modtagelse, meddelte hun nævnet, at hun trak ansøgningen tilbage.
Nævnet  

 fortsatte imidlertid behandlingen af sagen og traf i april 1986 afgørelse om,  

 at nævnet ville være sindet at tilkende mellemste førtidspension fra den 1.  

 oktober 1984, hvis P inden for en frist af 3 måneder over for det sociale  

 udvalg tilkendegav, at hun alligevel ville modtage pensionen.
 P reagerede ikke på denne henvendelse.
 AFGØRELSEN, DER KLAGES OVER:
Revaliderings- og pensionsnævnet afslog i juli 1986 at tilkende P  

 førtidspension.
Nævnet lagde herved vægt på, at hun ikke selv havde ønsket  

 førtidspension tilkendt, at de foreliggende helbredsoplysninger ikke gav  

 grundlag for at antage, at hun var ude af stand til at varetage egne  

 interesser, og at hun iøvrigt ikke oppebar anden offentlig hjælp.
 KLAGEN TIL ANKESTYRELSEN:
 Det sociale udvalg anførte bl.a., at der i lov om social pension, § 21, er  

 hjemmel til, at det sociale udvalg kan rejse sag om pension til en person,  

 der ikke selv har søgt herom, og at revaliderings- og pensionsnævnet ikke  

 kunne fratage socialudvalget denne ret ved at overlade det til ansøgeren at  

 træffe beslutning om, hvorvidt hun ønskede pension.
Udvalget anførte endvidere, at de helbredsmæssige betingelser for  

 tilkendelse af pension måtte anses for opfyldt, hvilket også var  

 tilkendegivet i revaliderings- og pensionsnævnets afgørelse.
Under hensyn til  

 P's lidelse var det herefter ikke rimeligt at tvinge hende til kontakt med  

 offentlige myndigheder.
Endelig oplyste udvalget, at ægtefællen den 1. august 1986 havde forladt  

 hjemmet og havde til hensigt at søge separation.
P havde samtidig hermed  

 taget ophold hos familie.
 LOVGRUNDLAG:
 Lov om social pension, § 21.
 ANKESTYRELSENS AFGØRELSE:
 Ankestyrelsen finder, at der er hjemmel til at rejse pensionssag og  

 tilkende pension til en person, uanset at den pågældende ikke selv har ønsket  

 pension tillagt.
 Sagen hjemvises til Revaliderings- og pensionsnævnet med henblik på en  

 vurdering af de helbredsmæssige betingelser.
