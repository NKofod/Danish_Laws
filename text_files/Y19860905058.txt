Af vedtægterne for produktionshøjskolen fremgik, at der var tale om en  

 selvejende institution med en bestyrelse på 5 medlemmer, hvoraf 3 udpegedes  

 af byrådet.
Bestyrelsen var institutionens øverste myndighed og varetog  

 dennes overordende anliggender, herunder beslutning om ansættelse og  

 afskedigelse af institutionens forstander, som således ikke var kommunalt  

 ansat.
 Udtalt, at bestemmelserne i § 29, stk. 2 og stk. 3, i lov om  

 kommunernes styrelse, efter deres ordlyd alene omfatter  

 kommunalbestyrelsesmedlemmer, som er ansat af kommunalbestyrelsen.
 Det er imidlertid almindeligt antaget i teori og praksis, at  

 bestemmelserne er udtryk for en almindelig retsgrundsætning, og at disse  

 derfor ikke kan anses for udtømmende at gøre op med, i hvilket omfang et  

 kommunalbestyrelsesmedlem er afskåret fra medlemskab af et stående udvalg  

 eller økonomiudvalget.
Efter indenrigsministeriets opfattelse kunne den retsgrundsætning, som  

 bestemmelserne i § 29, stk. 2 og 3, er udtryk for, ikke føre til, at  

 forstanderen for produktionshøjskolen måtte anses for udelukket fra  

 medlemskab af økonomiudvalget.
Ministeriet lagde herved bl.a.
 vægt på, at byrådet, der ifølge vedtægterne skulle godkende skolens  

 budget og regnskab, ikke udøvede administrerende eller tilsynsmæssige  

 funktioner i forhold til produktionshøjskolen.
 I skrivelse af 7. januar 1986 (brev nr. 7964/SR-1e) har Nakskov byråd  

 anmodet indenrigsministeriet om en udtalelse i en sag vedrørende byrådsmedlem  

  Peter  Nielsens eventuelle medlemskab af økonomiudvalget.
 Peter  Nielsen, som er valgt til byrådet fra 1. januar 1986, er  

 forstander for den selvejende institution Nakskov Produktionshøjskole.
Tilsynrådet for Storstrøms amt har i skrivelse af 18. december 1985 til  

 Nakskov byråd udtalt, at det finder, at forstanderen for produktionshøjskolen  

 ikke lovligt kan være medlem af økonomiudvalget.
Uanset at  

 produktinshøjskolen efter vedtægterne ikke er en kommunal institution, finder  

 tilsynsrådet således - bl.a under hensyn til kommunens flertal i bestyrelsen  

 - at den retsgrundsætning, som reglen i § 29, stk. 2, i lov om kommunernes  

 styrelse, er udtryk for, må finde anvendelse, idet økonomiudvalget, når den  

 umiddelbare forvaltning af beskæftigelsesmæssige spørgsmål er henlagt til det  

 ifølge styrelsedsvedtægten, optræder som stående udvalg.
Som oplyst i skrivelse af 14. februar 1986 har indenrigsministeriet  

 anmodet tilsynsrådet om en udtalelse over sagen.
Tilsynsrådet har i skrivelse  

 af 20. februar 1986 udtalt, at rådet kan henholde sig til dets udtalelse af  

 18. december 1985 til Nakskov byråd.
Efter Nakskov byråds opfattelse er tilsynsrådets udtalelse udtryk for en  

 yderst restriktiv fortolkning af den kommunalt styrelseslov.
Byrådet finder,  

 at en vurdering af, om et byrådsmedlem lovligt kan sidde i økonomiudvalget,  

 bør ske i henhold til § 29, stk. 3, i styrelsesloven.
Byrådet har videre  

 anført, at § 29, stk. 3, litra b, alene omhandler kommunalt ansatte, og at  

 det klart fremgår af vedtægterne for produktionshøjskolen, at det er  

 bestyrelsen, der træffer beslutning om ansættelse og afskedigelse af skolens  

 forstander, som derfor ikke er kommunalt ansat.
Byrådet har yderligere  

 oplyst, at produktionshøjskolen også reelt er en selvejende institution, idet  

 samtlige overordnede anliggender rent faktisk varetages af bestyrelsen,  

 således at Nakskov byråds - og hermed økonomiudvlagets - berøringsflade med  

 skolen i praksis udelukkende omfatter godkendelse af budget og regnskab.
 I denne anledning skal indenrigsministeriet udtale følgende:
Bestemmelserne i § 29, stk. 2 og stk. 3, i den kommunale styrelseslov,  

 omfatter efter deres ordlyd alene kommunalbestyrelsesmedlemmer, som er ansat  

 af kommunalbestyrelsen.
Det er imidlertid almindeligt antaget i teori og  

 praksis, at bestemmelserne er udtryk for en almindelig retsgrundsætning, og  

 at disse derfor ikke kan anses for udtømmende at gøre op med, i hvilket  

 omfang et kommunalbestyrelsesmedlem er afskåret fra medlemskab af et stående  

 udvalg eller økonomiudvalget.
De hensyn, der ligger bag bestemmelserne i §  

 29, herunder hensynet til at sikre effektiviteten i udvalgens tilsyn med den  

 kommunale forvaltning, kan efter omstændighederne gøre sig gældende med samme  

 styrke også i tilfælde, hvor der er tale om et ikke-kommunalt ansat  

 kommunalbestyrelsesmedlem.
Om dette er tilfældet, må bero på en konkret  

 vurdering af de foreliggende forhold.
Det fremgår af vedtægterne for Nakskov Produktionshøjskole, at der er tale  

 om en selvejende institution med en bestyrelse på 5 medlemmer, hvoraf 3  

 udpeges af Nakskov byråd.
Bestyrelsen er institutionens øverste myndighed og  

 varetager dennes overordnede anliggender, herunder beslutning om ansættelse  

 og afskedigelse af institutionens forstander.
Bestyrelsen træffer endvidere -  

 efter samråd med institutionens medarbejdere - andre beslutninger af mere  

 indgribende betydning for institutionen.
Byrådet godkender det af bestyrelsen vedtagne budget, der omfatter en  

 opgørelse over behovet for offentlige tilskud.
Det er oplyst, at kommunens  

 tilskud ifølge budgettet for 1986 forventes at ville udgør 1.300.500 kr.,  

 mens tilskuddet fra undervisningsministeriet forventes at udgøre 975.500 kr.  

 Skolens bruttoudgifter er beregnet til 2.428.000 kr.
Byrådet godkender  

 endvidere driftsregnskab og status.
Herudover har byrådet alene beføjelser  

 med hensyn til godkendelse af vedtægtsændringer eller indstilling af skolens  

 drift.
Byrådet har således ikke administrative eller tilsynsmæssige  

 beføjelser i forhold til produktionshøjskolen.
 På baggrund af det om bestyrelsens og byrådets beføjelser anførte,  

 herunder navnlig at byrådet ikke udøver administrerende eller tilsynsmæssige  

 funktioner i forhold til produktionshøjskolen, finder indenrigsministeriet  

 ikke, at den almindelige retsgrundsætning, som bestemmelserne i § 29, stk. 2  

 og stk. 3, i den kommunale styrelseslov, er udtryk for, kan føre til, at  

 forstanderen for produktionshøjskolen må anses for udelukket fra medlemskab  

 af økonomiudvalget.
 Tilsynsrådet for Storstrøms amt har modtaget en kopi af denne skrivelse.
 P.M.V.
 E.B.
