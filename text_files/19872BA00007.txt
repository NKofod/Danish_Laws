Nr BSF 7 Forslag til folketingsbeslutning om ændring af lov om afgift af renter af  

 forbrugslån Fremsat af Stavad (S) Pia Gjellerup (S) Lykketoft (S) Bollmann (CD) Mimi  

 Jakobsen (CD) Bente Juncker (CD) den 21. juni 1988 Vedtaget ved anden (sidste) behandling den 28. juni 1988 Det pålægges regeringen at fremsætte lovforslag senest tirsdag den 4. oktober 1988 efter følgende retningslinjer:
Med virkning fra afgiftsåret 1988 at ændre reglerne for lån optaget inden  

 1. januar 1987. Sigtet skal være at opnå administrative forenklinger og at  

 friholde gamle lån fra afgiften op til et loft under bestemte  

 afviklingsforudsætninger.
For så vidt der bliver tale om at lempe afgiften  

 for disse gamle lån, skal det ske på en sådan måde, at det  

 opsparingsfremmende formål ikke svækkes.
Oprindeligt fremsat forslag Det pålægges regeringen at fremsætte lovforslag senest tirsdag den 4.  

 oktober 1988 efter følgende retningslinjer:
Med virkning fra afgiftsåret 1988 at ændre reglerne for lån optaget inden  

 1. januar 1987. Sigtet skal være at opnå administrative forenklinger og at  

 friholde gamle lån fra afgiften op til et loft under bestemte  

 afviklingsforudsætninger.
For så vidt der bliver tale om at lempe afgiften  

 for disse gamle lån, skal det ske på en sådan måde, at det  

 opsparingsfremmende formål ikke svækkes.
Bemærkninger til forslaget Beslutningsforslaget har til formål at pålægge regeringen at fremsætte  

 lovforslag i overensstemmelse med den aftale, der blev indgået i december  

 1987 imellem de daværende regeringspartier og Socialdemokratiet, og som Det  

 Radikale Venstre senere tilsluttede sig.
Teksten i beslutningsforslaget er fuldstændig identisk med ovennævnte  

 aftale.
Vælger regeringen at tage udgangspunkt i de forhandlinger, der blev  

 ført imellem aftaleparterne i begyndelsen af 1988, er forslagsstillerne  

 indforstået hermed.
Det betyder, at definitionen på »gamle lån« til  

 lån, der er optaget før 1. januar 1987, kan fraviges i den udstrækning, hvor  

 det er hensigtsmæssigt for at leve op til aftaletekstens målsætning.
 Derimod lægger forslagsstillerne stor vægt på, at renter af »gamle  

 lån« fritages i et sådant omfang, at lovens tilfældige virkninger bliver  

 imødegået.
Ligeledes er det af afgørende betydning, at lovens administrative  

 problemer bliver løst.
Det indebærer, at långivernes indberetning til  

 skattemyndighederne bør muliggøre en automatisk opdeling imellem  

 afgiftspligtige og afgiftsfrie renter.
