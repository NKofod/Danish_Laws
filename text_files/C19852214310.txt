Cirkulæreskrivelse om modregning af  

 efterbetalingsbeløb i tilbagebetalingsbeløb Kommentar m.v.:
 Afgørelsen fastslår, at der ikke er hjemmel i  

 arbejdsløshedsloven til at modregne et efterbetalings-  

 beløb i et tilbagebetalingsbeløb, når  

 arbejdsløshedskassen er eneansvarlig for tilbagebetalings-  

 beløbet.  

 Afgørelsen er ikke anket.
 Meddelelse om afgørelsen:
 Den 10. juli 1984 tilskrev direktoratet  

 Kommunalarbejdernes Arbejdsløshedskasse således:
 "Vedrørende medlem af kassen nr.  

               ,                                             .
 Ved skrivelse af 12. juni 1984   som ændret ved  

 skrivelse af 22. juni 1984   har kassen meddelt, at medlemmet på grund  

 af fejlagtig beregnet dyrtidsregulering m.v. har fået udbetalt i alt  

 brutto kr. 810 for lidt i efterløn, og at medlemmet på grund af  

 urigtig beregning af arbejdskravet har fået udbetalt i alt brutto kr.  

 2.340 for meget i efterløn.
 Det anføres endvidere i kassens skrivelse, at  

 kassen påtager sig eneansvaret for den fejlagtige udbetaling på  

 grund af urigtig beregning af arbejdskravet, dog således, at kassen  

 modregner efterbetalingsbeløbet til medlemmet i  

 tilbagebetalingsbeløbet.
 I denne anledning skal man meddele, at direktoratet er  

 enig med kassen i, at medlemmet har modtaget i alt brutto kr. 810 for lidt i  

 dagpenge, som skal efterbetales til medlemmet.
 Herudover er direktoratet enig med kassen i, at medlemmet  

 med urette har modtaget i alt brutto kr. 2.340, hvilket beløb kassen  

 er eneansvarlig for, jfr. arbejdsløshedslovens § 86, stk. 2.
 For så vidt angår det af kassen anførte  

 vedrørende modregning af efterbetalingsbeløbet i  

 tilbagebetalingsbeløbet skal direktorat bemærke, at der ikke i  

 arbejdsløshedsloven er hjemmel til at foretage en sådan  

 modregning, når kassen er eneansvarlig for en tilbagebetaling i henhold  

 til arbejdsløshedslovens § 86, stk. 2.
 Kassen er derfor forpligtet til snarest muligt at  

 fremsende efterbetalingsbeløbet, i alt brutto kr. 810, til  

 medlemmet.
 Direktoratets afgørelse kan i henhold til § 99,  

 stk. 1 i lov om arbejdsformidling og arbejdsløshedsforsikring inden 4  

 uger fra modtagelsen indbringes for ankenævnet for  

 arbejdsløshedsforsikringen, Amaliegade 25, 1256 København  

 K.
