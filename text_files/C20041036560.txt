Vejledning  

 om behandling af samværssager (Det skærpede ændringskriterium i samværssager) Indhold:
 1.
Ændring af det  

 løbende samvær og konkrete fravigelser heri 1.1.
Indledning 1.2.
Formålet med  

 ændringen 1.3.
 Væsentlig  

 forandrede forhold og ændring af enkeltstående samvær, herunder feriesamvær  

 m.v.
 1.4.
Erstatningssamvær 1.5.
Afgrænsning af  

 begrebet samvær 1.6.
Særligt om ændring  

 af aftalt samvær 2.
Sagsbehandlingen  

 ved afvisning af ansøgning om ændring af samvær 3.
Førstegangsfastsættelse  

 af samvær 4.
Oversigt over  

 sagstyper 1. Ændring af det løbende samvær og konkrete  

 fravigelser heri 1.1. Indledning Ved § 3, nr. 3, i lov nr. 446 af 9. juni 2004 om ændring af lov  

 om ægteskabs indgåelse og opløsning og forskellige andre love  

 (Regelforenkling  

 på det familieretlige område m.v.) er reglerne om ændring af aftale eller  

 afgørelse om samvær i § 17, stk. 2, i lov om forældremyndighed og samvær  

 blevet  

 ændret med virkning fra den 1. oktober 2004.
 Efter ændringen har § 17, stk. 2, følgende ordlyd:
»Statsamtet kan ændre en aftale eller afgørelse om samvær, hvis  

 ændringen er bedst for barnet, navnlig på grund af væsentlig forandrede  

 forhold.« Denne lovændring indebærer, at kriteriet for, hvornår der kan  

 ske ændring af en eksisterende samværsaftale eller -afgørelse, er blevet  

 skærpet, sådan at ændring som udgangspunkt alene kan ske, hvis der er tale om  

 væsentlig forandrede forhold.
Ændringen tager udgangspunkt i, at statsamterne normalt kun  

 skal tage stilling til spørgsmål, der har betydning for de overordnede rammer  

 omkring samværet.
Hermed tænkes navnlig på spørgsmål, som har betydning for,  

 om  

 samværet overordnet set kan gennemføres.
Spørgsmål af mere detailpræget  

 karakter må parterne henvises til at løse indbyrdes, eventuelt gennem  

 børnesagkyndig rådgivning eller konfliktmægling.
 Statsamtet skal i  

 stedet gøre en indsats for at bibringe forældrene en forståelse for  

 vigtigheden  

 af, at de  af hensyn til deres børns velfærd og trivsel  selv  

 påtager sig  

 ansvaret for at løse de spørgsmål, som det fremover ikke længere vil være op  

 til myndighederne at træffe afgørelse om.
Efter det skærpede  

 ændringskriterium kan statsamtet afvise at behandle en anmodning om ændring  

 af  

 aftalt eller fastsat samvær, medmindre den, der anmoder om ændringen,  

 påviser,   

 	  

 at der foreligger  

 væsentlig forandrede forhold, eller   

 	  

 at det eksisterende  

 samvær ikke er til barnets bedste.
 Dette gennemgås i pkt. 1.3.
Ved ændring forstås enhver ændring af det løbende samvær og  

 justering af eller fravigelse fra det gældende samvær.
Dette omfatter også  

 ændring af enkeltstående samvær (ad hoc ændring).
 Samtidig berører ændringen også sager om erstatningssamvær,  

 hvilket gennemgås i pkt. 1.4.
Derudover fremgår det af bemærkningerne til lovforslaget, at  

 statsamterne ikke skal tage stilling til spørgsmål, der ligger uden for  

 begrebet samvær.
Dette er omtalt i pkt. 1.5.
 Når statsamtet afviser at behandle en anmodning om ændring af  

 samvær, skal statsamtet tilbyde forældrene børnesagkyndig rådgivning eller  

 konfliktmægling, jf. pkt. 1.2.
 Nogle særlige forhold i relation til ændring af aftalte samvær,  

 herunder situationer hvor parterne ønsker en aftale om samvær nedfældet i en  

 samværsresolution, er behandlet i pkt. 1.6.
 En oversigt over, hvilke sager  

 statsamtet kan afvise at behandle, og hvilke sager der skal behandles som  

 hidtil, findes i pkt. 4.
 Endelig indeholder pkt. 2 en gennemgang af sagsbehandlingen ved  

 afvisning af ansøgning om ændring af samvær.
Ændringen af § 17, stk. 2, berører ikke direkte aftaler og  

 afgørelser om førstegangsfastsættelse af samvær.
Det skærpede  

 ændringskriterium  

 indebærer imidlertid, at der ved førstegangsfastsættelse skal indarbejdes en  

 vis fleksibilitet og fremtidssikring i samværsafgørelsen.
Dette kan f.eks.  

 ske  

 ved at lade afhentning og aflevering foregå inden for bestemte intervaller i  

 stedet for på bestemte klokkeslæt, ved at lade afhentning foregå i barnets  

 daginstitution,  

 skole e.lign., eller ved at lade andre end samværsforælderen deltage i  

 afhentningen og afleveringen af barnet.
Dette er beskrevet i pkt. 3.
1.2. Formålet med ændringen Formålet med at skærpe kriteriet for ændring af samvær er bl.a.  

 at skabe ro om samværet samt at gøre det klart for forældrene, at de har et  

 fælles ansvar for, at samværet bliver gennemført på en måde, der er  

 hensigtsmæssig for barnet.
Når statsamtet afviser at behandle en ansøgning om ændring af  

 samvær efter § 17, stk. 2, bør statsamtet henvise forældrene til selv at løse  

 spørgsmålet.
Samtidig skal statsamtet tilbyde forældrene børnesagkyndig  

 rådgivning eller konfliktmægling.
Herved er det op til forældrene selv at indgå aftaler om at  

 bytte samværsweekender e.lign.
Da det skærpede ændringskriterium gælder,  

 uanset  

 om det er bopælsforælderen eller samværsforælderen, der søger om at få  

 samværet  

 ændret, vil parterne have en gensidig interesse i at samarbejde på en  

 fleksibel  

 måde.
Dette kan medvirke til at mindske forældrenes interesse i  

 hyppige henvendelser til statsamtet for at få ændret samværet.
Herved dæmmes  

 der op for evigt verserende sager, der i nogle tilfælde skaber  

 lange perioder  

 med uro.
Endvidere undgås den forværring af samarbejdsklimaet mellem  

 forældrene  

 og den belastning for barnet, der ligger i, at statsamtet hyppigt behandler  

 spørgsmål om samværet.
 Hvis forældrene ikke umiddelbart er i stand til at samarbejde,  

 kan statsamtet hjælpe dem med selv at finde løsninger på samværsspørgsmålene.  

 Det tilbud om børnesagkyndig rådgivning eller konfliktmægling, som statsamtet  

 skal give forældrene i forbindelse med en afvisning af en anmodning om  

 ændring  

 af samvær, er således et væsentligt led i bestræbelserne på i højere grad at  

 overlade ansvaret for en løsning af samværsspørgsmål til forældrene.
 1.3. Væsentlig forandrede forhold og ændring af  

 enkeltstående samvær, herunder feriesamvær m.v.
 Det skærpede ændringskriterium vil navnlig få betydning for  

 ansøgninger om enkeltstående fravigelser af samværet, dvs. ad hoc ændringer.  

 Sådanne  

 ændringer  

 af samvær,  

 f.eks. på grund af større familiebegivenheder, er ikke af overordnet  

 betydning  

 for gennemførelsen af samværet.
Dette betyder, at statsamtet kan afvise at behandle en  

 ansøgning om bortfald eller flytning af et samvær, f.eks. for at barnet kan  

 deltage i en af forældrenes bryllup, bedsteforældrenes guldbryllup eller  

 sted-/halvsøskendes barnedåb, fødselsdag eller konfirmation.
Det samme gælder  

 for  

 en ansøgning om ændring af samvær, fordi den, der forestår afhentningen og  

 afleveringen af barnet, ikke kan gøre dette i overensstemmelse med  

 afgørelsen.
 Ansøgning om ændring af samvær kan afvises uanset, om det er  

 bopæls- eller samværsforælderen, der søger om at få samværet ændret.  

 Kriterierne for afvisning er de samme.
Det skærpede ændringskriterium betyder også, at statsamtet kan  

 afvise at behandle en ansøgning om placering af feriesamvær, dvs. samvær i  

 sommer-,  

 efterårs- og vinterferierne samt julen og påsken m.v.
Dette gælder dog kun  

 situationer, hvor de overordnede rammer for samværet er aftalt eller fastsat  

 efter indførelsen af det skærpede ændringskriterium.
Ved fastsat samvær er  

 det  

 endvidere en betingelse, at statsamtet har orienteret parterne om, at  

 statsamtet som udgangspunkt afviser at tage stilling til placering af  

 feriesamvær.
I andre situationer kan statsamtet ikke afvise at behandle en  

 ansøgning om placering af feriesamvær.
I disse sager bør statsamtet for at  

 undgå senere tvister om placering af feriesamvær vejlede parterne om  

 betydningen af det skærpede ændringskriterium og opfordre dem til at indgå en  

 generel aftale om placering af feriesamværet.
Hvis parterne ikke kan blive  

 enige om en sådan ordning, har de som nævnt umiddelbart neden for mulighed  

 for  

 at anmode statsamtet om at fastsætte bestemmelser, der generelt regulerer  

 feriesamværet fremover.
Der henvises til pkt. 3.
Når der ansøges om generelle ændringer af samværet, skal  

 statsamtet vurdere, om ændringen er af så væsentlig betydning for de  

 overordnede rammer omkring samværet, at det kan begrunde en ændring af  

 samværet.
Det er således ikke alle former for forandrede forhold,  

 der kan  

 begrunde, at statsamtet realitetsbehandler en ændringsansøgning.
Eksempelvis  

 kan statsamtet efter en konkret vurdering afvise at behandle mindre generelle  

 ændringer  

 af afhentnings-/afleveringssted eller -tidspunkt.
Dette skal ses i lyset af  

 muligheden for at fastsætte mere fleksible og smidige samværsordninger, jf.  

 pkt. 3.
 Endelig har skærpelsen af ændringskriteriet betydning for sager  

 om erstatningssamvær; dette er nærmere beskrevet nedenfor i pkt. 1.4.
 Når statsamtet afviser at behandle en ansøgning om ændring af  

 samværet, skal samværet gennemføres i overensstemmelse med den gældende  

 samværsresolution, medmindre forældrene aftaler andet.
Som nævnt i pkt. 1.2. skal statsamtet i disse situationer  

 opfordre forældrene til selv at løse problemerne.
Samtidig skal statsamtet  

 tilbyde børnesagkyndig rådgivning eller konfliktmægling.
Uanset ovenstående kan der dog forekomme situationer, hvor  

 forældrene har behov for, at rammerne for samværet fastlægges mere  

 detaljeret,  

 selvom der ikke foreligger væsentlig forandrede forhold.
Dette kan f.eks.  

 være  

 tilfældet, hvis den gældende afgørelse eller aftale om samværet ikke kan  

 gennemføres efter sit indhold.
I så fald fastsætter statsamtet de  

 bestemmelser,  

 der er nødvendige for at samværet kan gennemføres, men også med den  

 fleksibilitet m.v. der er beskrevet i pkt. 3.
Der kan også forekomme situationer, hvor parterne på grund af  

 et meget højt konfliktniveau ikke vil kunne få det løbende samvær til at  

 fungere, medmindre det fastlægges mere detaljeret.
Det kan her være  

 nødvendigt  

 at behandle en anmodning om ændring af det løbende samvær, selvom der ikke  

 foreligger væsentlig forandrede forhold.
Dette gælder dog ikke,  

 hvis  

 anmodningen alene angår ændring af enkeltstående samvær.
Samværet skal herudover fortsat altid fastsættes ud fra, hvad  

 der er bedst for barnet  uanset at der ikke foreligger væsentlig  

 forandrede  

 forhold.
Aftaler eller afgørelser, der strider mod, hvad der er bedst for  

 barnet, kan således altid ændres.
Dette gælder f.eks., når forældrene har  

 aftalt samvær i et omfang, der strider mod, hvad der er bedst for barnet.
1.4. Erstatningssamvær Statsamterne behandler mange sager, hvor samværsforælderen  

 søger om erstatningssamvær, fordi et samvær af en eller anden grund ikke er  

 blevet gennemført.
Erstatningssamvær er som udgangspunkt ikke et spørgsmål, der  

 har overordnet betydning for gennemførelsen af samvær.
Dette skyldes, at  

 tabet  

 af nogle få samværsdage i almindelighed ikke vil skade forholdet mellem  

 barnet  

 og samværsforælderen, når de i øvrigt har et hyppigt og regelmæssigt samvær.
 På denne baggrund og som følge af det skærpede  

 ændringskriterium bør statsamterne derfor være tilbageholdende med at  

 fastsætte  

 erstatningssamvær.
 Dette betyder, at statsamtet kan afvise at behandle ansøgninger  

 om erstatningssamvær, hvis ikke ansøgeren sandsynliggør, at der er grundlag  

 for  

 at fastsætte erstatningssamvær.
 Er der tale om enkeltstående aflysninger, bør der som  

 udgangspunkt ikke fastsættes erstatningssamvær.
 Der fastsættes ligeledes normalt ikke erstatningssamvær, når  

 aflysningen af samvær skyldes samværsforælderens forhold.
Hvis samværet aflyses på grund af barnets forhold, f.eks. på  

 grund af barnets sygdom, eller fordi barnet skal på lejrskole, spejdertur  

 e.lign., bør der normalt heller ikke fastsættes erstatningssamvær.
Der kan  

 dog  

 fastsættes erstatningssamvær, hvis aflysningerne har et sådant omfang, at det  

 svækker forbindelsen mellem barnet og samværsforælderen.
 I følgende situationer kan fastsættelse af erstatningssamvær  

 være af væsentlig betydning for forholdet mellem barnet og samværsforælderen.  

 Listen er ikke udtømmende:
   

 	  

 Hvis den af  

 forældrene, der har barnet boende, har chikaneret samværet.
   

 	  

 Hvis der kun er samvær  

 i begrænset omgang.
   

 	  

 Hvis samværet aflyses  

 gentagne gange over en kortere periode, eller hvis aflysningerne har et  

 sådant  

 omfang, at det svækker forbindelsen mellem barnet og samværsforælderen.
   

 	  

 Hvis samvær aflyses i  

 større omfang end ellers, fordi bopælsforælderen afholder væsentligt mere  

 ferie  

 end normalt, eller hvis ferien ikke afholdes sammenhængende.
 Når statsamtet afviser at behandle en anmodning om  

 erstatningssamvær, skal statsamtet tilbyde børnesagkyndig rådgivning eller  

 konfliktmægling, jf. pkt. 1.2.
1.5. Afgrænsning af begrebet samvær Forældre forventer i vidt omfang, at der ved afgørelser om  

 samvær også tages hensyn til, at afgørelsen skal være hensigtsmæssig for  

 forældrene.
Samtidig forventer de, at statsamterne afgør selv relativt små  

 uenigheder om samværet, og at statsamterne tager stilling til spørgsmål, der  

 ligger uden for begrebet samvær og vilkårene herfor, f.eks. hvor meget tøj,  

 barnet skal have med til samvær, hvad det skal have at spise, om det må se  

 TV,  

 og i givet fald hvilke udsendelser, og i øvrigt spørgsmål der må anses at  

 vedrøre barnets almindelige opdragelse.
Endelig anmoder nogle forældre, der  

 ikke er i stand til at kommunikere om samværet, statsamtet om at fungere som  

 postkontor og sende beskeder, breve m.v. mellem forældrene og  

 nogle gange  

 også gaver til barnet.
Det er præciseret i forarbejderne, at sådanne spørgsmål ligger  

 uden for samværsbegrebet, da de ikke har betydning for den overordnede  

 gennemførelse  

 af samværet.
Statsamterne kan derfor afvise at behandle ansøgninger herom.
 Er tvisten herom udtryk for en generel uenighed om samværet,  

 skal statsamtet tilbyde forældrene børnesagkyndig rådgivning eller  

 konfliktmægling,  

 jf. pkt. 1.2.
1.6. Særligt om ændring af aftalt samvær Som nævnt i pkt. 1.1. omfatter det skærpede ændringskriterium  

 også ændring af aftalt samvær.
Et aftalt samvær kan således som udgangspunkt  

 kun ændres, hvis der foreligger væsentlig forandrede forhold, eller ændringen  

 vil være bedst for barnet, jf. ovenfor.
 Det skærpede ændringskriterium vil dog kunne give anledning til  

 nogle særlige problemer i relation til aftalte samværsordninger.
 Dette skyldes bl.a., at mange aftaler om samvær er mere løst  

 formulerede end fastsatte samvær, eller at der ikke har været indgået en  

 egentlig aftale om samværet, men at det har været praktiseret efter en mere  

 eller mindre fast ordning.
 Hvis der opstår uenighed om en sådan samværsaftale eller -ordning,  

 kan enhver af forældrene anmode statsamtet om at træffe afgørelse om  

 samværet,  

 også selvom der ikke i øvrigt foreligger væsentlig forandrede forhold.
I så fald fastsættes samværet som udgangspunkt i  

 overensstemmelse med aftalen eller ordningen.
Det vil dog ofte være påkrævet  

 at  

 udfylde aftalen og fastsætte de bestemmelser, der er nødvendige for, at  

 samværet overordnet set kan gennemføres.
I den forbindelse bemærkes, at aftaler, der indebærer, at  

 barnet skal være lige meget hos begge forældre (deleordning), falder uden for  

 begrebet samvær.
Hvis parterne har aftalt en deleordning, skal statsamtet  

 efter  

 ansøgning fastsætte et samvær, der kan rummes inden for lovens samværsbegreb.  

 Statsamtet kan dog kun træffe afgørelse om samværet, hvis forældrene er enige  

 om, hvor barnet skal bo.
 Endelig bemærkes, at statsamtet ikke er bundet af parternes aftaler  

 om overvågning af samværet eller om eventuelle undersøgelser af barnet i  

 offentligt regi.
2. Sagsbehandlingen ved afvisning af ansøgning om  

 ændring af samvær Hvis den, der ansøger om ændring af samvær, ikke kan påvise, at  

 der forligger væsentlig forandrede forhold, eller at det fastsatte eller  

 aftalte samvær ikke er til barnets bedste, kan statsamtet afvise at behandle  

 ansøgningen uden først at have forelagt den for den anden forælder.
 Hvis ansøgningen om ændring af samværet ikke er begrundet,  

 eller der er tvivl om, hvorvidt der er grundlag for at behandle ansøgningen,  

 kan det være nødvendigt at indhente yderligere oplysninger fra ansøgeren.
Sandsynliggør ansøgeren, at betingelserne for at behandle sagen  

 er opfyldt, forelægger statsamtet ansøgningen for den anden forælder.
Hvis  

 den  

 anden forælder f.eks. afkræfter ansøgerens oplysninger, kan statsamtet   

 efter  

 partshøring  afvise at behandle anmodningen eller afslå ændringen,  

 medmindre  

 den skønnes at være bedst for barnet.
 Søges der samtidig om flere ændringer, kan statsamtet afvise at  

 behandle nogle af anmodningerne og realitetsbehandle de øvrige spørgsmål.
I nogle situationer har ansøgeren ikke mulighed for at påvise,  

 at betingelserne for at få en ændring af samværet realitetsbehandlet er  

 opfyldt.
Dette kan f.eks. være tilfældet, hvis samværet er blevet afslået  

 eller  

 begrænset på grund af barnets psykiske forhold e.lign.
Som udgangspunkt vil  

 samværsforælderen i sådanne situationer ikke kunne få fat i udtalelser om  

 forbedringer i barnets situation, og samværsforælderen vil derfor ikke kunne  

 påvise, at der foreligger væsentlig forandrede forhold.
I disse  

 situationer  

 kan statsamtet ikke afvise at realitetsbehandle en ansøgning om fastsættelse  

 eller udvidelse af samvær, medmindre det må anses for udelukket, at barnets  

 forhold kan have forandret sig på en relevant måde, siden den seneste  

 udtalelse  

 om barnet blev udfærdiget.
 Ved at afvise at behandle ansøgningen uden først at forelægge  

 den for den anden forælder, kan det undgås, at den anden forælder oplever, at  

 der konstant verserer sager, som han eller hun skal forholde sig til, og som  

 ofte belaster forælderen og ikke sjældent også barnet.
Statsamtet skal begrunde et afslag på at behandle en ansøgning  

 om ændring af samværet.
Afgørelsen skal derfor meddeles ansøgeren skriftligt.  

 Samtidig skal ansøgeren orienteres om muligheden for at påklage afgørelsen  

 til  

 Familiestyrelsen.
Endelig skal statsamtet orientere den anden forælder om  

 afgørelsen.
3. Førstegangsfastsættelse af samvær Ændringen af § 17, stk. 2, berører som nævnt i pkt. 1.1. ikke  

 førstegangsfastsættelser af samvær.
Sådanne afgørelser skal derfor træffes  

 efter de hidtil gældende retningslinjer.
 For at varetage formålet med det skærpede ændringskriterium  

 bedst muligt skal behandlingen af sager om førstegangsfastsættelse af samvær  

 dog ændres på følgende punkter:
 Ved førstegangsfastsættelse af samvær skal statsamtet orientere  

 forældrene om det skærpede ændringskriterium, herunder at ikke enhver ændring  

 af forholdene kan begrunde ændring af samværet.
 Endvidere skal statsamtet sikre, at parterne får mulighed for  

 at give samværsafgørelsen en vis fleksibilitet og fremtidssikring, således at  

 mindre ændringer af forholdene ikke bevirker, at resolutionen ikke kan  

 gennemføres efter sin ordlyd.
 Endelig skal statsamtet gøre en indsats for at bibringe  

 forældrene en forståelse for vigtigheden af, at de  af hensyn til deres  

 børns  

 velfærd og trivsel  selv påtager sig ansvaret for at løse de spørgsmål,  

 som  

 det fremover ikke længere vil være op til myndighederne at træffe afgørelse  

 om.  

 Samtidig skal statsamtet vejlede forældrene om adgangen til at få  

 børnesagkyndig rådgivning eller konfliktmægling.
 Særligt i relation til  

  

 afhentning og aflevering  

 af  

 barnet i forbindelse med samværet kan der være grundlag for at overveje  

 fleksible  

 løsninger, der gør det muligt at gennemføre samværet, selvom der sker  

 ændringer  

 i arbejdstider, køreplaner eller barnets fritidsinteresser, eller den, der  

 skal  

 hente eller aflevere barnet, bliver forsinket.
Dette kan bl.a. ske ved, at afhentnings- og afleveringstidspunkterne  

 fastsættes i rimelige intervaller.
Statsamtet kan således eksempelvis  

 bestemme,  

 at barnet skal kunne afhentes om fredagen i sit hjem mellem klokken 16 og 17,  

 mens aflevering fastsættes til at foregå i barnets hjem søndag mellem klokken  

 17 og 18.
Det bemærkes i den forbindelse, at der efter Familiestyrelsens  

 opfattelse som udgangspunkt ikke er noget til hinder for at lade afhentningen  

 foregå i barnets daginstitution, skole e.lign., selvom bopælsforælderen  

 protesterer mod det.
Afgørelsen herom beror dog på en konkret vurdering.
Det  

 kan ikke bestemmes, at afhentningen skal foregå i en institution e.lign.,  

 hvis  

 institutionen modsætter sig at have kontakt med den pågældende forælder.
 Hvis afhentningen skal foregå i institutionen eller skolen, kan  

 det bestemmes, at afhentningen f.eks. skal ske mellem klokken 14 og 16,  

 forudsat at dette passer med institutionens aktiviteter eller skolens  

 undervisningsplaner.
 Når der er grundlag for at fastsætte f.eks. udvidet  

 weekendsamvær eller hverdagssamvær med overnatning, kan det bestemmes, at  

 aflevering foregår i skolen ved skoletids begyndelse eller i  

 daginstitutionen,  

 når dagens aktiviteter starter.
 Samtidig kan afhentning og aflevering fastsættes i forhold til  

 objektive begivenheder, f.eks. første (tog)afgang efter kl. 16.
 Der er som udgangspunkt heller ikke er noget til hinder for   

 efter et konkret skøn  at lade andre end samværsforælderen forestå  

 afhentningen og afleveringen af barnet, hvis der er tale om en voksen  

 ansvarlig  

 person, som barnet kender og har tillid til, f.eks. samværsforælderens  

 forældre, ægtefælle/samlever m.v.
 Fastsættes samværet ud fra disse retningslinier, kan det hjælpe  

 med til at gøre afhentningen og afleveringen så fleksibel og smidig som  

 mulig.
Når det er fastsat, at afhentning eller aflevering skal foregå  

 i et interval, skal barnet som udgangspunkt kunne afhentes og afleveres i  

 hele  

 intervallet.
Samværet anses for misligholdt, når samværsforælderen efter  

 udløbet af intervallet ikke har kunnet få barnet udleveret.
Det samme gælder  

 ved aflevering af barnet efter samvær.
Foregår afhentningen i barnets  

 daginstitution, kan barnet dog ikke afhentes, før barnets deltagelse i  

 aktiviteter i institutionen er afsluttet.
 Statsamtet bør endvidere tilstræbe at  

 placering af  

  

 feriesamvær,  

 dvs.  

 samvær i sommer-, efterårs- og  

 vinterferierne samt julen og påsken m.v., følger klare  

 retningslinier.  

 I relation til sommerferiesamvær kan dette eksempelvis  

 ske ved, at ferien for hver forælder placeres i nogle bestemte uger (de to  

 første uger af juli i lige år og de 2 sidste uger af juli i ulige år), eller  

 ved at forældrene skiftes til at vælge ferieperiode først.
 Ønsker forældrene ikke dette, skal statsamtet vejlede dem om,  

 at statsamtet som udgangspunkt fremover kan afvise at træffes afgørelse om  

 selve placeringen af feriesamvær.
4. Oversigt over sagstyper Nedenfor er beskrivelserne i pkt. 1.3.  1.5. om det skærpede  

 ændringskriterium sat i skemaform.
Det bemærkes, at hverken hovedkategorierne  

 eller eksemplerne er udtømmende.
Sagstyper der skal behandles som hidtil Sagstyper som statsamtet normalt kan  

 afvise at behandle Hovedkategorier Hovedkategorier - Førstegangsfastsættelse af samvær.
 - Sager, hvor ændring vil være bedst for barnet.
 - Sager, hvor der er tvivl om, hvorvidt ændring vil være  

 bedst for barnet.
 - Sager, hvor forholdene er væsentlig forandrede.
 - Erstatningssamvær pga. chikane af samværet.
 - Sager om forhold, der ikke har betydning for samværets  

 overordnede gennemførelse.
 - Ad hoc ændring af samvær, herunder feriesamvær.
- Erstatningssamvær, bortset fra erstatningssamvær pga.  

 chikane - Sager, hvor forholdene ikke er væsentlig forandrede.
 - Henvendelser, der vedrører barnets almindelige  

 opdragelse m.v.
Eksempler Eksempler - Sager, hvor anmodning om ændring begrundes med, at samværsforælderen  

 er blevet ustabil (f.eks. som følge af uligevægtighed, psykisk sygdom,  

 misbrugsproblemer m.v.) - Anmodning om ændring pga. overgreb, f.eks. incest eller  

 vold.
 - Sager, hvor der i øvrigt er væsentlig forandrede  

 forhold som f.eks.:
 1) Afgørelsen er truffet eller  

 aftalen er indgået for lang tid siden, og barnet er nu væsentligt ældre.
 2) Et barn, der skal høres, har en anden holdning til  

 samværet end tidligere.
 3) Der er sket flytning, jobskifte eller lignende.
 4) Samværsforælderen udnytter ikke samværet.
 5) Der er sket ændringer, der bevirker, at samværet ikke  

 kan gennemføres på en hensigtsmæssig måde for barnet, f.eks. ændringer i  

 barnets skolegang eller fritidsinteresser, eller der er sket en væsentlig  

 forøgelse af konfliktniveauet mellem forældrene.
 - Sager om ændringer af afhentnings- eller  

 afleveringssted eller -tidspunkt, medmindre spørgsmålet har betydning for, om  

 samværet overordnet set kan gennemføres.
 - Sager om bortfald/flytning af samvær, f.eks. for at  

 barnet kan deltage i en af forældrenes bryllup, bedsteforældrenes guldbryllup  

 eller sted- eller halvsøskendes barnedåb, fødselsdag eller konfirmation.
 - Erstatningssamvær når samværet er blevet aflyst pga.  

 samværsforælderens egne forhold eller barnets sygdom.
 - Henvendelser om f.eks. sengetider, tøj, TV og mad under  

 samvær og opdragelse i almindelighed.
