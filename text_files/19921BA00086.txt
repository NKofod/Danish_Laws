Nr BSF 86 Forslag til folketingsbeslutning om en undersøgelse af alternative faste  

 forbindelser under Øresund og de trafikale tilslutningsmuligheder i  

 Københavnsområdet Fremsat af Tommy Dinesen (SF) Pernille Frahm (SF) Gade (SF) Birgitte  

 Husmark (SF) Jes Lunde (SF) den 25. marts 1993 Folketinget opfordrer regeringen til at fremlægge en detaljeret  

 redegørelse om de samlede miljømæssige, trafikale og økonomiske konsekvenser  

 af:
 1. En boret jernbanetunnel.
 2. En boret jernbanetunnel til biltog.
 3. Forskellige alternative løsningsmodeller for de trafikale  

 tilslutningsmuligheder i Københavnsområdet.
Bemærkninger til forslaget Beslutningsforslaget er en genfremsættelse af SF's forslag nr.
B 43 fra  

 folketingsåret 1990-91, 2. saml., se Folketingstidende 1990-91, 2. saml.,  

 forhandlingerne sp. 1848 og sp. 3487 samt tillæg A sp. 3389. Forslaget blev  

 dengang afvist af broforligets partier og kun støttet af Det Radikale Venstre  

 og Kristeligt Folkeparti.
 Allerede dengang var der mange, der argumenterede mod broløsningen, som  

 det bl.a. ses af bilag 1.
 I februar måned 1993 fik Folketingets Trafikudvalg tilsendt det svenske  

 koncessionsnævns afgørelse og det internationale ekspertpanels foreløbige  

 rapport (se bilag 2 og 3).
 Der hersker stor usikkerhed med hensyn til konsekvenserne for miljøet,  

 trafikken og økonomien i en fast forbindelse over eller under Øresund.
 Eksempelvis har Dansk Fiskeriforening, Jagtorganisationernes Fællesudvalg  

 og Det Grønne Kontaktudvalg tidligere rettet henvendelse til Folketingets  

 Miljø- og Planlægningsudvalg og Folketingets Trafikudvalg om dette emne.  

 (Henvendelsen er optrykt som bilag 1 til beslutningsforslaget).
 Det er derfor forslagsstillernes opfattelse, at der bør foretages  

 undersøgelser af alternative forslag til den kombinerede vej- og  

 jernbaneforbindelse på Øresund.
 Undersøgelserne bør derfor også omfatte en boret jernbaneforbindelse.  

 Denne forbindelse er tidligere blevet afvist af økonomiske grunde; men  

 inddrager man hele det brede spektrum af økonomiske og miljømæssige følger,  

 kan det meget vel vise sig, at den kombinerede forbindelse bliver mere  

 usikker, hvorfor det ikke vil være rimeligt kun at vurdere denne forbindelse  

 og ikke alternativerne.
 Undersøgelserne skal omfatte påvirkningen af havmiljøet, herunder  

 vandgennemstrømningen til og fra Østersøen, og af luftforurening og  

 trafikstøj, herunder også med hensyntagen til det forventede trafikspring ved  

 de forskellige forslag.
 Til en vurdering af følgerne for luftforureningen hører også en  

 redegørelse for den langsigtede trafikudvikling, som henholdsvis den borede  

 jernbanetunnel og den kombinerede forbindelse fremmer.
Den faste forbindelse kommer til at binde os økonomisk i mindst 30 år  

 efter færdiggørelsen, hvorfor der nødvendigvis må inddrages et mere  

 langsigtet perspektiv end blot en fremskrivning af de nuværende  

 udviklingstendenser.
En klar belysning af følsomheden for økonomien ved andre  

 udviklinger, f.eks.
CO2-kvotering, må også med.
 Vurderingen af de trafikale konsekvenser skal omfatte såvel anlægget på  

 vandet som de tilhørende landbaserede anlæg.
Redegørelsen vedrørende de økonomiske konsekvenser skal foruden de  

 anlægsmæssige omkostninger, der bør tage højde for de ovenfor anførte  

 miljøkrav, omfatte, hvilken betydning bl.a. indførelse af CO2-afgifter på  

 benzin vil få.
Derudover skal den give en vurdering af forbindelsens  

 erhvervsmæssige betydning, og redegørelsen bør i øvrigt baseres på faktiske  

 undersøgelser og indhøstede erfaringer med lignende anlæg.
København, den 9. januar 1991 Bilag 1 Til regering og Folketing Vedtagelse af en Øresundsbro nu er miljømæssigt uforsvarlig Planerne om etablering af en Øresundsbro mellem Malmø og Amager er dybt  

 bekymrende.
Broanlæggets miljømæssige konsekvenser er ikke tilfredsstillende  

 belyst.
Det har således ikke kunnet dokumenteres, at anlægget kan etableres  

 med nul-effekt på miljøet.
På den baggrund opfordrer vi Folketinget til at udskyde vedtagelsen af en  

 anlægslov for broforbindelsen over Øresund.
Man bør endvidere afvente  

 erfaringerne og konsekvenserne af den faste Storebæltsforbindelse.
I stedet  

 anbefales det, at der udarbejdes en trafikpolitik, der er miljømæssigt  

 forsvarlig.
 Miljømæssige konsekvenser af en Øresundsbro:
En Øresundsbro vil modvirke opnåelsen af den begrænsning af  

 energiforbruget, der er tvingende nødvendig.
Specielt inden for  

 trafiksektoren er der behov for en reduktion af energiforbruget.  

 Internationalt går trafikplanlægningen i stigende grad i retning af  

 togtransport, da denne transportform er såvel økonomisk som økologisk  

 forsvarlig.
Det er ikke muligt at opnå sikkerhed for nuleffekt på miljøet.
Der er  

 derimod sikkerhed for, at en broforbindelse ikke får nogen positive effekter  

 på miljøet.
Der er meget stor risiko for, at en broforbindelse vil medføre en  

 ringere vandkvalitet i Østersøen.
Endvidere vil såvel Øresund som Køge Bugt  

 blive direkte negativt berørt af anlægsbyggeriet.
Etableringen og tilstedeværelsen af en bro syd om Saltholm er uforenelig  

 med beskyttelsen af det enestående og internationalt betydningsfulde  

 naturområde på og omkring øen.
Etableringen af broforbindelsen vil desuden  

 være en overtrædelse af EF's direktiv af 2. april 1979 om beskyttelse af  

 vilde fugle.
Med venlig hilsen Bent Rulle, formand Kristian Raunkjær, formand Christian  

 Hjorth, formand Dansk Fiskeriforening Jagtorganisationernes Dansk Ornitologisk Forening Fællesudvalg p.v.a.
