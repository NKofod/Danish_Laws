Vejledning om overvåget transport (kanalisering) Indledning Denne vejledning er udarbejdet til brug i kontrolenhederne og på grænsekontrolstederne.
Når sendinger af varer, underlagt kravet om offentlig kontrol på et grænsekontrolsted, importeres til Unionen, skal deres transport fra ankomstgrænsekontrolstedet til virksomheden på bestemmelsesstedet og deres ankomst til deres bestemmelsessted i Unionen i henhold til EU-lovgivningen, i visse tilfælde overvåges for at forebygge risici for folke- og dyresundheden.
Transport af sendingen tillades kun, hvis grænsekontrollen er faldet gunstigt ud.
Vejledningen beskriver, hvad grænsekontrollen, kontrolenhederne og virksomhederne skal gøre i forbindelse med overvåget transport.
Forsegling af sendinger af animalske produkter, animalske biprodukter og afledte produkter fra tredjelande, der i henhold til Kommissionens delegerede forordning (EU) 2019/16661) og Kommissionens forordning (EU) nr. 142/20112) efter endt offentlig kontrol på grænsekontrolsteder skal føres myndighedsovervåget (overvåget transport) til et endeligt bestemmelsessted beskrives i vejledningen.
Vejledningen omhandler også forsegling i forbindelse med transport af ikke-konforme varer som skibsproviant til skibe i international fart.
Supplerende bestemmelser er fastsat i Veterinærkontrolbekendtgørelsen nr. 1351 af 10. december 20193), hvor begrebet overvåget transport er defineret som kanalisering Proceduren i denne vejledning anvendes såvel ved indførsel fra tredjelande som ved genindførsel af EU-varer.
Procedure for sendinger under overvåget transport Der skal foretages forsegling af alle sendinger der videresendes under proceduren overvåget transport.
 Dog er det ikke nødvendigt at genforsegle sendinger, hvor det ved ID-kontrollen er fastslået, at det segl som er anvendt, er det segl som er angivet i sundhedscertifikatet, og hvor kontrollen ikke har brudt dette segl.
 Animalske biprodukter (ABP) som i Kommissionens forordning (EU) 142/2011 er benævnt med i henhold til direktiv 97/78 artikel 8 transporteres direkte skal føres overvåget.
Fremgangsmåde 1) Grænsekontrollen forsegler sendinger, der skal sendes overvåget, og krydser boks II. 13  acceptabel for monitorering af i CHED.
Boks II. 18 og II. 19  consignment resealed udfyldes.
Hvis ID-kontrol er udført som forseglingskontrol, skrives det oprindelige forseglingsnummer jf. boks I. 17  containernummer/plombenummer, ellers angives det nye plombenummer 2) Sendingerne skal køres direkte til bestemmelsesvirksomhederne  ABP-virksomheder skal være godkendt til at modtage sendinger under overvåget transport.
Liste over godkendte danske virksomheder kan findes på Fødevarestyrelsens hjemmeside -  Liste over godkendte og registrerede ABP-virksomheder, -anlæg og -driftsledere i Danmark  Hvis der er tale om en genindførsel, skal bestemmelsesvirksomheden ikke være godkendt til at modtage sendinger under overvåget transport 3) Grænsekontrollen sender via TRACES besked til bestemmelsesvirksomhedens kontrolenhed om, at sendingen er på vej  Hvis modtagevirksomheden ikke tidligere har modtaget sendinger under overvåget transport, skal grænsekontrollen fremsende Informationsskrivelsen om procedure for overvåget transport til virksomheden (skrivelsen er vedlagt som bilag 1 til denne vejledning) 4) Når sendingen under overvåget transport ankommer til bestemmelsesvirksomheden, skal virksomheden straks og senest dagen efter modtagelse bekræfte modtagelsen over for kontrolenheden.
Dette gælder også for sendinger, som føres overvåget fra en BCP i en anden medlemsstat.
 Fødevarestyrelsens kontaktformular på Fødevarestyrelsens hjemmeside. . Virksomheden skal vedhæfte et fotografi, som er taget inden virksomheden bryder forseglingen.
Seglnummeret på det officielle segl skal tydeligt fremgå af fotoet.
Bestemmelsesvirksomheden skal herudover overholde de oplistede krav fra Veterinærkontrolbekendtgørelsen nr. 1351 af 10. december 2019.
5) Kontrolenheden sender en kvitteringsmail til bestemmelsesvirksomheden 6) Kontrolenheden bekræfter modtagelse af sendingen under overvåget transport over for grænsekontrollen ved at udfylde CHED del III boks III. 5 i det relevante CHED i TRACES 7) Virksomhederne skal føre fortegnelser over deres modtagelse af sendinger under overvåget transport og afklipning af myndighedssegl (liste med modtagelsesdato, CHED-nummer, containernummer og seglnummer) 8) Virksomheden skal gemme alle afklippede myndighedssegl fra modtagne sendinger under overvåget transport til næste ordinære tilsyn.
Seglene overleveres til den tilsynsførende når denne er på kontrolbesøg 9) Virksomheden skal straks underrette kontrolenheden, hvis der konstateres uregelmæssigheder 10) Kontrolenheden kontrollerer fortegnelser over og fotografier af modtagne sendinger under overvåget transport ved ordinære tilsyn 11) Den tilsynsførende sørger for, at afklippede og overleverede myndighedssegl er ødelagt, så de ikke kan misbruges, herunder at de bliver behørigt bortskaffet 12) Kontrolenheden skal sørge for at have opsat TRACES brugerprofilen, så der modtages besked fra grænsekontrollen i TRACES, når sendinger under overvåget transport er på vej til en virksomhed inden for kontrolenhedens geografiske område.
Dette gøres ved at krydse af i CHED certificate follow up submitted.
13) Kontrolenheden kan foretage stikprøvevis kontrol på bestemmelsesvirksomheden ved modtagelse af sendinger under overvåget transport 14) Kontrolenheden foretager den nødvendige kontrol på bestemmelsesvirksomheden, hvis der er mistanke om uregelmæssigheder ved modtagelsesproceduren af sendinger under overvåget transport Fødevarestyrelsen, den 12. juli 2022 Sine Norlander Andreasen Bilag 1) Informationsskrivelse om procedure for overvåget transport (kanalisering) Jf. gældende lovgivning, kapitel 7 i bekendtgørelse nr. 1351 af 10. december 20191) må bestemmelsesvirksomheder selv bryde forseglingen ved modtagelse af sendinger under overvåget transport, hvis de etablerer en simpel egenkontrol for proceduren.
 Når sendinger under overvåget transport ankommer, skal virksomheden gøre følgende:
1) Tag et billede af den ubrudte forsegling.
Seglnummeret skal fremgå tydeligt 2) Klip forseglingen og informer straks, og senest dagen efter modtagelsen af sendingen, jeres lokale kontrolenhed via Fødevarestyrelsens kontaktformular på Fødevarestyrelsens hjemmeside.
Skriv øverst i henvendelsen Modtagelse af sending under overvåget transport samt varetypen f.eks. Foder, Fødevare eller Animalsk biprodukt, angiv CHED-nummeret og vedhæft billedet af den intakte forsegling.
Skriv gerne hvilken kontrolenhed, der skal modtage informationen 3) Indskriv sendingen i jeres oversigt over modtagne sendinger under overvåget transport og afklipning af myndighedssegl.
Både modtagedato, CHED-nummer, seglnummer og containernummer/AWB-nr. skal skrives i oversigten.
Oversigten skal kunne forevises Fødevarestyrelsen på anmodning 4) Gem dokumentation, dvs. oversigt, billeder og CHED fra modtagne sendinger under overvåget transport i mindst 3 år 5) Gem afklippede myndighedssegl fra sendingerne til næste tilsyn.
Her skal alle afklippede segl overleveres til den tilsynsførende 6) Underret straks kontrolenheden, hvis der konstateres uregelmæssigheder.
Se evt. punkt. 2.
 Kontrolenheden kan foretage stikprøvevis kontrol på jeres virksomhed ved modtagelse af sendinger under overvåget transport.
 Kontrolenheden skal foretage kontrol, hvis der er mistanke om, at procedurerne ved modtagelse af sendinger under overvåget transport ikke overholdes.
