 I henhold til § 75 b, stk. 4, § 75 d, stk. 1, § 75 e, stk. 1, og § 75 g,  

 stk. 2, i lov om arbejdsformidling og arbejdsløshedsforsikring m.v., jfr.  

 lovbekendtgørelse nr. 615 af 12. september 1986 som ændret ved lov nr. 832 af  

 9. december 1986 fastsættes:
Overgang fra delpension til efterløn § 1.  Et medlem, der modtager delpension, kan i  

 forbindelse med ophør af arbejde, eller hvis delpensionen bortfalder, overgå  

 til efterløn, hvis de almindelige betingelser i  

 arbejdsløshedsforsikringslovens § 75 b for ret til efterløn er opfyldt på  

 overgangstidspunktet.
 Stk. 2.  Et medlem, der er udtrådt af efterlønsordningen  

 for at overgå til delpension, kan ikke på ny overgå til efterløn.
Forsikringsstatus efter overgang til efterløn § 2.  En lønmodtager, der overgår fra delpension til  

 efterløn, har ret til efterløn som fuldtidsforsikret, hvis anmodning om  

 overgang til efterløn er indgivet til arbejdsløshedskassen inden  

 delpensionens bortfald, og hvis betingelserne i  

 arbejdsløshedsforsikringslovens § 75 d, stk. 1, for ret til efterløn som  

 fuldtidsforsikret var opfyldt på tidspunktet for overgangen til delpension.
 § 3.  En selvstændig erhvervsdrivende har ved overgang  

 fra delpension til efterløn ret til efterløn som fuldtidsforsikret, jfr. § 5,  

 såfremt betingelserne i lovens § 75 d, stk. 1, for ret til efterløn som  

 fuldtidsforsikret var opfyldt på tidspunktet for overgangen til delpension.
Beregning af efterløn § 4.  For en lønmodtager, der overgår fra delpension  

 til efterløn som fuldtidsforsikret, jfr. § 2, beregnes efterlønnen på  

 grundlag af arbejdet i delpensionsperioden omregnet til medlemmets arbejdstid  

 inden overgangen til delpension.
Denne arbejdstid svarer til den  

 gennemsnitlige ugentlige arbejdstid i de sidste 9 måneder før overgangen til  

 delpension, dog højst 39 timer.
Stk. 2.  For et medlem, der ikke opfylder betingelserne  

 i § 2 for ret til efterløn som fuldtidsforsikret, beregnes efterlønnen på  

 grundlag af arbejdet i delpensionsperioden omregnet til medlemmets arbejdstid  

 inden overgangen til delpension.
Denne arbejdstid svarer til den  

 gennemsnitlige ugentlige arbejdstid i de sidste 9 måneder før overgangen til  

 delpension, dog højst 30 timer.
 Stk. 3.  Den gennemsnitlige timeløn ved arbejdet i  

 delpensionsperioden beregnes på grundlag af indtjeningen i de seneste 12  

 afsluttede uger/ 3 afsluttede måneder.
 Stk. 4.  Den daglige arbejdsfortjeneste, der skal danne  

 grundlag for beregningen af efterlønnens størrelse, jfr.  

 arbejdsløshedsforsikringslovens § 75 d, stk. 1, og § 75 e, stk. 1, beregnes  

 herefter som den gennemsnitlige timeløn efter stk. 3, multipliceret med det  

 ugentlige antal arbejdstimer før overgangen til delpension, jfr. stk. 1, og  

 stk. 2, divideret med 6.
 Stk. 5.  Hvis et medlem har været på delpension i mindre  

 end 13 uger inden overgangen til efterløn, beregnes efterlønnen efter de  

 almindelige regler på grundlag af indtægten inden overgang til delpension,  

 jfr. dog § 2.
 § 5.  For et medlem, der ved overgang fra delpension  

 til efterløn er selvstændig erhvervsdrivende, beregnes efterlønnen på  

 grundlag af indtægten forud for delpensionsperioden efter reglerne i  

 Direktoratet for Arbejdsløshedsforsikringens bekendtgørelse om beregning af  

 arbejdsfortjenesten for selvstændige erhvervsdrivende (nr. 371 af 10. juni  

 1986), jfr. dog stk. 2.
 Stk. 2.  Har et medlem, der er omfattet af stk. 1, haft  

 lønmodtagerbeskæftigelse som hovederhverv umiddelbart forud for  

 delpensionsperioden, beregnes efterlønnen dog på grundlag af indtægten herved  

 efter de for lønmodtagere gældende regler om beregning af efterløn.
 Stk. 3.  Den efter stk. 1, og stk. 2, beregnede efterløn  

 reguleres i delpensionsperioden efter de herom gældende regler.
 § 6.  Ved opgørelsen af de perioder, hvor efterlønnen  

 udgør henholdsvis højeste dagpenge og 80 pct. heraf, medregnes perioder,  

 hvori medlemmet har modtaget delpension.
Vejledning § 7.  Der udarbejdes en vejledning til  

 bekendtgørelsen.
Ikrafttræden § 8.  Bekendtgørelsen træder i kraft den 1. januar  

 1987.
