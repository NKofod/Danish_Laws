 Højesteret har ved tre kendelser taget stilling til anvendelse af  

 varetægtsbestemmelserne som ændret pr. 1. oktober 1978.
1. En 41-årig dansk statsborger var i Spanien idømt 10  

 års fængsel for forsøg på indførsel fra Marokko af 53 kg. hash, der skulle  

 videreindføres til Danmark.
Straffen blev administrativt nedsat til fængsel i  

 7 år 6 måneder.
Efter ca. 1 års varetægt og afsoning i Spanien udeblev han  

 fra orlov, og vendte den 30. december 1977 tilbage til Danmark, hvor han fik  

 fast bopæl.
I Danmark indledtes strafforfølgning bl.a. for hashforholdet, men  

 såvel retten i Vordingborg som Østre landsret nægtede at imødekomme en  

 begæring af 12. maj 1978 om anholdelsesbeslutning, da der ikke var grundlag  

 for fængsling.
Den 21. juli 1978 blev han idømt 2 1/2 års fængsel for overtrædelse af lov  

 om euforiserende stoffer og overtrædelse af straffelovens § 163 i forbindelse  

 med udstedelse af pas, begået inden afrejsen til Spanien.
Om forholdets  

 gennemførelse forklarede han, at han foretog en rejse til Marokko på  

 kurerbasis for at hente hashen, og fik stillet bil til rådighed til turen.  

 Ved domsafsigelsen ankede han til landsretten til formildelse.  

 Anklagemyndigheden kontraankede til skærpelse og begærede ham den 31. juli  

 1978 varetægtsfængslet under anken i medfør af retsplejelovens § 780, stk. 1  

 nr. 2 a (flugtfare), 2 b (gentagelsesrisiko) og 2 d (hensynet til  

 retshåndhævelsen).
 Den 8. august 1978 traf Østre landsret beslutning om varetægtsfængsling,  

 da betingelsen efter § 780, stk. 1 nr. 2 a og b fandtes at være til stede.
 Denne kendelse blev tilladt indbragt for Højesteret, der den 5. oktober  

 1978 stadfæstede landsrettens kendelse således:
 »Der findes ikke i det om tiltaltes forhold oplyste tilstrækkelig  

 grund til at anse fængslingsbetingelserne i retsplejelovens § 762, stk. 1,  

 nr. 2, jfr. tidligere retsplejelovs § 780, stk. 1, nr. 2 b, for opfyldt.
 Ved det om tiltaltes overtrædelse af straffelovens § 163 oplyste  

 sammenholdt med oplysningerne om hans flugt fra strafafsoningen i Spanien  

 findes betingelserne i retsplejelovens § 762, stk. 1, nr. 1, som affattet ved  

 lov nr. 243 af 8. juni 1978, jfr. tidligere retsplejelovs § 780, stk. 1, nr.  

 2 a, at være til stede.
Endvidere findes efter overtrædelsernes art og efter oplysningerne om  

 disses iværksættelse hensynet til retshåndhævelsen at kræve, at tiltalte ikke  

 er på fri fod, jfr. betingelserne i samme lovs § 762, stk. 2, tidligere samme  

 lovs § 780, stk. 1, nr. 2 d.« Fængslingsfristen blev fastsat til 4 uger.
2. En fader rejste i november 1975 til Sydafrika med  

 sin 2-årige datter, som moderen ca. 1 måned tidligere havde fået  

 forældremyndigheden over i forbindelse med en skilsmisse.
Faderne blev i juni  

 1978 anholdt i Sydafrika, hvor han hele tiden havde haft fast arbejde, og  

 udleveret til strafforfølgning her i landet, hvor han den 14. juli 1978 som  

 sigtet for overtrædelse af straffelovens § 215, blev fængslet i medfør af  

 retsplejelovens § 780, stk. 1, nr. 2 a under henvisning til tilknytningen til  

 Sydafrika og strafferammen i straffelovens § 261, stk. 2.
 Ved Vestre landsrets dom 11. september 1978 blev han idømt 1 års fængsel  

 for dokumentfalsk i forbindelse med barnets optagelse i passet i oktober  

 1975, samt for overtrædelse af straffelovens § 215, jfr. § 261, stk. 2, jfr.  

 § 85 (11 voterende ville gøre straffen betinget). Ved domsafsigelsen blev  

 afgørelsen appelleret og han påstod sig løsladt; landsretten traf beslutning  

 om fortsat fængsling, da betingelserne for fortsat fængsling i medfør at  

 bestemmensen i retsplejelovens § 780, stk. 1, nr. 2 a, fandtes at foreligge,  

 også når hensås til den idømte strafs længde.
 Afgørelsen blev kæret til Højesteret, der den 13. oktober 1978 stadfæstede  

 kendelsen med følgende begrundelse:
»Efter det om domfældtes forhold oplyste, herunder hans tilknytning  

 til Sydafrika, og henset til de nærmere omstændigheder ved det pådømte  

 forbryderiske forhold findes der under hensyntagen til den idømte strafs  

 længde bestemte grunde til at antage, at han vil unddrage sig  

 retsforfølgningen.
Betingelserne for fortsat fængsling i medfør at  

 bestemmelsen i retsplejelovens § 762, stk. 1, nr. 1, jfr. tidligere  

 retsplejelov § 780, stk. 1, nr. 2 a, findes derfor at foreligge.« Fængslingsfristen fastsattes til 4 uger, og domsforhandlingen er berammet  

 til foretagelse inden fristens udløb.
3. Under 6 1/2 års ophold i psykiatriske institutioner  

 i sit hjemland bortgik kriminelt belastet svensker mange gange med bl.a.  

 spiritus- og narkotikamisbrug til følge.
Han var dømt for vold og efter de  

 svenske myndigheders opfattelse gjorde misbrug af rusmidler ham yderst  

 farlig.
I forbindelse med undvigelse fra psykiatrisk sygehus tog han i maj  

 1977 til Danmark, hvor han ved Østre landsrets dom 29. marts 1978 dømtes til  

 anbringelse i Sikringsanstalten for overfald samt grov legemsbeskadigelse  

 efter straffelovens § 246 ved med sine fingre at have revet et øje ud på en  

 medklient på Kofoeds Skole.
Den 17. oktober 1978 stadfæstede Højesteret  

 dommen, og traf samtidig denne beslutning:
 »Efter de foreliggende oplysninger om domfældte, herunder  

 oplysningerne om hans undvigelser fra hospitaler i Sverige, findes  

 betingelserne for varetægtsfængsling i retsplejelovens § 762, stk. 1, nr. 1  

 at være til stede.
 Endvidere findes efter grovheden af den begåede overtrædelse af  

 straffelovens § 246 hensynet til retshåndhævelsen af kræve, at domfældte ikke  

 er på fri fod indtil fuldbyrdelsen af dommen iværksættes, jfr.  

 retsplejelovens § 762, stk. 2.
 Thi bestemmes:
Domfældte, ..... , bør varetægtsfængsles indtil fuldbyrdelsen af dommen  

 iværksættes.« Statsadvokaterne orienterer mig indtil videre om alle landsretskendelser  

 om anvendelsen af de nye varetægtsbestemmelser.
 Såfremt Højesterets eller landsretternes praksis giver anledning dertil,  

 vil supplerende meddelelse blive udsendt.
 Per Lindegaard.
