(Ændret belåning af fritidshuse, lån  

 til om- og tilbygning m.v. af ejerboliger, udbetaling af lån ud fra  

 en kurs fastsat på tilbudstidspunktet eller senere,  

 forhåndslån, bidragssatser for det støttede byggeri, ændrede  

 overgangsregler for byfornyelsesarbejder m.v. samt indeksbelåning af  

 ekstraordinære renoveringsarbejder) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om realkreditinstitutter, jf. lovbekendtgørelse nr. 547 af 14.  

 august 1986, som ændret ved lov nr. 691 af 17. oktober 1986, § 1 i lov nr.  

 931 af 19. december 1986, § 3 i lov nr. 377 af 10. juni 1987 og § 3 i lov nr.  

 379 af 10. juni 1987, foretages følgende ændringer:
 1. § 10 affattes således:
 »§ 10.  Når højere lånegrænser ikke gælder efter  

 stk. 2-16, skal lån med tillæg af foranstående behæftelser have sikkerhed  

 inden for følgende procent af ejendommens værdi:
 Stk. 2.  Lån til opførelse samt ejerskifte af ejendomme  

 til helårsbeboelse kan ydes inden for en lånegrænse på 80 pct.
Stk. 3.  Lån til opførelse af ejendomme, der anvendes  

 til sociale eller kulturelle formål, kan ydes inden for en lånegrænse på 75  

 pct.
Boligministeren fastsætter nærmere regler til afgrænsning af, hvilke  

 ejendomme der kan ydes lån efter 1. pkt.
Stk. 4.  Mod sekundær prioritet kan Industriens  

 Realkreditfond yde lån til ejendomme til industri og håndværk inden for en  

 lånegrænse på 60 pct.
Overstiger belåningsværdien af grund og bygninger ikke  

 en beløbsgrænse på 1,5 mill. kr., kan lån inden for en lånegrænse på 60 pct.  

 også ydes af institutter med videre udlånsadgang.
Beløbsgrænsen på 1,5 mill.  

 kr. svarer til det af Danmarks Statistik pr. 1. januar 1981 beregnede  

 byggeomkostningsindeks for en montagebygget ejendom og reguleres een gang  

 årligt på grundlag af udviklingen i dette og med afrunding efter  

 boligministerens bestemmelse.
Reguleringen har virkning fra offentliggørelsen  

 af dette indeks, første gang med offentliggørelsen af indekset pr. 1. januar  

 1982.
 Stk. 5.  Lån til opførelse samt ejerskifte af kontor- og  

 forretningsejendomme og hoteller kan ydes inden for en lånegrænse på 60 pct.
 Stk. 6.  Lån til opførelse samt ejerskifte af  

 fritidshuse kan ydes inden for en lånegrænse på 60 pct.
Stk. 7.  Lån til vedligeholdelse og opretning samt  

 forbedring ved om- og tilbygning af de i stk. 2, 5 og 6 nævnte ejendomme kan  

 ydes inden for de deri anførte lånegrænser.
Lånet kan ikke overstige de  

 afholdte rimelige udgifter med fradrag af eventuel offentlig støtte.
 Stk. 8.  Lån efter stk. 7 til udlejningsejendomme og  

 andelsboliger til helårsbeboelse samt ejendomme som nævnt i stk. 5 kan højst  

 udgøre 90 pct. af de afholdte rimelige udgifter med tillæg af værdien af eget  

 arbejde og fradrag af eventuel offentlig støtte.
Stk. 9.  Lån efter stk. 7 til ejendomme til  

 helårsbeboelse enten til brug for ejeren eller opført med salg for øje samt  

 fritidshuse kan højst udgøre 80 pct. af de afholdte rimelige udgifter med  

 fradrag af eventuel offentlig støtte.
Værdien af eget arbejde kan ikke  

 medregnes.
 Stk. 10.  Ved udmålingen af lån efter stk. 7 til  

 ejendomme til helårsbeboelse enten til brug for ejeren eller opført med salg  

 for øje samt fritidshuse kan kun medtages dokumenterede udgifter til  

 momsregistrerede virksomheder bortset fra finansieringsomkostninger, og der  

 kan kun medtages udgifter til arbejder, der er udført inden for 1 år før  

 afgivelsen af lånetilbud.
Stk. 11.  Mod kommunal garanti kan lån i henhold til  

 stk. 7 ydes ud over de deer fastsatte lånegrænser til finansiering af Stk. 12.  Mod offentlig garanti kan lån ydes til de  

 ejendomme, der er nævnt i stk. 2, 4 og 5, ud over de deer fastsatte  

 lånegrænser og ud over ejendommens værdi til finansiering af arbejder, der  

 udføres i overensstemmelse med en beslutning om byfornyelse eller  

 boligforbedring, jf. lov om byfornyelse og boligforbedring og lov om  

 indeksregulerede realkreditlån, jf. dog stk. 13. På samme måde kan lån ydes  

 til finansiering af arbejder, der udføres i overensstemmelse med en  

 saneringsplan, jf. lov om sanering.
Lån efter 1. og 2. punktum kan ikke  

 overstige de afholdte rimelige udgifter med fradrag af eventuel offentlig  

 støtte samt af indestående på ejendommens udvendige vedligeholdelseskonto,  

 jf. lov om midlertidig regulering af boligforholdene.
 Stk. 13.  Ydes der lån efter § 2, stk. 4, i lov om  

 indeksregulerede realkreditlån, kan lån efter stk. 12 dog højst udgøre et  

 beløb, der svarer til de i § 59, stk. 4, 1. pkt., i lov om byfornyelse og  

 boligforbedring nævnte udgifter.
Stk. 14.  Mod kommunal garanti kan lån ydes til  

 finansiering af ombygning af ejendomme med henblik på indretning af  

 ældreboliger ud over den i lov om indeksregulerede realkreditlån fastsatte  

 lånegrænse og ud over ejendommens værdi, såfremt der ydes rentebidrag hertil  

 efter § 6, stk. 3, i lov om boliger for ældre og personer med handicap.
Lånet  

 kan ikke overstige 85 pct. af ombygningens værdi.
Stk. 15.  Lån til energibesparende foranstaltninger kan  

 uanset bestemmelsen i § 9, stk. 2, ydes til kommunale ejendomme af den i stk.  

 4 og 5 nævnte art inden for de deri anførte lånegrænser.
Lånet kan ikke  

 overstige 90 pct. af de afholdte rimelige udgifter med fradrag af eventuel  

 offentlig støtte.
Stk. 16.  Lån til arbejder, der udføres i henhold til §  

 46 a, stk. 3, i lov om leje, kan ydes ud over de i stk. 2 og 5 fastsatte  

 lånegrænser.
Lånet kan sammen med eksistende realkreditlån ydes ud over de i  

 stk. 2 og 5 fastsatte lånegrænser, idet dog samtlige realkreditlån skal have  

 sikkerhed inden for ejendommens værdi efter arbejdets udførelse.
Lån efter 1.  

 pkt. kan ikke overstige de afholdte rimelige udgifter med fradrag af eventuel  

 offentlig støtte.
Som sikkerhed for lånet tinglyses pant i ejendommen med  

 fortrinsret efter ejendomsskatter.
Pantebrevet skal for at kunne tinglyses  

 med fortrinsret indeholde instituttets erklæring om, at pantebrevet er til  

 sikkerhed for lån efter 1. pkt.
Stk. 17.  Lån kan ikke ydes, hvis låneprovenuet vil  

 udgøre mindre end 12.000 kr.
Beløbsgrænsen reguleres efter reglen i stk. 4.
Stk. 18.  Når lån ydes til ejere af en- og  

 tofamilieshuse og ejerlejligheder, der tjener til helårsbeboelse for ejeren,  

 gælder den i stk. 17 nævnte begrænsning ikke, såfremt ejeren eller dennes  

 ægtefælle modtager eller får forskud på social pension eller  

 invaliditetsydelse.« 2. I § 11, stk. 2, indsættes som 2. pkt.:
»Boligministeren fastsætter regler om vilkårene for ydelsen af disse  

 lån.« 3. Efter § 11 indsættes:
»§ 11 a.  Boligministeren kan godkende en  

 ordning, hvorefter realkreditinstitutterne kan udbetale lån ud fra en kurs  

 fastsat på tilbudstidspunktet eller senere.« 4. I § 13, stk. 1, nr. 8, ændres »§ 10, stk.  

 14« til: »§ 10, stk. 13«.
 5. I § 13, stk. 1, nr. 11, indsættes efter »lån  

 til«: »ejerskifte,».
 6. I § 13, stk. 1, nr. 12, udgår », herunder lån  

 i forbindelse med ejerskifter af fritidshuse«.
 7. I § 23 indsættes som stk. 10:
»Stk. 10.  De satser, der af instituttet er fastsat  

 for gebyrer, indskud og løbende bidrag til administration og  

 reservefondsopbygning for lån, hvortil der ydes statsstøtte, skal godkendes  

 af boligministeren.« § 2 I lov nr. 691 af 17. oktober 1986 om ændring af lov om  

 realkreditinstitutter ændres i § 3, stk. 5, »stk. 2-4« til:  

 »stk. 2 og 4«.
§ 3 I lov om indeksregulerede realkreditlån, jf. lovbekendtgørelse nr. 437 af  

 27. juni 1986, som ændret ved § 2 i lov nr. 931 af 19. december 1986, § 4 i  

 lov nr. 377 af 10. juni 1987 og § 2 i lov nr. 379 af 10. juni 1987, foretages  

 følgende ændringer:
 1. § 1 affattes således:
 »§ 1.  Realkreditinstitutter, der er godkendt i  

 henhold til lov om realkreditinstitutter, og Dansk Landbrugs Realkreditfond  

 kan yde indeksregulerede lån (indekslån) mod pant i fast ejendom på grundlag  

 af udstedelse af indeksregulerede obligationer (indeksobligationer).
Stk. 2.  Realkreditinstitutternes udlån til de i § 2  

 nævnte formål kan ydes inden for de i §§ 10 og 10 a i lov om  

 realkreditinstitutter nævnte lånegrænser, jf. dog § 2, stk. 2. Dansk  

 Landbrugs Realkreditfonds udlån til de i § 2, stk. 1, nr. 5, og § 2, stk. 14,  

 nævnte formål kan ydes inden for den i § 3 i lov om et finansieringsinstitut  

 for landbrug m.v. nævnte lånegrænse.
Dansk Landbrugs Realkreditfonds udlån  

 efter § 2, stk. 2, kan ydes inden for de deri anførte lånegrænser.
 Stk. 3.  Realkreditinstitutternes udlån til almennyttigt  

 boligbyggeri og boliger for unge under uddannelse m.fl. som nævnt i lov om  

 boligbyggeri kan dog ydes inden for en lånegrænse på 85 pct. mod  

 statsgaranti.
 Stk. 4.  Realkreditinstitutternes udlån til de i § 2,  

 stk. 1, nr. 8, og § 2, stk. 10 og 11, nævnte formål kan ydes inden for en  

 lånegrænse på 85 pct. mod kommunal garanti.
 Stk. 5.  Panteretten for lån til det i § 2, stk. 4,  

 nævnte formål, hvortil der er ydet eller ydes offentlig garanti, rykker uden  

 særskilt påtegning tilbage for enhver panterettighed, der tinglyses på  

 ejendommen.
Stk. 6.  Lån efter denne lov kan kun ydes, hvis  

 efterstående panthavere i hvert enkelt tilfælde meddeler samtykke  

 hertil.« 2. § 2 affattes således:
 »§ 2.  Indekslån kan ydes til opførelse af:
Stk. 2.  Lån til landbrugsejendomme m.v. kan uanset  

 låneformål ydes som særlige jordbrugslån.
Inden for en lånegrænse på 25 pct.  

 kan ydes lån, der ikke amortiseres (stående lån). Inden for en lånegrænse på  

 50 pct. kan ydes lån, der amortiseres efter serielånsprincippet.
Disse lån  

 kan dog tilsammen højst andrage 1,25 mill. kr., og låneprovenuet skal mindst  

 udgøre 50.000 kr. for den enkelte ejendom.
Disse beløbsgrænser svarer til det  

 af Danmarks Statistik pr. 1. januar 1986 beregnede byggeomkostningsindeks for  

 en montagebygget ejendom og reguleres efter reglerne i § 10, stk. 4, i lov om  

 realkreditinstitutter.
 Stk. 3.  Indekslån kan ydes til ombygning, forbedring og  

 opretning, der udføres i overensstemmelse med en saneringsplan, jf. lov om  

 sanering, eller en beslutning om byfornyelse eller boligforbedring, jf. lov  

 om byfornyelse og boligforbedring.
 Stk. 4.  Indekslån kan ydes til den del af de  

 støtteberettigede udgifter, jf. § 59, stk. 2, i lov om byfornyelse og  

 boligforbedring, der ikke dækkes af lån i private udlejningsejendomme ydet  

 efter § 10, stk. 13, i lov om realkreditinstitutter.
 Stk. 5.  Indekslån kan ydes til erhvervelse og eventuel  

 ombygning, forbedring og opretning af bebyggede ejendomme med henblik på  

 indretning af boliger for unge under uddannelse m.fl., såfremt der gives  

 tilsagn om rentebidrag i henhold til lov om boligbyggeri.
 Stk. 6.  Indekslån kan ydes til udbedring af byggeskader  

 og til større ekstraordinære renoveringsarbejder samt ekstraordinær opretning  

 af økonomien i kollegier/ungdomsboliger, såfremt der gives tilsagn om  

 rentebidrag efter § 73 b i lov om boligbyggeri.
 Stk. 7.  Indekslån kan ydes til om- og tilbygning samt  

 vedligeholdelse af kollegier/ungdomsboliger, der har fået tilsagn om  

 statsstøtte til opførelse efter byggestøtte-, kollegiestøtte- eller  

 boligbyggerilovgivningen.
 Stk. 8.  Indekslån kan ydes til udbedring af  

 ekstraordinære bygningsskader i almennyttigt boligbyggeri, såfremt der gives  

 tilsagn om rentebidrag i henhold til lov om boligbyggeri.
 Stk. 9.  Indekslån kan ydes i ganske særlige tilfælde  

 med kommunalbestyrelsens godkendelse til ekstraordinære renoveringsarbejder i  

 almennyttigt boligbyggeri.
 Stk. 10.  Indekslån kan ydes til erhvervelse samt  

 ombygning i forbindelse med erhvervelse af ejendomme med henblik på  

 indretning af ældreboliger, såfremt der ydes rentebidrag hertil efter § 6,  

 stk. 2, i lov om boliger for ældre og personer med handicap.
 Stk. 11.  Indekslån kan ydes til ombygning af ejendomme,  

 der ejes af bygherren, med henblik på indretning af ældreboliger, såfremt der  

 ydes rentebidrag hertil efter § 6, stk. 3, i lov om boliger for ældre og  

 personer med handicap.
 Stk. 12.  Boligministeren kan efter aftale med  

 energiministeren bestemme, at lån efter § 10 a i lov om realkreditinstitutter  

 desuden kan ydes som indekslån til opførelse og vedligeholdelse, opretning  

 samt forbedring ved om- og tilbygning af kollektive varmeleverende  

 energiforsyningsanlæg med tilbehør, herunder ledningsnet, såfremt anlægget i  

 overvejende grad baseres på indenlandske, herunder vedvarende, energikilder.
 Stk. 13.  Lån efter § 10 a i lov om  

 realkreditinstitutter kan ydes som indekslån til opførelse og  

 vedligeholdelse, opretning samt forbedring ved om- og tilbygning af  

 kollektive, udelukkende elproducerende, vedvarende energiforsyningsanlæg med  

 tilbehør, herunder ledningsnet.
Stk. 14.  Indekslån kan ydes til om- og tilbygning af de  

 i § 2, stk. 1, nr. 5 og 6, nævnte ejendomme.« 3. § 4, stk. 1, affattes således:
»Lån efter § 2, stk. 1, nr. 3-7, og § 2, stk. 7, 9, 13 og 14,  

 amortiseres efter serielånsprincippet.
For lån efter § 2, stk. 2, 3. pkt.,  

 sker amortisationen efter serielånsprincippet på kontantlånssiden.  

 Amortisationstiden kan højst andrage 301/2 år, for lån efter § 2, stk. 1, nr.  

 3 og 4, og § 2, stk. 7, 9 og 13, dog højst 20 1/2 år.« 4. § 4, stk. 3 og 4, affattes således:
 »Stk. 3.  Lån efter § 2, stk. 1, nr. 2 og 8, og §  

 2, stk. 3-5, samt stk. 6, 8, 10 og 11, amortiseres efter reglerne i stk.  

 13-16.
Stk. 4.  Lån efter § 2, stk. 12, amortiseres efter  

 reglerne i stk. 10-12 eller efter serielånsprincippet.
Amortisationstiden kan  

 højst andrage 20 1/2 år.« 5. § 4, stk. 10, affattes således:
»Stk. 10.  Sker amortisationen af lån efter § 2,  

 stk. 12, efter annuitetsprincippet, fremkommer terminsydelsen bortset fra 1.  

 termin, der er afdragsfri, ved at gange den regulerede hovedstol med den på  

 grundlag af annuitetsprincippet beregnede halvårlige ydelsesprocent.« 6. § 4, stk. 13, affattes således:
»Stk. 13.  Lån efter § 2, stk. 1, nr. 2 og 8, og §  

 2, stk. 3-5, samt stk. 6, 8, 10 og 11, amortiseres ved afdrag, der den første  

 gang udgør 2,4 pct. af den regulerede bogførte hovedstol.
Afdraget forhøjes  

 derefter to gange årligt pr. 1. januar og 1. juli med 75 pct. af den  

 halvårlige procentvise stigning i priserne, der er nævnt i § 3, stk. 2.« 7. I § 4, stk. 19, ændres »stk. 14« til:  

 »stk. 18«.
 8. § 5, stk. 4, affattes således:
»Stk. 4.  For obligationer, der modsvarer lån efter  

 § 2, stk. 1, nr. 5-7, og § 2, stk. 14, skal amortisationen senest være  

 tilendebragt efter 301/2 år.
For lån efter § 2, stk. 1, nr. 3 og 4, og § 2,  

 stk. 7, 9, 12 og 13, skal amortisationen af obligationerne senest være  

 tilendebragt efter 20 1/2 år.« 9. § 5, stk. 6, affattes således:
»Stk. 6.  For obligationer, der modsvarer lån efter  

 § 2, stk. 1, nr. 2 og 8, og § 2, stk. 3-5, samt stk. 6, 8, 10 og 11, sker  

 amortisationen i takt med nedbringelsen af restgælden på låntagerens  

 pantebreve, jf. § 4, stk. 13-15, dog senest efter 35 1/2 år.« § 4 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  § 1, nr. 5, finder anvendelse på lån til  

 ejerskifte af fritidshuse på grundlag af skriftlige aftaler om ejerskifte,  

 der er indgået den 28. oktober 1987 eller senere.
Ved andre adkomstdokumenter  

 end slutseddel og skøde skal dokumentet være udstedt den 28. oktober 1987  

 eller senere.
 Stk. 3.  Lån til vedligeholdelse og opretning samt  

 forbedring ved om- og tilbygning af fritidshuse kan ydes efter de hidtidige  

 regler, hvis der er afgivet lånetilbud senest den 28. oktober 1987. Lånet  

 skal være udbetalt senest den 30. juni 1988.
Givet på Fredensborg Slot, den 23.  

 december 1987 Under Vor Kongelige HÅnd og Segl MARGRETHE R.
