Da patienten forlod den kommunale tandpleje, valgte hun en  

 privatpraktiserende tandlæge, som i 1997 planlagde, at hun skulle have  

 indsat 4 kunstige fortænder (implantater), hvilket først kunne  

 udføres på det tidspunkt, hvor hun var så godt som voksen.  

 Efterfølgende blev det konstateret, at det ville blive  

 nødvendigt, at patienten fik rettet sine tænder først,  

 idet de kunstige fortænder ville komme til at stå for langt  

 fremme, fordi kæbeknoglen i fortandsområdet i overkæben gik  

 lidt udad.
Den stilling, som de kunstige fortænder således ville  

 få uden forudgående tandreguleringsbehandling, ville være  

 ugunstig, idet de ville blive udsat for et fremadrettet tryk af  

 underlæben, hvilken belastning sådanne implantattænder ikke  

 kan tåle.
Klage over afvisning af  

 tandreguleringsbehandling Nævnet fandt, at det på baggrund af patientens tandstilling  

 var i overensstemmelse med de gældende regler for udvælgelse af  

 børn til tandreguleringsbehandling, at specialtandlægen i 1991  

 ikke tilbød tandreguleringsbehandling.
Nævnet fandt imidlertid,  

 at det havde været hensigtsmæssigt om specialtandlægen i  

 forbindelse med visitationen havde anført, om læbelukket var  

 sufficient.
 Med hensyn til tandlægen fandt nævnet, at hun havde handlet i  

 overensstemmelse med normen for almindelig anerkendt faglig standard ved  

 behandlingen af patienten, idet tandlægen ikke havde mulighed for at  

 forudse, at patienten ville få brug for at få udført  

 tandreguleringsbehandling, når hun skulle have udført den  

 endelige behandling af sine beskadigede fortænder.
 Afslutningsvis bemærkede nævnet, at nævnet var  

 opmærksom på, at det efterfølgende viste sig, at det vil  

 være nødvendigt, at patienten fik udført  

 tandreguleringsbehandling, idet dette var en forudsætning for at kunne  

 indsætte implantattænder i rigtig stilling.
