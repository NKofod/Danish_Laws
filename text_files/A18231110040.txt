Gr.
Da Bestemmelsen i Fr. 19 Dec. 1693. 7 §, om at Auctionsforretninger  

 strax skal indføres i Auctionsprotocollen, ved Løsøre-Auctioner ofte ikke  

 uden Vanskelighed kan iagttages, hvilken Vanskelighed isærdeleshed finder  

 Sted med Hensyn til Auctioner, som afholdes paa Mark eller i Skov, saa har  

 Kongen givet foranførte Lovbud følgende nærmere Bestemmelse:
Naar Auctionsforretninger over Løsøre ikke strax kan foretages til  

 Auctionsprotocollen, skal det være tilstrækkeligt, at vedkommende Embedsmand,  

 som afholder Auctionen, i Auctionsprotocollen strax giør Bemærkning om sammes  

 Afholdes, med Henviisning til den særskilte Forretning, hvilken bør være  

 giennemdragen og forsynet med vedkommende Auctionsbetients og  

 Auctionsreqvirents Segl, samt strax efter Auctionen underskrives af  

 Auctionsdirecteuren, Auctionsvidnerne og Reqvirenten.
De saaledes i eet Aars  

 Løb afholdte særskilte Forretninger skal ved Aarets Udgang samlede indbindes  

 eller sammenhæftes, og ved det befalede Eftersyn af Embedsprotocollerne følge  

 Auctionsprotocollen som Bilage.
