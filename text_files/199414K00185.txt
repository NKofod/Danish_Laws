Nr BTL 185 Betænkning over Forslag til lov om sundhedsvæsenet på Færøerne   

 Nr L 185 1994-95, 1. samling Afgivet af Sundhedsudvalget Afgivet: 19950322 Udvalget har behandlet lovforslaget i et møde.
 Der er af sundhedsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 Et mindretal (Fremskridtspartiets medlem af udvalget) henstiller, at der  

 bliver ført en optimal kontrol med forvaltningen af de økonomiske midler,  

 samt at man sikrer, at de midler, der afsættes til formålet, også bliver  

 anvendt på social- og sundhedsområdet.
 Henstillingen kan ses i lyset af de erfaringer, man tidligere har haft med  

 forvaltningen på andre områder.
 En bedre samordning af sundhedsvæsenets ydelser og driften af  

 sundhedsområdet på Færøerne er bl.a. med til, at Fremskridtspartiet  

 indstiller lovforslaget til vedtagelse.
 ÆndringsforslagAf sundhedsministeren, tiltrådt af udvalget:
 Ny paragraf 1) Efter § 2 indsættes som ny paragraf:
»§ 01. Lovforslaget kan stadfæstes straks efter dets  

 vedtagelse.« Bemærkninger Til nr. 1 Det fremgår af lovforslaget og af bemærkningerne til  

 lovforslaget, at loven foreslås at træde i kraft den 1. april 1995 som følge  

 af aftalen mellem regeringen og Færøernes landsstyre.
Under hensyn hertil  

 foreslås det, at loven kan stadfæstes straks efter vedtagelsen med henblik  

 på, at ikrafttrædelsesbestemmelsen overholdes.
Tove Lindbo Larsen (S) nfmd.
Lone Møller (S) Hanne Andersen (S) Martin  

 Glerup (S) Jytte Wittrock (S) Jørn Jespersen (SF) Vibeke Peschardt (RV) Anni  

 Svanholt (SF) Sonja Albrink (CD) Jørgen Winther (V) Mariann Fischer Boel (V)  

 Ester Larsen (V) fmd.
Kim Mouritsen (V) Karen Højte Jensen (KF) Agnete  

 Laustsen (KF) Henriette Kjær (KF) Jan Køpke Christensen (FP) Enhedslisten havde ikke medlemmer i udvalget.
