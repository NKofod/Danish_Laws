 Denne datasammenskrivning omfatter lov nr. 219 af 1. maj  

 1940 om skærpet straf for visse overtrædelser af borgerlig straffelov og om  

 ændring af politilovgivningen med de ændringer, der følger af lov nr. 206 af  

 9. maj 1942.
§ 1 Stk. 1.  Begås nogen af de i borgerlig straffelov  

 omhandlede forbrydelser under sådanne omstændigheder, at forbrydelsens  

 udførelse er blevet lettet eller dens farlighed forøget ved en af  

 myndighederne iværksat eller en faktisk foreliggende mørklægning eller ved en  

 under luftangreb eller som følge af fare for luftangreb bestående tilstand,  

 anses dette som en særdeles skærpende omstændighed, og såvel den mindste som  

 den højeste for den pågældende forbrydelse foreskrevne straf forhøjes til det  

 dobbelte.
Anvendelse af betinget straffedom er i sådanne tilfælde udelukket.
 Stk. 2.  Den i stk. 1 angivne forhøjelse af straffen  

 medfører ikke, at nævninger skal medvirke ved pådømmelsen.
§ 2 Stk. 1.  I de tilfælde, hvor politidirektøren i  

 København i henhold til § 9 i lov af 11. februar 1863 angående omordning af  

 Københavns politi m.v. eller en politimester i medfør af § 7 i lov nr. 21 af  

 4. februar 1871, indeholdende bestemmelser om politiet uden for København,  

 kan træffe midlertidige foranstaltninger for den enkelte politikreds til  

 sikring af den offentlige orden, fred og sikkerhed m.v., kan  

 justitsministeren træffe tilsvarende bestemmelser gældende for hele landet.  

 Overtrædelse såvel af de af justitsministeren i henhold til foranstående  

 udfærdigede bekendtgørelser som af de af politidirektøren i København eller  

 en politimester i henhold til de nævnte lovregler trufne bestemmelser  

 straffes med bøde, hæfte eller fængsel indtil 2 år.
Stk. 2.  Overtrædelse af de i henhold til de ovennævnte  

 love af 11. februar 1863 og 4. februar 1871 udfærdigede politivedtægter  

 straffes med bøde eller hæfte indtil 3 måneder eller under skærpende  

 omstændigheder med fængsel i samme tid.
På samme måde straffes overtrædelse  

 af lov af 11. februar 1863 § 13 og lov af 4. februar 1871 § 11.
Stk. 3.  Sager om overtrædelse af de i nærværende  

 paragraf omhandlede bestemmelser behandles som politisager.
De i lov om  

 rettens pleje Kap. 68 (Beslaglæggelse), Kap. 69 (Ransagning), Kap. 71  

 (Anholdelse) og Kap. 72 (Fængsling) omhandlede retsmidler finder dog  

 anvendelse i samme omfang som i sager, som det efter de almindelige regler i  

 lov om rettens pleje tilkommer statsadvokaten at forfølge.
Nedlægges der af  

 anklagemyndigheden påstand om idømmelse af fængselsstraf, skal der på  

 tiltaltes forlangende beskikkes ham en forsvarer.
§ 3 Denne lov træder straks i kraft.
Der kan ved kgl. anordning træffes  

 bestemmelse om dens bortfald.
 Justitsministeriet, d. 28 oktober 1986.
