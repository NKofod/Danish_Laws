 Ved noteveksling i Kampala den 11. december 1995 er der indgået en  

 overenskomst mellem Danmark og Uganda, ifølge hvilken den danske regering i  

 perioden 1995-1996 yder et bidrag på indtil 30 millioner kroner til Ugandas  

 Fond for multilateral gældslettelse.
 Hovedformålet med overenskomsten er at bidrage til gennemførelsen af  

 Ugandas strukturtilpasningsprogram med støtte til landets betalingsbalance.  

 Projektets umiddelbare formål er at bidrage til lettelse af Ugandas  

 gældsbyrde ved, gennem en etableret Fond for Multilateral Gældslettelse at  

 sætte Uganda i stand til at betale udestående renter og afdrag til  

 Verdensbanken (IDA), Den internationale Valutafond (IMF) eller Den afrikanske  

 Udviklingsbank.
