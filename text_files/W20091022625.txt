Erstatningsansvarslovens § 26 a  godtgørelse til efterladte, nævnets j.nr. 08-520-09812 N.j.nr. 08-520-09812 Skadevolder blev efter straffelovens § 246 idømt 7 års fængsel for at have tildelt ansøgers ægtefælle adskillige slag og spark i hovedet og på kroppen, hvorved han fik en blødning i hjernen og senere på dagen afgik ved døden.
Ansøger overværede voldsudøvelsen.
Efter en konkret vurdering af sagen, herunder at volden var omfattet af § 246, samt at ansøger havde været meget tæt på begivenhederne, tilkendtes ansøger 75.000 kr. i godtgørelse.
