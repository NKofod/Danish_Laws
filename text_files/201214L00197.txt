Betænkning afgivet af Miljøudvalget den 21. november 2012 Betænkning over Forslag til lov om ændring af lov om miljøbeskyttelse (Virksomheders adgang til genbrugspladser på tværs af kommunegrænser) [af miljøministeren (Ida Auken)]:
1. Udvalgsarbejdet Lovforslaget blev fremsat den 4. oktober 2012 og var til 1. behandling den 11. oktober 2012. Lovforslaget blev efter 1. behandling henvist til behandling i Miljøudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og miljøministeren sendte den 11. juni 2012 dette udkast til udvalget, jf. folketingsåret 2001-12, MIU alm. del  bilag 428. Den 4. oktober 2012 sendte miljøministeren de indkomne høringssvar og et notat herom til udvalget.
Spørgsmål Udvalget har stillet 2 spørgsmål til miljøministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse uændret.
 Venstres, Dansk Folkepartis, Liberal Alliances og Det Konservative Folkepartis  medlemmer af udvalget støtter op om forslaget om at give virksomheder adgang til de kommunale genbrugspladser på tværs af kommunegrænser og om, at virksomhedernes affaldsbyrde mindskes.
V, DF, LA og KF er dog imod, at kommuner kan håndtere liberaliseringen af genbrugspladsordningen modstridende med intentionen med loven, da kommuner årligt kan opkræve et administrationsgebyr hos alle virksomheder, som ikke er omfattet af en af fritagelsesbestemmelserne i affaldsbekendtgørelsens § 65, også når virksomhederne vælger at afmelde genbrugspladsen.
Dette afmeldingsgebyr er større end laveste takst for aflevering af affald på genbrugspladsen.
V, DF, LA og KF mener, at dette strider mod princippet om frit valg og mod intentionen med loven.
V, DF, LA og KF ønsker, at ministeren håndterer problematikken, så virksomheder frit kan vælge affaldsplads, uden det har store omkostninger.
 Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Annette Lind (S) Flemming Møller Mortensen (S) Jens Joel (S) John Dyrby Paulsen (S) Mette Reissmann (S) Torben Hansen (S) Simon Kollerup (S) Lone Loklindt (RV) fmd.
Andreas Steenberg (RV) Lotte Rod (RV) Eigil Andersen (SF) Steen Gade (SF) Per Clausen (EL) Jørgen Arbo-Bæhr (EL) Sara Olsvig (IA) Erling Bonnesen (V) Anne-Mette Winther Christiansen (V) Henrik Høegh (V) Birgitte Josefsen (V) Hans Chr.
Schmidt (V) Anni Matthiesen (V) nfmd.
Hans Christian Thoning (V) Eyvind Vesselbo (V) Jørn Dohrmann (DF) René Christensen (DF) Mette Hjermind Dencker (DF) Hans Kristian Skibby (DF) Villum Christensen (LA) Benedikte Kiær (KF) Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 19 Bilagsnr.
