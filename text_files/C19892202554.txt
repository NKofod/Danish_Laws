(Til alle amtsråd og  

 kommunalbestyrelser) Hermed fremsendes aftale af 13. februar 1989 mellem Undervisnings- og  

 Forskningsministeriet og Danmarks Lærerforening om indgåelse af lokalaftaler  

 om særlige løn-og tjenestetidsvilkår i forbindelse med udviklingsarbejder i  

 folkeskolen (7-punkt programmet).
 Aftalen åbner mulighed for, at der lokalt kan aftales en særlig  

 kompensation til de lærere m.v., der i forbindelse med udviklingsarbejdet  

 yder en konkret ekstra indsats.
 Kompensationen kan ydes inden for de rammer, der er fastlagt i  

 ministeriets skrivelse af 13. juli 1988 til alle amtsråd og  

 kommunalbestyrelser (orientering om tjenestetidsvilkår m.v. i forbindelse med  

 forsøg under Folkeskolens Udviklingsråd).
 Kompensationen kan aftales både som vederlag og som indregning af tid i  

 den pligtige tjenestetid.
 P. m. v.
 e. b.
Marianne Mulvad fg.
Bilag.
Aftale mellem Undervisnings- og Forskningsministeriet og Danmarks  

 Lærerforening om indgåelse af lokalaftaler om særlige løn- og  

 tjenestetidsvilkår i forbindelse med udviklingsarbejder i folkeskolen  

 (7-punkt programmet) I henhold til § 45, stk. 2, i tjenestemandsloven er der mellem  

 Undervisnings- og Forskningsministeriet og Danmarks Lærerforening indgået  

 følgende aftale:
 § 1.  Kommunalbestyrelsen/amtsrådet og den lokale  

 kreds af Danmarks Lærerforening kan indgå aftaler om særlige løn- og  

 tjenestetidsvilkår for tjenestemænd i folkeskolen i forbindelse med  

 udviklingsarbejder.
 § 2.  Undtaget fra denne aftale er vilkår i  

 forbindelse med projekter, der er omfattet af aftale af 2. juni 1988 om  

 kombinationsbeskæftigelse for folkeskolens tjenestemænd ved lokal  

 kulturcentervirksomhed.
 § 3.  Aftalen har virkning fra den 1. august 1989, og  

 er gældende til og med skoleåret 1991/92.
København, den 13. februar 1989 For Undervisnings- og For Danmarks  

 Lærerforening Forskningsministeriet Marianne Mulvad Martin Rømer Særlig noter:
