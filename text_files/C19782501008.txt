FORMÅL 1. Formålet med denne bestemmelse er at fastsættte  

 ensartede regler for indkøb og fremstilling af lærebøger med henblik på  

 videresalg til kadetter og Hærens Officersskole, Søværnets Officersskole og  

 Flyvevåbenets Officersskole.
REGISTRERING AF BEHOV 2. Officersskolerne meddeler ved hvert skoleårs  

 begyndelse kadetterne, hvilke lærebøger der skal anskaffes i løbet af  

 skoleåret, og hvilken supplerende litteratur skolerne kan anbefale.
 Kadetterne afgiver på grundlag heraf bestilling på det antal lærebøger,  

 der ønskes indkøbt gennem officersskolernes forlag.
LÆREBØGER FREMSTILLET AF OFFICERSSKOLERNE 3. For lærebøger, der er fremstillet på  

 officersskolerne, og som udleveres kadetterne til ejendom, betales  

 fremstillingsprisen, der fastsættes til papirprisen med tillæg af 25% til  

 dækning af administrationsudgifter m.m.
 For kompendiesamlinger, der anvendes som lærebøger, beregnes en  

 tilsvarende pris.
LÆREBØGER UDGIVET AF PRIVATE FORLAG 4. I henhold til Monopoltilsynets bestemmelse af OKT  

 1977 er de studerende ved forsvarets officersskoler omfattet af  

 studenterrabatordningen for indkøb af lærebøger.
 Det er efter denne rabatordning tilladt boghandlerne at yde indtil 10%  

 rabat ved kontant salg af lærebøger, og officersskolerne skal foretage indkøb  

 af bøger hos boghandlere, der er villige til at yde en sådan rabat.
 De indkøbte bøger videresælges til kadetterne til anskaffelsesprisen.
UDLÅN AF LÆREBØGER 5. Erstatningsprisen for lærebøger og  

 kompendiesamlinger, der udlånes til kadetter, fastsættes til  

 anskaffelsesprisen, henholdsvis fremstillingsprisen som ovenfor anført.
BETALINGSBESTEMMELSER 6. Lærebøger, der leveres kadetterne gennem  

 officersskolernes forlag, skal betales kontant eller om ønsket afdragsvis  

 efter de i KFFB. 13-1968, pkt. 2. fastsatte bestemmelser vedrørende betaling  

 ved køb af sager fra forsvaret (mundering m.v.).
