I medfør af § 17, jf. § 23, og § 28 i lov om kvalitetskontrol med fisk og fiskevarer, jf. lovbekendtgørelse nr. 339 af 29. maj 1987, fastsættes:
§ 1.  Enhver importør af egnet til menneskeføde, toldpos. 03.05., pakket i enheder med et indhold af højst 5 kg, tørrede, saltede eller i saltlage; krebsdyr med skal, kogt i vand eller dampkogte, også kølede, frosne, tørrede, saltede eller i saltlage; toldpos. 03.06., tørrede, saltede eller i saltlage; ex toldpos. 03.07., tilberedt af fiskerogn, toldpos. 16.04., pakket i enheder med et indhold af højst 5 kg, 16.05., skal til Fiskeriministeriets Industritilsyn fremsende anmeldelse om et importeret partis størrelse, art og oprindelse, eventuelt ved indsendelse af ordrekopi, proformafaktura eller kopifaktura samt oplysning om tidspunkt og sted for partiets forventede ankomst.
Stk. 2.  Undtaget fra bestemmelsen i stk. 1, er varer,  

 der indføres fra Grønland eller indføres til privat brug, varer, der indføres told- og afgiftsfrit efter § 22 i toldloven, jf.
Ministeriet for Skatter og Afgifters lovbekendtgørelse nr. 408 af 19. maj 1987, varer, der tilføres de kiosker og provianteringsvirksomheder, der er omfattet af toldlovens § 80, samt vareprøver.
Stk. 3.  Den i stk. 1 nævnte anmeldelse skal, første  

 gang den pågældende vare importeres til Danmark, være bilagt prøve af den for varen anvendte etikette eller lignende.
Stk. 4.  Ved fortsatte køb af varen skal der ved  

 anmeldelse henvises til det registreringsnummer, som varen er tildelt ved den første import, og som af Industritilsynet er meddelt importøren.
§ 2.  De i § 1, stk. 1, anførte varer må ikke  

 fortoldes, før Fiskeriministeriets Industritilsyn har meddelt importøren tilladelse hertil, og Toldvæsenet påser, at en sådan fortoldningstilladelse foreligger.
Stk. 2.  Straks efter Toldvæsenets påtegning  

 tilbagesender importøren fortoldningstilladelsen til Fiskeriministeriets Industritilsyn.
Ikke udnyttede fortoldningstilladelser skal straks efter gyldighedsperiodens udløb tilbagesendes til Fiskeriministeriets Industritilsyn.
§ 3.  Enhver importør af fisk, frosset, toldpos.  

 03.03. og ex toldpos. 03.04., skal straks efter varens modtagelse fremsende anmeldelse til Fiskeriministeriets Industritilsyn om det importerede partis størrelse, art og oprindelse.
§ 4.  Ved indførsel i Danmark ad søvejen af fisk,  

 fersk (død), kølet, toldpos. 03.02. og ex toldpos. 03.04., skal importøren snarest muligt efter det indførte partis ankomst til bestemmelsesstedet afgive anmeldelse herom til Fiskerikontrollen med henblik på fremstilling af partiet for Fiskerikontrollen.
Anmeldelsen skal finde sted inden for Fiskerikontrollens normale åbningstid.
Stk. 2.  Undtaget fra kravet i stk. 1 er fisk, der er  

 fanget fra udenlandske fiskerfartøjer og af disse landes direkte fra søen her i landet.
Stk. 3.  Endvidere gælder kravet ikke ved transporter,  

 der er omfattet af Landbrugsministeriets bekendtgørelse nr. 549 af 19.
december 1976 om international transport af letfordærvelige levnedsmidler, som senest ændret ved bekendtgørelse nr. 308 af 29.
juni 1983, medmindre Toldvæsenet som led i kontrollen med overholdelse af nævnte bekendtgørelse giver pålæg om partiets fremstilling for Fiskerikontrollen på bestemmelsesstedet.
§ 5.  Ved import af østers finder de i  

 Fiskeriministeriets bekendtgørelse nr. 104 af 22. marts 1984 om kontrol med østers fastsatte bestemmelser anvendelse.
§ 6.  Overtrædelse af § 1, stk. 1, 3 og 4, § 3 samt §  

 4, stk. 1, straffes med bøde eller hæfte.
§ 7.  Bekendtgørelsen, der ikke gælder for Færøerne og  

 Grønland, træder i kraft dagen efter offentliggørelsen i Lovtidende.
Stk. 2.  Bekendtgørelse nr. 916 af 16. december 1986 om indførselskontrol med fisk og fiskevarer ophæves.
