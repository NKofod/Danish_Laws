Betænkning afgivet af Europaudvalget den  

 13. december 2002 Betænkning over Forslag til folketingsbeslutning om  

 tiltrædelse af Euro-Middelhavs- associeringsaftalen mellem De  

 Europæiske Fællesskaber og deres medlemsstater på den ene  

 side og Den Arabiske Republik Egypten på den anden side [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 7. november 2002 og  

 var til 1. behandling den 14. november 2002. Beslutningsforslaget blev efter  

 1. behandling henvist til behandling i Europaudvalget.
Møder Udvalget har behandlet beslutningsforslaget i 1  

 møde.
Spørgsmål Udvalget har stillet 1 spørgsmål til  

 udenrigsministeren til skriftlig besvarelse, som denne har besvaret.  

 Udvalgets spørgsmål og udenrigsministerens svar herpå er  

 optrykt som bilag 2 til betænkningen.
2. Indstillinger Et flertal i udvalget (udvalget med undtagelse af  

 EL) indstiller beslutningsforslaget til vedtagelse
uændret.
 Et mindretal i udvalget (EL) indstiller  

 beslutningsforslaget til forkastelse ved 2. (sidste) behandling.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Charlotte Antonsen (V) nfmd.  

  Eva Kjer Hansen (V)  Jens Kirk (V)  

  Thor Gunnar Kofoed (V)  Tina Nedergaard (V)  

  Kristian Thulesen Dahl (DF)  

 Karina Sørensen (DF)  Lars Barfoed (KF)  

  Helle Sjelle (KF)  

  Claus Larsen-Jensen (S) fmd.  

  Henrik Dam Kristensen (S)  Jacob Buksti (S)  

  Ritt Bjerregaard (S)  Mogens Lykketoft (S)  Jørn  

 Jespersen (SF)  Elisabeth Arnold (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende B 30 Bilagsnr.
Titel 1 Meddelelse om frist for spørgsmål 2 Spm. 1 om Egyptens overholdelse af menneskerettighederne, sammenholdt med  

 en konkret retssag, til udenrigsministeren 3 Svar på spm. 1 om Egyptens overholdelse af menneskerettighederne,  

 sammenholdt med en konkret retssag, fra udenrigsministeren 4 5 Frist for ændringsforslag og betænkningsbidrag 1. udkast til betænkning Bilag 2 Udvalgets spørgsmål til udenrigsministeren og  

 dennes svar herpå Spørgsmålet og udenrigsministerens svar  

 herpå er optrykt efter ønske fra RV.
 Spørgsmål 1:
Hvad kan ministeren oplyse vedrørende Den Arabiske  

 Republik Egyptens overholdelse af menneskerettighederne, sammenholdt med  

 retssagen mod dr.
Saad Eddin Ibrahim og medarbejderne på Ibn  

 Khaldoun-centret og i Hoda-foreningen? Svar:
Menneskerettighedssituationen i Egypten er generelt set  

 fortsat utilfredsstillende og på visse områder forværret,  

 siden præsident Sadat i 1981 blev myrdet af muslimske terrorister, og  

 undtagelsestilstanden blev genindført.
Begivenhederne i USA den 11.  

 september 2001 har uden tvivl bekræftet de egyptiske myndigheder i, at  

 hårdhændede metoder er både legitime og nødvendige  

 over for potentielle terrorister og andre uønskede personer.  

 Undtagelsestilstanden indebærer bl.a., at mennesker kan  

 frihedsberøves i længere perioder uden at komme for en domstol,  

 at appelmulighederne er begrænsede, og at civile kan dømmes af  

 militære domstole.
Muslimske ekstremister bliver regelmæssigt  

 retsforfulgt, og der kan ikke dannes religiøse partier eller  

 fagforeninger.
Dødsstraf anvendes fortsat, og der er fortsat mange  

 rapporter om vold eller tortur i egyptiske fængsler og politistationer.  

 Kønsmoralen er meget restriktiv, og især seksuelle minoriteter  

 kan blive forfulgt.
På religionsfrihedens område er det forhold,  

 at det i Egypten fortsat er forbudt åbent at konvertere fra den  

 statsbærende religion,  Islam, til en anden religion, det  

 største problem.
Retssagen og den foreløbige dom mod dr.
Saad Edin  

 Ibrahim og medarbejdere på Ibn Khaldoun-centret og i Hoda-foreningen er  

 et konkret eksempel på tilbageskridt i menneskerettighedssituationen i  

 Egypten.
Sagen har været rejst på et møde mellem  

 Udenrigsministeren og den Egyptiske udenrigsminister for nyligt.
Retssagen,  

 der følges nøje af de vestlige ambassader i Kairo, er endnu  

 ikke afsluttet.  Den 3. december 2002 godkendte appelretten en  

 appelansøgningen fra dr.
Ibrahim og de øvrige dømte, og  

 sagen skal nu gå om.
Appelrettens næste behandling af dr.  

 Ibrahim-sagen blev fastsat til den 7. januar 2003. Dr.
Ibrahim blev sammen  

 dag løsladt fra fængslet.
De øvrige fængslede i  

 sagen forventes løsladt snarest.
Der har dog også på en række konkrete  

 områder kunnet konstateres fremskridt i menneskerettighedssituationen i  

 Egypten i de seneste år.
Som eksempler kan det nævnes, at  

 politiske partier på ny er blevet tilladt; det seneste parlamentsvalg i  

 2000 repræsenterede et ikke ubetydeligt skridt frem i retning hen imod  

 frie valg uden uregelmæssigheder; pressen har fået friere  

 vilkår, idet forhåndscensuren er afskaffet, og medierne bliver  

 stadigt mere kritiske; der er mange NGO'er både med og uden den  

 nødvendige, offentlige godkendelse, og den nye NGO-lov  

 repræsenterer mindre forbedringer med hensyn til anerkendelse af og  

 arbejdsvilkår for NGO'er; ligestillingen af mænd og kvinder  

 gør fremskridt, især gennem en ændring af normerne i  

 byerne og blandt de bedre uddannede, men også gennem f.eks.  

 indførelsen af retten til kvinder til at blive skilt, forbud mod  

 kvindelig omskæring, og oprettelse af en stilling som ombudsmand for  

 kvinder; der gribes i højere grad ind mod tortur af og vold mod fanger  

 på politistationer og i fængsler; der gribes også ind mod  

 korruption og svindel også i de højeste lag (flere  

 forhenværende ministre sidder i den anledning fængslet); og som  

 noget nyt er regeringen i voksende grad indstillet på i den offentlige  

 sektor, herunder retsvæsen og politi, og i samarbejde med udenlandske  

 donorer at fremme kendskabet til Egyptens forpligtelser på  

 menneskerettighedsområdet.
Med Euro-middelhavs Associeringsaftalen mellem De  

 Europæiske Fællesskaber og deres medlemsstater på den ene  

 side og Den Arabiske Republik Egypten på den anden side vil EU få  

 et klarere og mere legitimt grundlag for at fremme menneskerettighederne i  

 Egypten, fordi det eksplicit fremgår af aftalen, at der skal etableres  

 en regelmæssig politisk dialog mellem EU og Egypten.
Det fremgår  

 også af aftalen, at den bygger på respekten for  

 menneskerettighederne og de demokratiske principper.
