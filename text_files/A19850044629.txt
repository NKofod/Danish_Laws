(Zoneloven, By- og landzoneloven) Herved bekendtgøres lov om by- og landzoner, jfr.  

 lovbekendtgørelse nr. 688 af 28. december 1984, med de ændringer, der følger  

 af lov nr. 256 af 6. juni 1985.
Almindelige bestemmelser § 1.  Denne lov har til formål 1. at sikre en planmæssig og samfundsøkonomisk  

 hensigtsmæssig udvikling i overensstemmelse med lands-, region- og  

 kommuneplanlægningen, herunder af de mindre bysamfund, og 2. at medvirke til at sikre hensynet til befolkningens  

 rekreative interesser og bevarelsen af landskabelige værdier samt 3. at medvirke til at sikre hensynene til en  

 hensigtsmæssig udnyttelse af råstofressourcerne og de jordbrugsmæssige  

 arealressourcer.
 § 2.  Hele landet er opdelt i byzoner,  

 sommerhusområder og landzoner.
 Stk. 2.  Byzoner er:
1. områder, som i en byudviklingsplan er udlagt til  

 bymæssig bebyggelse, 2. områder, som i en bygningsvedtægt er udlagt som  

 byggeområder til bymæssig bebyggelse, 3. områder, som i en byplanvedtægt er udlagt til  

 bymæssig bebyggelse eller offentlige formål, og 4. områder, som en lokalplan overfører til byzone.
 Stk. 3.  Sommerhusområder er:
1. områder, som i en bygningsvedtægt eller en  

 byplanvedtægt er udlagt til sommerhusbebyggelse, og 2. områder, som en lokalplan overfører til  

 sommerhusområde.
 Stk. 4.  Landzoner er de områder, der ikke er omfattet  

 af stk. 2 og 3.
§ 2a.
Kommunalbestyrelsen kan beslutte at tilbageføre arealer fra byzone  

 eller sommerhusområde til landzone i overensstemmelse med kommuneplanen.
 Stk. 2.  Kommunalbestyrelsen kan endvidere efter  

 ansøgning fra vedkommende ejer tilbageføre et areal fra byzone eller  

 sommerhusområde til landzone, når arealet grænser til landzone, og når  

 tilbageførslen er ubetænkelig ud fra planlægningsmæssige hensyn.
 Stk. 3.  Beslutning efter stk. 1 kan først træffes,  

 efter at ejerne af de berørte arealer har haft lejlighed til at fremsætte  

 bemærkninger inden en af kommunalbestyrelsen fastsat frist, der skal være  

 mindst 8 uger.
 Stk. 4.  Kommunalbestyrelsen giver særskilt underretning  

 om beslutninger efter stk. 1 og 2 til vedkommende ejere og til  

 miljøministeren og amtsrådet, i hovedstadsområdet dog hovedstadsrådet.  

 Endvidere underrettes panthavere og andre indehavere af tinglyste rettigheder  

 over ejendommene.
 Stk. 5.  Underretning til ejerne og panthaverne skal  

 indeholde oplysning om reglerne i § 18 a.
 § 2b. (Ophævet).
 § 3.  (Ophævet).
Byzoner § 4.  (Ophævet).
 § 5.  (Ophævet).
Landzoner § 6.  I landzoner må der ikke uden tilladelse efter §  

 9 foretages udstykning eller omdeling, medmindre det udstykkede areal  

 sammenlægges med en bestående landbrugsejendom.
§ 7.  I landzoner må der ikke uden tilladelse efter §  

 9 opføres ny bebyggelse, medmindre bebyggelsen er erhvervsmæssig nødvendig  

 for den pågældende ejendoms drift som landbrugs- eller skovbrugsejendom eller  

 for udøvelse af fiskerierhvervet.
Det samme gælder ombygning af og tilbygning  

 til bestående bebyggelse.
 Stk. 2.  Der kræves dog tilladelse efter § 9 for så vidt  

 angår beliggenheden og udformningen af beboelsesbygninger for landbrugs-,  

 skovbrugs- eller fiskerierhvervet, medmindre bygningerne opføres i  

 tilknytning til ejendommens hidtidige bebyggelsesarealer.
§ 8.  I landzoner må bestående bebyggelse og  

 ubebyggede arealer ikke uden tilladelse efter § 9 tages i brug til andre  

 formål end landbrug, skovbrug eller fiskerivirksomhed.
Udnyttelse af  

 råstoffer i jorden kan dog finde sted uden sådan tilladelse.
 Stk. 2.  Hvis bygninger, der ikke længere er nødvendige  

 for driften af en landbrugsejendom, ønskes anvendt til anden erhvervsmæssig  

 virksomhed, skal tilladelsen efter stk. 1 meddeles, medmindre den ønskede  

 virksomhed skønnes at ville få en sådan karakter eller et sådant omfang, at  

 dens udøvelse vil være i afgørende modstrid med de hensyn, loven tilsigter at  

 varetage.
 § 9.  De i §§ 6-8 nævnte tilladelser gives uden for  

 hovedstadsområdet af amtsrådet og inden for hovedstadsområdet af  

 hovedstadsrådet, jfr. dog stk. 2, 3 og 4.
Stk. 2.  I områder, der er omfattet af en godkendt eller  

 endeligt vedtaget lokalplan, hvortil forslaget er vedtaget, jfr.  

 kommuneplanlovens § 21, efter den 1. juli 1980, gives de i §§ 6-8 nævnte  

 tilladelser af kommunalbestyrelsen.
Amtsrådet (hovedstadsrådet) kan efter  

 anmodning fra kommunalbestyrelsen tillægge tidligere udarbejdede lokalplaner  

 samme virkning.
Amtsrådets (hovedstadsrådets) afgørelse herom kan påklages af  

 kommunalbestyrelsen til miljøministeren.
 Stk. 3.  I landsbyer, der er entydigt afgrænset i en  

 kommuneplan, gives de i §§ 6-8 nævnte tilladelser af kommunalbestyrelsen.
Stk. 4.  Indtil der foreligger en kommuneplan, kan  

 afgrænsningen fastsættes af kommunalbestyrelsen efter forhandling med  

 amtsrådet (hovedstadsrådet). Den af kommunalbestyrelsen foreslåede  

 afgrænsning af en landsby offentliggøres med en frist for indsigelser på 4  

 uger, før de endelige forhandlinger med amtsrådet finder sted.
Hvis amtsrådet  

 (hovedstadsrådet) ikke kan tilslutte sig en af kommunalbestyrelsen foreslået  

 afgrænsning af en landsby, kan spørgsmålet indbringes for miljøministeren.
Stk. 5.  Miljøministeren kan udfærdige bekendtgørelse  

 om, at tilladelser efter §§ 6-8 i nærmere angivne tilfælde af mere  

 vidtrækkende betydning i stedet meddeles af ministeren.
Miljøministeren kan  

 endvidere beslutte at overtage afgørelsen i en for amtsrådet  

 (hovedstadsrådet) eller kommunalbestyrelsen indbragt sag, når sagen skønnes  

 at have mere vidtrækkende betydning.
 Stk. 6.  Miljøministeren kan give de i stk. 1-4 nævnte  

 myndigheder nærmere forskrifter for administrationen af §§ 6-8.
 Stk. 7.  Miljøministeren kan efter forhandling med  

 vedkommende ministre give nærmere forskrifter for samarbejdet mellem de i  

 stk. 1-4 nævnte myndigheder og andre myndigheder.
Stk. 8.  Afgørelser meddeles skriftligt til ansøgeren.  

 Kommunalbestyrelsen underrettes skriftligt om amtsrådets (hovedstadsrådets)  

 afgørelser.
Amtsrådet (hovedstadsrådet) underrettes skriftligt om  

 kommunalbestyrelsens afgørelser.
Stk. 9.  Tilladelser, der gives af amtsrådet,  

 hovedstadsrådet, eller kommunalbestyrelsen, jfr. stk. 1-4, skal  

 offentliggøres.
Miljøministeren kan fastsætte nærmere regler for  

 offentliggørelsen, herunder at offentliggørelse i nærmere angivne tilfælde  

 ikke skal finde sted.
 Stk. 10.  En tilladelse bortfalder, hvis den ikke er  

 udnyttet inden 3 år efter, at den er meddelt.
 § 10.  Betingelser, der knyttes til de i §§ 6-8 nævnte  

 tilladelser, er bindende for ejere og indehavere af andre rettigheder over  

 ejendommen uden hensyn til, hvornår retten er stiftet.
 Stk. 2.  Amtsrådet (hovedstadsrådet), henholdsvis  

 kommunalbestyrelsen, drager omsorg for, at betingelserne tinglyses på  

 ejendommen.
§ 10a.
Det miljøankenævn, der er nedsat i henhold til lov om  

 miljøbeskyttelse, er klageinstans for afgørelser om de i §§ 6-8 nævnte  

 tilladelser, der er truffet af amtsrådet (hovedstadsrådet) eller  

 kommunalbestyrelsen.
 Stk. 2.  Ved behandlingen af klagesager som nævnt i stk.  

 1 medvirker sagkyndige medlemmer, der beskikkes af miljøministeren for indtil  

 4 år ad gangen efter indstilling fra:
1. Kommunernes Landsforening 2. Amtsrådsforeningen i Danmark og hovedstadsrådet i  

 forening 3. Planstyrelsen og fredningsstyrelsen i forening 4. Andre særligt interesserede statslige myndigheder.
 Stk. 3.  Til behandlingen af de enkelte sager udpeger  

 formanden 4 beskikkede medlemmer, således at der deltager en fra hver af de  

 fire grupper.
 Stk. 4.  Miljøankenævnet skal ved behandlingen af  

 klagesager påse, at region- og kommuneplanlægningen samt anden planlægning  

 vedrørende arealanvendelsen er lagt til grund for afgørelsen.
 Stk. 5.  Nævnet er i sin virksomhed uafhængigt af  

 instruktioner om den enkelte sags behandling og afgørelse.
Stk. 6.  Miljøministeren kan fastsætte nærmere regler  

 for miljøankenævnets behandling af sager efter denne lov, herunder regler om  

 sagsbehandlingen og om afgifter for indbringelse af sager.
I forbindelse  

 hermed kan ministeren fastsætte regler om, at formanden uden deltagelse af  

 sagkyndige medlemmer kan træffe afgørelse i utvivlsomme sager og hyppigt  

 forekommende sagstyper.
 § 11.  Klage til miljøankenævnet kan indgives af:
1. ansøgeren 2. enhver, der må antages at have en væsentlig,  

 individuel interesse i sagens udfald 3. amtsrådet (hovedstadsrådet), henholdsvis  

 kommunalbestyrelsen.
Stk. 2.  Klagefristen er 4 uger fra den dag, afgørelsen  

 er meddelt den pågældende.
Ved offentliggørelse af en tilladelse, jfr. § 9,  

 stk. 9, beregnes fristen fra offentliggørelsen.
Stk. 3.  Ministeren kan fastsætte regler om, at klage  

 skal indgives til den myndighed, der har truffet afgørelsen.
Den myndighed,  

 til hvem klage er indgivet, påser, at den, som tilladelsen er meddelt,  

 underrettes om klagen.
Stk. 4.  En tilladelse kan ikke udnyttes før udløbet af  

 klagefristen.
Er klage iværksat, kan tilladelsen ikke udnyttes, medmindre  

 miljøankenævnet opretholder tilladelsen.
 Stk. 5.  Amtsrådets (hovedstadsrådets), henholdvis  

 kommunalbestyrelsens, afgørelser skal indeholde oplysning om, at afgørelsen  

 kan påklages til miljøankenævnet, samt om bestemmelsen i stk. 1-3 og i § 9,  

 stk. 10.
§ 11a.
Miljøministeren kan bemyndige en under ministeriet oprettet  

 styrelse til at udøve beføjelserne efter § 9, stk. 2, 3. pkt. og stk. 4, 3.  

 pkt. samt § 18 a, stk. 4.
 Stk. 2.  Ministeren kan fastsætte regler om adgangen til  

 at påklage afgørelser, der er truffet i henhold til bemyndigelse efter stk.  

 1, herunder at afgørelserne ikke skal kunne indbringes for ministeren.
Erstatning § 12.  Hvis ejeren af en ejendom i landzonerne som  

 følge af de i § 6, § 7 og § 8, stk. 1, indeholdte rådighedsbegrænsninger  

 afskæres fra en økonomisk rimelig og forsvarlig udnyttelse af ejendommen, der  

 svarer til den faktiske udnyttelse af de omliggende ejendomme, og som han  

 efter de hidtil gældende regler har haft rimelig grund til at påregne, ydes  

 der erstatning af statskassen for det deraf følgende tab.
 Stk. 2.  Erstatningsfastsættelsen sker under hensyn til  

 forholdene på tidspunktet for fremsættelsen af forslag til denne lov.
 Stk. 3.  Krav om erstatning skal fremsættes skriftligt  

 over for boligministeren inden 6 måneder efter lovens ikrafttræden.  

 Boligministeren kan bestemme, at de oplysninger, som er nødvendige til  

 bedømmelse af erstatningskravet, afgives i en af boligministeren foreskreven  

 form.
 § 13.  Skønner miljøministeren, at udgifterne ved  

 ydelse af erstatning ikke vil stå i rimeligt forhold til den interesse, som  

 er forbundet med at opretholde de i § 6, § 7 og § 8, stk. 1, nævnte  

 rådighedsbegrænsninger, kan han, indtil der er truffet endelig afgørelse om  

 et erstatningskrav, beslutte, at de nævnte bestemmelser ikke eller kun i  

 nærmere angivet omfang skal finde anvendelse på ejendommen.
§ 14.  Afgørelse om fremsatte erstatningskrav træffes  

 af en taksationskommission, der nedsættes for hvert amt.
Miljøministeren kan  

 dog bestemme, at en taksationskommissions virksomhedsområde skal omfatte  

 flere amter eller de landområder, som er beliggende omkring et nærmere  

 angivet byområde.
Stk. 2.  Taksationskommissionen består af 3 medlemmer,  

 der beskikkes af miljøministeren.
Formanden skal være dommer.
De 2 øvrige  

 medlemmer beskikkes efter indstilling fra Amtsrådsforeningen i Danmark.  

 Foreningens indstilling skal omfatte mindst 4 personer.
 Stk. 3.  Miljøministeren kan fastsætte nærmere regler om  

 taksationskommissionens virksomhed.
 § 15.  Taksationskommissionens afgørelser kan  

 indbringes for en overtaksationskommission, der omfatter hele landet.  

 Indbringelse kan foretages af den erstatningssøgende og miljøministeren.  

 Indbringelse skal ske inden 4 uger fra den dag, taksationskommissionens  

 afgørelse er meddelt den pågældende.
Stk. 2.  Overtaksationskommissionen består af 5  

 medlemmer, der beskikkes af miljøministeren.
Formanden skal være dommer.
Af  

 de øvrige medlemmer beskikkes 2 efter indstilling fra Amtsrådsforeningen i  

 Danmark.
Foreningens indstilling skal omfatte mindst 6 personer.
 Stk. 3.  Miljøministeren kan fastsætte nærmere regler om  

 overtaksationskommissionens virksomhed.
§ 16.  Overtaksationskommissionens afgørelser kan af  

 den erstatningssøgende og miljøministeren indbringes for domstolene inden 2  

 måneder fra den dag, afgørelsen er meddelt den pågældende.
Sagen behandles i  

 første instans af landsretten.
Sagen anlægges ved den ret, under hvilken  

 vedkommende ejendom er beliggende.
 § 17.  Tilkendte erstatninger kan først forlanges  

 udbetalt efter udløbet af fristen for indbringelse af afgørelsen for højere  

 instans.
 Stk. 2.  Erstatningen kan udbetales til ejeren uden  

 samtykke fra panthaverne, når taksationskommissionen skønner, at de i § 6, §  

 7 og § 8, stk. 1, indeholdte rådighedsbegrænsninger ikke medfører nogen  

 væsentlig forringelse af pantesikkerheden.
Stk. 3.  I tilfælde, der ikke omfattes af stk. 2,  

 udbetales erstatningen til de panthavere, der ikke har givet samtykke til  

 erstatningens udbetaling til ejeren.
Udbetaling til panthavere sker efter  

 deres prioriteters rækkefølge.
 § 18.  Har en ejendom, hvis ejer er tilkendt  

 erstatning, en sådan beliggenhed, at der er mulighed for, at ejendommen i  

 løbet af en kortere tid vil blive inddraget under byzone eller under et  

 sommerhusområde, kan miljøministeren inden 4 uger fra datoen for  

 taksationskommissionens eller overtaksationskommissionens afgørelse bestemme,  

 at udbetalingen af erstatningen skal udsættes i indtil 3 år.
Stk. 2.  Inddrages ejendommen inden udløbet af den i  

 medfør af stk. 1 fastsatte frist under byzone eller under et sommerhusområde,  

 genoptages erstatningssagen for taksationskommissionen.
Erstatning ydes i så  

 fald kun for det tab, ejeren har lidt i tiden indtil ejendommens inddragelse  

 under byzone eller under et sommerhusområde.
 Stk. 3.  Inddrages ejendommen ikke inden udløbet af den  

 i medfør af stk. 1 fastsatte frist, skal den tilkendte erstatning forrentes  

 med en årlig rente, der udgør 1 pct. mere end den af Danmarks Nationalbank  

 fastsatte, på afgørelsestidspunktet gældende diskonto.
 § 18 a.  Ved tilbageførsel af privat ejede arealer til  

 landzone efter § 2a kan der ydes erstatning for udgifter, ejeren har afholdt  

 med henblik på ejendommens udnyttelse i byzone.
 Stk. 2.  Erstatningsfastsættelsen sker under hensyn til  

 forholdene på tidspunktet for kommunalbestyrelsens beslutning efter § 2a,  

 stk. 1 og 2.
 Stk. 3.  Krav om erstatning efter stk. 1 skal fremsættes  

 skriftligt over for kommunalbestyrelsen senest 12 uger efter, at ejeren har  

 fået meddelelse om kommunalbestyrelsens beslutning efter § 2a, stk. 1 og 2.  

 Kommunalbestyrelsen underretter amtsrådet, henholdsvis hovedstadsrådet, og  

 miljøministeren om erstatningskravet.
Stk. 4.  Mindelig overenskomst om erstatningens  

 størrelse skal tiltrædes af miljøministeren og amtsrådet henholdvis  

 hovedstadsrådet.
Opnås mindelig overenskomst ikke senest 8 uger efter udløbet  

 af den i stk. 3 nævnte frist, skal kommunalbestyrelsen indbringe  

 erstatningsspørgsmålet for taksationsmyndighederne efter lov om offentlige  

 veje.
Om sagens behandling for taksationsmyndighederne og om erstatningens  

 udbetaling finder §§ 53-55 og §§ 63-66 i nævnte lov tilsvarende anvendelse.
 Stk. 5.  Staten og amtskommunen henholdsvis  

 hovedstadsrådet betaler hver 1/3 af kommunens udgifter til erstatning og  

 sagsomkostninger.
Kapitel 5. (Ophævet) Tilsyn, overtrædelser m.v.
 § 22.  Amtsrådet (hovedstadsrådet) påser overholdelsen  

 af denne lov og af de regler, der er fastsat med hjemmel i loven, jfr. dog  

 stk. 2.
 Stk. 2.  I de områder, hvor kommunalbestyrelsen giver de  

 i §§ 6-8 nævnte tilladelser, jfr. § 9, stk. 2-4, påser kommunalbestyrelsen  

 overholdelsen af denne lov og af de regler, der er fastsat med hjemmel i  

 loven.
 Stk. 3.  De i stk. 1 og 2 nævnte myndigheder påser, at  

 påbud og forbud efter denne lov efterkommes, og at vilkår fastsat i  

 tilladelser overholdes.
 Stk. 4.  Bliver de i stk. 1 og 2 nævnte myndigheder  

 opmærksom på et ulovligt forhold, skal den pågældende myndighed søge  

 forholdet lovliggjort, medmindre der er tale om forhold af ganske underordnet  

 betydning.
Stk. 5.  De i § 9 og § 10a, stk. 1, nævnte myndigheder  

 har uden retskendelse adgang til at besigtige ejendomme i landzone, så vidt  

 muligt efter forudgående meddelelse til ejeren.
Legitimation skal forevises  

 på forlangende.
 Stk. 6.  Miljøministeren kan fastsætte nærmere regler  

 for udøvelsen af de i stk. 1 og 2 nævnte myndigheders tilsynsvirksomhed.
§ 22a.
Kommunalbestyrelsen skal foretage indberetning til amtsrådet  

 (hovedstadsrådet), når kommunalbestyrelsen får kendskab til et ulovligt  

 forhold.
Dette gælder dog ikke for områder, hvor kommunalbestyrelsen er  

 tilsynsmyndighed.
§ 23.  Det påhviler den til enhver tid værende ejer af  

 en ejendom at berigtige et ulovligt forhold.
Består forholdet i ulovlig brug  

 af ejendommen, påhviler pligten tillige brugeren.
Stk. 2.  De i § 22, stk. 1 og 2, nævnte myndigheder kan  

 på ejerens bekostning lade et påbud om at berigtige et ulovligt forhold  

 tinglyse på ejendommen.
Når forholdet er berigtiget, skal vedkommende  

 myndighed lade påbuddet aflyse fra tingbogen.
Stk. 3.  Når et ved dom meddelt påbud om at berigtige et  

 ulovligt forhold ikke efterkommes inden for den i dommen fastsatte frist, og  

 inddrivelse af tvangsbøder ikke kan antages at føre til, at påbuddet  

 efterkommes, kan de i § 9 nævnte myndigheder foretage det fornødne til  

 forholdets berigtigelse på ejerens bekostning.
Den pågældende myndighed kan  

 med henblik herpå skaffe sig adgang til ejendommen.
Politiet yder myndigheden  

 bistand efter regler, der fastsættes efter forhandling mellem miljøministeren  

 og justitsministeren.
§ 24.  Med bøde straffes den, der 1. overtræder § 6, § 7 eller § 8, stk. 1, 2. tilsidesætter vilkår, der er fastsat i en  

 tilladelse i henhold til loven, 3. undlader at efterkomme et påbud om at berigtige et  

 ulovligt forhold.
 Stk. 2.  Er overtrædelsen begået af et aktieselskab,  

 andelsselskab el. lign., kan der pålægges virksomheden som sådan bødeansvar.
Ikrafttrædelsesbestemmelser § 25.  Loven træder i kraft den 1. januar 1970.
 Stk. 2.  Lov om regulering af bymæssige bebyggelser,  

 jfr, lovbekendtgørelse nr. 279 af 1. juli 1965, ophæves, jfr. dog § 20, stk.  

 1.
 § 26.  Loven gælder ikke for Færøerne og Grønland.
 § 2  i lov nr. 226 af 7. juni 1972 om ændring af lov  

 om by- og landzoner er sålydende:
§ 2.  Loven træder i kraft ved bekendtgørelsen i  

 Lovtidende. (* 1) § 2  i lov nr. 100 af 26. marts 1975 om ændring af lov  

 om by- og landzoner (ophævelse af byudviklingsudvalg) er sålydende:
§ 2.  Loven træder i kraft den 1. april 1975. (* 2) Stk. 2.  Indtil den 1. juli 1975 kan byudviklingsplaner,  

 der er indsendt til byplannævnet til godkendelse før den 1. april 1975,  

 godkendes efter de hidtil gældende regler.
 Stk. 3.  Miljøministeren kan bestemme, at et  

 byudviklingsudvalg indtil den 1. juli 1975 kan afslutte behandlingen af  

 ansøgninger om tilladelser i medfør af §§ 6-8, jfr. § 9, der er indsendt til  

 udvalget inden den 1. april 1975.
 I § 17 i lov nr. 288 af 26. juni 1975 om ændring af forskellige  

 lovbestemmelser i anledning af lov om kommuneplanlægning og byggelov er  

 bestemt følgende om ikrafttrædelsen af ændringerne i lov om by- og landzoner:
 § 2a træder i kraft den 1. juli 1975. Miljøministeren fastsætter  

 tidspunktet for ikrafttrædelsen af § 7, stk. 2. (* 3) § 2b og § 18 a træder i  

 kraft den 1. februar 1977.
 §§ 2 og 3 i lov nr. 159 af 6. maj 1980 om ændring af lov om by- og  

 landzoner er sålydende:
§ 2.  Loven træder i kraft den 1. juli 1980. (* 4) Stk. 2.  Afgørelser i henhold til § 9, der er meddelt  

 inden lovens ikrafttræden, påklages efter de hidtil gældende regler.
 § 3.  By- og landzoneloven optages til revision i  

 folketingsåret 1984-85.
 § 2  i lov nr. 263 af 8. juni 1983 er sålydende:
§ 2.  Loven træder i kraft den 1. januar 1984. (* 5) Stk. 2.  § 3 i lov nr. 159 af 6. maj 1980 om ændring af  

 lov om by- og landzoner ophæves.
 § 13  i lov nr. 250 af 23. maj 1984 om ændring af  

 forskellige miljø- og planlægningslove (håndhævelse) er sålydende:
 § 13.  Loven træder i kraft den 1. august 1984 (* 6).
 Stk. 2.  Tidspunktet for ikrafttrædelsen af - - - § 5,  

 nr. 1. - - - (* 7) fastsættes af miljøministeren.
 § 2  i lov nr. 256 af 6. juni 1985 om ændring af lov  

 om by- og landzoner (Tilbageførsel af arealer til landzone) er sålydende:
 § 2.  Loven træder i kraft den 1. juli 1985 (* 8).
Miljøministeriet, den 3. oktober 1985 Christian Christensen / Peter Skov (* 1) Vedrørende § 9. Bekendtgjort i Lovtidende den 23. juni 1972.
 (* 2) Vedrørende §§ 2, 3, 4, 5, 9, 10, 11 og kap. 5.
 (* 3) § 7, stk. 2 er trådt i kraft den 10. juni 1975, jfr. bekendtgørelse  

 nr. 320 af 27. juni 1975.
 (* 4) Vedrørende §§ 1, 4, 7, 9, 10, 10 a, 11 og 11 a.
 (* 5) Vedrørende §§ 9, 10 a, 11 og 11 a.
 (* 6) Vedrørende §§ 22, 22 a og 23, stk. 2-3.
 (* 7) Vedrørende § 11, stk. 5-6. Ikrafttrædelsen er fastsat til den 15.  

 august 1985, jfr. bekendtgørelse nr. 362 af 22. juli 1985.
 (* 8) Vedrørende §§ 2a, 2 b, 11 a, stk. 1, og 18 a.
