Nr BTL 3 Betænkning over Forslag til lov om indfødsrets meddelelse   

 Nr L 3 1992-93, 1. samling Afgivet af Indfødsretsudvalget Afgivet: 19921112 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
 Mindretallet finder anledning til at gøre opmærksom på følgende forhold:
I dette lovforslag om indfødsrets meddelelse foreslås der meddelt  

 indfødsret (statsborgerskab) til 909 personer.
Heraf har 42 modtaget dom for  

 overtrædelse af straffeloven.
Af disse 42 kommer de 25 fra Mellemøsten.
 Mindretallet kan af det materiale, der er tilgået udvalget, se, at de 42  

 dømte fordeler sig således:
 6 har dom for dokumentfalsk, misbrug af dokument eller bedrageri. 18 har  

 dom for hæleri eller tyveri, 14 har dom for vold, vold mod sagesløs, forsøg  

 på vold, vold af særlig grov karakter eller grov legemsbeskadigelse. 4 har  

 dom for hærværk, og andre forseelser.
 Det fremgår af materialet, at der blandt disse nye »borgere« i  

 det danske samfund er personer med dom for:
»slag i hovedet med flaske samt knivstikkeri. . .« »knivstikkeri i hals, hoved og hånd. . .« »knivstik i venstre skulder. . .« »knivstik i ansigt med en flænge ved øjet. . .« »slag i hoved og på krop med en jernstang. . .« Fremskridtspartiet mener, at det er aldeles uacceptabelt, at Folketinget  

 giver den enorme gave, som et dansk statsborgerskab er, til personer, som så  

 groft har overtrådt dansk straffelov.
Derfor skal samtlige disse personer nægtes indfødsret.
Mindretallet  

 opfordrer derfor justitsministeren til at foranledige, at samtlige 42  

 personer udvises af Danmark med øjeblikkelig virkning.
Formålet med udvisningen er dobbelt.
For det første skal det have en  

 præventiv virkning for andre udlændinge.
For det andet skal det medvirke til  

 at begrænse fremmedhadet.
Hvis Folketingets flertal vælger at tildele  

 indfødsret til disse kriminelle personer, har det den virkning, at det bliver  

 til skade for alle udlændinge med ophold her i landet.
Flertallet bærer  

 derved efter mindretallets opfattelse et meget stort og tungt ansvar for  

 udviklingen i fremmedhadet i Danmark.
Dette lovforslag om tildeling af indfødsret viser efter mindretallets  

 opfattelse med al ønskelig tydelighed, hvilken effekt der kommer fra de store  

 »flygtningeårgange«, som et uansvarligt flertal af Folketingets  

 politikere accepterede i perioden 1984 til 1987. Af de 909 ansøgere kommer  

 255 fra Iran, 82 kommer fra Libanon, 81 kommer fra Tyrkiet osv.
Helt nede på  

 en 12. plads kommer 11 personer fra Norden.
Sydslesvig har kun 4 personer  

 med.
 Påstanden under tidligere debatter om, at »det bare er vores nordiske  

 venner og folk fra Sydslesvig, der opnår indfødsret« er således tydeligt  

 dokumenteret som falsk.
 Hvis ikke reglerne for tildeling af indfødsret ændres meget kraftigt, vil  

 der efter mindretallets opfattelse i de kommende lovforslag komme stadig  

 flere personer, der oprindeligt er ankommet som flygtninge og nu vil have  

 permanent ophold her i landet.
Da Danmark f.eks. modtog de mange flygtninge fra Iran, var argumentet, at  

 der jo var krig i Iran.
Man lovede, at iranerne kun skulle blive til krigen  

 var forbi.
Krigen er for længst forbi, men iranerne er her fortsat, og de  

 ønsker aldrig at rejse hjem igen.
Nu har de permanent opholdstilladelse og er  

 dermed at regne som indvandrere.
Og efter få år søger de dansk indfødsret og  

 er dermed optaget i det danske samfund for bestandigt.
Hvis ikke den trafik  

 ændres af Folketinget, vil Danmark efter mindretallets opfattelse opleve i  

 tusindvis af nye statsborgere de kommende år.
De får stemmeret ved alle valg  

 og alle øvrige rettigheder i det danske samfund.
Også økonomisk bliver det efter mindretallets opfattelse en enorm  

 belastning.
Af materiale, som udvalget har modtaget, fremgår det, at af de  

 909 personer i dette lovforslag har 82 personer modtaget  

 arbejdsløshedsdagpenge i mere end 6 måneder de seneste 5 år. 136 personer har  

 modtaget sociale ydelser i mere end 6 måneder de seneste 5 år, og endelig har  

 8 personer modtaget en kombination af arbejdsløshedsdagpenge og social  

 bistand i mere end 6 måneder inden for de seneste 5 år.
Denne liste er dog  

 langt fra komplet, eftersom det alene er i de tilfælde, hvor politiet har  

 gjort notater om dagpenge eller socialhjælp, at det har kunnet oplyses.
Samtlige disse personer skal efter mindretallets opfattelse ikke tildeles  

 dansk indfødsret.
Det er Fremskridtspartiets klare opfattelse, at den absolut  

 væsentligste betingelse for at tildele personer dansk statsborgerskab må  

 være, at de har bevist, at de kan klare sig selv i det danske samfund.
Hvis  

 et flertal i Folketinget vil yde bistandshjælp eller anden offentlig hjælp  

 til alverdens lykkeriddere, som kommer til Danmark, så vil de danske  

 skatteydere bukke under i endnu flere tusindtal, end tilfældet er i dag.  

 Derfor må det være et så væsentligt krav, at man kan klare sig selv, at hvis  

 det ikke er tilfældet, skal en egentlig udvisning ske omgående.
Endelig har mindretallet søgt at få belyst, hvilke personer der allerede i  

 asylperioden var involveret i kriminelle handlinger m.v.
Det har ikke været  

 muligt at få oplysningerne frem før afgivelsen af denne betænkning.  

 Fremskridtspartiet forbeholder sig derfor ret til at stille nye  

 ændringsforslag til lovforslaget til 3. behandling.
 Ændringsforslag Af et mindretal (FP):
 Til § 1 1) Nr. 1, 33, 195, 248, 324, 482 og 485  

 udgår.
 2) Nr. 8, 30, 231, 463, 535, 629 og 659 udgår.
 3) Nr. 10, 13, 18, 28, 29, 32, 46, 49, 51, 55, 57, 60, 66, 70,  

 86, 88, 89, 92, 94, 101, 111, 114, 120, 138, 149, 160, 168, 187, 197, 209,  

 211, 212, 220, 224, 232, 237, 239, 240, 250, 251, 258, 259, 261, 265, 268,  

 269, 270, 274, 296, 303, 306, 307, 313, 315, 330, 342, 346, 348, 350, 352,  

 359, 362, 365, 372, 375, 377, 402, 406, 420, 422, 435, 439, 440, 443, 446,  

 449, 452, 458, 461, 467, 468, 470, 471, 476, 479, 493, 496, 505, 526, 536,  

 537, 542, 548, 553, 554, 557, 560, 566, 570, 573, 580, 581, 587, 588, 595,  

 596, 601, 624, 631, 633, 640, 646, 652, 654, 655, 657, 662, 668, 672, 681,  

 686, 699, 700, 702, 709 og 719 udgår.
 4) Nr. 12, 26, 34, 39, 56, 73, 74, 79, 98, 116, 133, 143, 151,  

 181, 189, 190, 194, 213, 256, 323, 332, 343, 357, 374, 419, 430, 450, 455,  

 457, 475, 480, 481, 483, 488, 513, 602, 606, 610, 612, 627, 637, 639, 641,  

 677, 679, 689, 691, 697, 703, 712, 717 og 722 udgår.
 5) Nr. 20, 40, 71, 75, 90, 122, 139, 186, 202, 218, 280, 304,  

 305, 371, 380, 388, 393, 399, 528, 534, 541, 589, 621, 718 og 721  

 udgår.
 Til § 2 6) Nr. 723, 762, 830, 838, 858 og 880 udgår.
 7) Nr. 729, 731, 744, 757, 764, 766, 771, 781, 782, 789, 797,  

 799, 801, 813, 814, 819, 822, 836, 842, 859, 864, 867, 868, 883, 886 og  

892 udgår.
 8) Nr. 785, 806, 810, 829, 840, 847, 891 og 902  

 udgår.
 9) Nr. 835 og 885 udgår.
Bemærkninger Til nr. 1 og 9 Ændringsforslagene omfatter personer, der både har modtaget  

 dom efter straffeloven og har modtaget arbejdsløshedsdagpenge og/eller  

 sociale ydelser, jf. bemærkningerne til de øvrige ændringsforslag.
Til nr. 2 Ændringsforslaget har til formål at udelukke personer, der i de  

 seneste 5 år har modtaget bistandshjælp og arbejdsløshedsdagpenge i en  

 sammenlagt periode på 6 måneder og derover.
Det er Fremskridtspartiets  

 opfattelse, at lovgivningens ord om, at en udlænding skal vise, at han/hun  

 kan »sørge for sig og sine«, må betyde, at man ikke har modtaget  

 bistandshjælp og arbejdsløshedsdagpenge i en sammenlagt periode på 6 måneder  

 og derover inden for de seneste 5 år.
Der er tale om, at 7 personer ikke  

 lever op til dette krav, hvorfor de skal udgå af lovforslaget.
 Imidlertid kan der sagtens være langt flere personer, som ikke lever op  

 til dette fremskridtskrav, eftersom de 7 personer alene fremkommer ved, at  

 politiet i de konkrete 7 sager har sikret sig denne oplysning til  

 politirapporterne.
 Mange flere kan derfor have levet af bistandshjælp og  

 arbejdsløshedsdagpenge.
Til nr. 3 og 6 Ændringsforslagene har til formål at udelukke personer, der  

 de seneste 5 år har modtaget bistandshjælp i en samlet periode på 6 måneder  

 og derover.
Det er Fremskridtspartiets opfattelse, at lovgivningens ord om,  

 at en udlænding skal vise, at han/hun kan »sørge for sig og sine«,  

 må betyde, at man ikke har modtaget bistandshjælp i perioder på mere end 6  

 måneder inden for de seneste 5 år.
Der er tale om, at 132 personer ikke lever  

 op til dette krav, hvorfor de skal udgå af lovforslaget.
Imidlertid kan der sagtens være langt flere personer, som ikke lever op  

 til dette fremskridtskrav, eftersom de 132 personer alene fremkommer ved, at  

 politiet i de konkrete 132 sager har sikret sig denne oplysning til  

 politirapporterne.
Mange flere kan derfor have levet af bistandshjælp.
Til nr. 4 og 7 Ændringsforslagene har til formål at udelukke personer, som  

 i de seneste 5 år har modtaget arbejdsløshedsdagpenge i en samlet periode på  

 6 måneder og derover.
Det er Fremskridtspartiets opfattelse, at lovgivningens  

 ord om, at en udlænding skal vise, at han/hun kan »sørge for sig og  

 sine«, må betyde, at man ikke har modtaget arbejdsløshedsdagpenge i  

 perioder på mere end 6 måneder inden for de seneste 5 år.
Selv om disse  

 udlændinge også har betalt kontingent til a-kasser, er det jo en  

 kendsgerning, at 90 pct. af dagpengeudbetalingerne kommer fra skattemidler.  

 Der er tale om, at 78 personer ikke lever op til dette krav, hvorfor de skal  

 udgå af lovforslaget.
Imidlertid kan der sagtens være langt flere personer, som ikke lever op  

 til dette fremskridtskrav, eftersom de 78 personer alene fremkommer ved, at  

 politiet i de konkrete 78 sager har sikret sig denne oplysning til  

 politirapporterne.
Mange flere kan derfor have levet af  

 arbejdsløshedsunderstøttelse.
Til nr. 5 og 8 Ændringsforslagene går ud på, at personer, som under deres  

 ophold her i landet har begået straffelovsovertrædelser, der har ført til  

 domfældelse, efter Fremskridtspartiets opfattelse ikke skal præmieres med  

 tildeling af dansk indfødsret.
De 33 personer, som har overtrådt straffeloven  

 og efterfølgende modtaget dom for overtrædelsen, er blevet optaget på dette  

 lovforslag, fordi de har ventet en årrække efter udståelse af straffen.
Efter  

 Fremskridtspartiets opfattelse skal dom for straffelovsovertrædelse medføre  

 evig fortabelse af muligheden for at få dansk indfødsret.
Fremskridtspartiet  

 mener, at efter udstået straf skal vedkommende udvises af landet.
Dette  

 synspunkt skal væsentligst ses som et led i en præventiv indsats mod den  

 stigende kriminalitet i samfundet.
For personer, der kommer som gæster i det danske samfund, er der absolut  

 ingen undskyldninger for at overtræde vores straffelov.
Nok overtræder  

 danskere også straffeloven, men gæster i landet burde vide bedre.
Særlig  

 vigtigt er det, at Folketinget sender et signal til alle udlændinge om, at  

 såfremt man ønsker indfødsret, må man holde sig på måtten og overholde  

 landets love, herunder ikke mindst straffeloven.
Hvis Folketinget tværtimod  

 belønner 33 kriminelle med den kostbare gave, indfødsret er, så er det et  

 fejlsignal om, at i Danmark kan man opføre sig, som det passer een.  

 Fremskridtspartiet vil på det skarpeste advare mod sådanne fejlsignaler.
Der  

 henvises også til bemærkningerne til nr. 1 og 9.
Erling Christensen (S) Henning Rasmussen (S) nfmd.
Taanquist (S) Ole  

 Vagn Christensen (S) Poul Andersen (S) Lise Hækkerup (S) Vibeke Storm  

 Rasmussen (S) Birthe Hansen (SF) fmd.
Lis Noer Holmberg (CD) John  

 Vinther (KF) Helge Adam Møller (KF) Inge Dahl-Sørensen (V) Birthe Rønn  

 Hornbech (V) Anders Mølgaard (V) Kim Behnke (FP) Elisabeth Arnold (RV) Inger  

 Stilling Pedersen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til justitsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse , men har dog stillet et ændringsforslag.
 Mindretallet har noteret, at flere partier, herunder særligt Venstre og  

 Det Konservative Folkeparti har givet udtryk for, at det er uacceptabelt, at  

 asylanter begår kriminelle handlinger.
 Mindretallet finder, at en person, der kommer til Danmark og søger asyl,  

 som et absolut minimumskrav må afholde sig fra at begå kriminelle handlinger.
Fremskridtspartiet har derfor søgt afklaret, hvilke personer ud af de 909  

 ansøgere om indfødsret der har begået kriminelle handlinger allerede som  

 asylanter.
Resultatet er blevet et ændringsforslag om at lade en række  

 personer udgå.
Nok har flertallet i Folketinget valgt en procedure for afgørelse af,  

 hvorvidt en person kan optages på et lovforslag om indfødsrets meddelelse,  

 men den procedure tager efter mindretallets opfattelse slet ikke højde for  

 den stigende kriminalitet blandt asylanter.
De kriminelle asylanter, der  

 bliver taget for kriminelle handlinger, får måske en advarsel første gang, et  

 tiltalefrafald anden gang osv.
Derved kommer de slet ikke på listen over  

 dømte personer.
De kriminelle forhold ville efter mindretallets opfattelse  

 overvejende sandsynligt have givet en dansker en egentlig dom.
Asylanterne  

 derimod slipper med en løftet pegefinger eller tiltalefrafald.
Det sker efter  

 mindretallets opfattelse dels af pladderhumanistiske grunde, dels fordi  

 myndighederne er klar over, hvilken indflydelse en egentlig dom har på en  

 efterfølgende indfødsretsansøgning.
Endelig er der hundreder af personer  

 parat med »forklaringer« på, hvorfor asylanterne begår de  

 kriminelle handlinger.
Uanset forklaringer så kan kriminel adfærd efter  

 mindretallets opfattelse ikke undskyldes.
Fremskridtspartiet mener derfor, at Folketinget skal fjerne de i  

 ændringsforslaget nævnte numre.
Den store livsgave, et dansk statsborgerskab  

 er, kan ikke tildeles personer, hvis første aktivitet her i landet er  

 kriminalitet.
 Mindretallet kan dog ikke støtte selve lovforslaget, eftersom Folketingets  

 øvrige partier valgte at lade de dømte kriminelle og de personer, som har  

 levet af offentlig hjælp, blive på lovforslaget ved 2. behandling.
 Ændringsforslag Af et mindretal (FP):
 Til § 1 1) Nr. 2, 19, 38, 152, 158, 198, 360, 417, 433, 478,  

 523, 563, 574 og 630 udgår.
Bemærkninger Til nr. 1 De i ændringsforslaget omhandlede personer har alle begået  

 kriminalitet uden at have modtaget dom for det.
Havde de modtaget dom, ville  

 de have været omfattet af ændringsforslagene til 2. behandling.
 Ændringsforslaget omfatter de personer, som det har været muligt for  

 Justitsministeriet at undersøge og dokumentere på kort tid.
 Fremskridtspartiet håber, at den stigende kriminalitet blandt asylanter  

 vil få et flertal i Folketinget til at opstramme reglerne for tildeling af  

 indfødsret, således at kriminalitet (med eller uden dom) begået af asylanter  

 er grundlag for, at personen har ekskluderet sig fra at få dansk indfødsret.  

 Der findes ikke noget land, hvor danskere kan komme som gæster og så begå  

 kriminelle handlinger, uden at det får ganske alvorlige følger for personen.  

 Ændringsforslaget vil have en meget vigtig signaleffekt til alle asylanter om  

 at afholde sig fra kriminelle aktiviteter. Ændringsforslaget har et absolut  

 præventivt sigte.
