 I henhold til § 75 h, stk. 6, i lov om arbejdsløshedsforsikring m.v., jf.  

 lovbekendtgørelse nr. 6 af 9. januar 1995, og efter forhandling med  

 Landsarbejdsrådet fastsættes:
Retten til feriedagpenge Optjening af dage med ret til feriedagpenge § 1.  Et medlem af en arbejdsløshedskasse optjener ret  

 til et antal dage med feriedagpenge på grundlag af perioder i et optjeningsår  

 - kalenderåret forud for et ferieår - hvor kassen udbetaler medlemmet  

 dagpenge, feriedagpenge, overgangsydelse, delefterløn, orlovsydelse,  

 iværksætterydelse/etableringsydelse, uddannelsesydelse/-godtgørelse,  

 kursusgodtgørelse eller aktivitetsydelse.
Ferieåret går fra 2. maj til 1.  

 maj.
 Stk. 2.  Et medlem optjener endvidere ret til et antal  

 dage med feriedagpenge på grundlag af perioder i et optjeningsår, hvor  

 medlemmet får udbetalt dagpenge fra en kommune i henhold til lov om dagpenge  

 ved sygdom eller fødsel, når der ikke samtidig optjenes ret til ferie med  

 feriegodtgørelse eller løn efter lov om ferie mv.
 Stk. 3.  Endelig optjener et medlem ret til et antal  

 dage med feriedagpenge på grundlag af perioder i et optjeningsår, hvor  

 medlemmet får udbetalt:
 Stk. 4.  Et medlem optjener alene ret til dage med  

 feriedagpenge på grundlag af ydelser, som udbetales for perioder, hvor  

 medlemmet er forsikret i en arbejdsløshedskasse.
 Stk. 5.  Et medlem, der efter optagelse i en  

 arbejdsløshedskasse som dimittend på grundlag af en erhvervsmæssig  

 uddannelse, jf. lovens § 41, stk. 1, nr. 3, litra b, bliver omfattet af  

 særordningen for dimittender, jf. §§ 5 og 6, vil ikke være berettiget til  

 dage med feriedagpenge optjent på grundlag af de i stk. 1-3 nævnte ydelser.
Opgørelse og beregning af det optjente antal dage med ret til feriedagpenge § 2.  Et medlem, der har optjent ret til et antal dage  

 med feriedagpenge efter § 1, er berettiget til det samlede antal dage med  

 feriedagpenge, som opgøres og beregnes efter §§ 3 og 4. Et medlem vil dog  

 højst kunne være berettiget til 25 dage med feriedagpenge i et ferieår.
 § 3.  Opgørelsen og beregningen af et medlems ret til  

 dage med feriedagpenge optjent på grundlag af ydelser udbetalt af en  

 arbejdsløshedskasse, jf. § 1, stk. 1, sker på grundlag af de ydelsesbeløb,  

 som medlemmet er blevet indkomstbeskattet af i optjeningsåret.
 Stk. 2.  Beløbet i stk. 1 divideres med den senest  

 beregnede sats, som af kassen er anvendt ved udbetaling af dagpenge eller  

 uddannelsesydelse/-godtgørelse til medlemmet i optjeningsåret.
 Stk. 3.  Har kassen ikke udbetalt dagpenge eller  

 uddannelsesydelse/-godtgørelse med en beregnet sats, jf. stk. 2, divideres  

 beløbet i stk. 1 med dimittendsatsen pr. 31. december i optjeningsåret for  

 henholdsvis fuldtids- eller deltidsforsikrede, jf. lovens § 51, stk. 2.  

 Medlemmets seneste forsikringsstatus i kassen i optjeningsåret er afgørende  

 for, om kassen skal anvende dimittendsatsen for fuldtids- eller  

 deltidsforsikrede.
 Stk. 4.  Det optjente antal dage med feriedagpenge udgør  

 0,0962 gange det beregnede tal efter stk. 2 eller stk. 3. Der afrundes til  

 nærmeste hele antal dage.
 § 4.  Opgørelsen og beregningen af et medlems ret til  

 dage med feriedagpenge optjent efter § 1, stk. 2 og stk. 3, sker på grundlag  

 af de samlede ydelsesbeløb, som er udbetalt til medlemmet selv, og som  

 medlemmet er blevet indkomstbeskattet af i optjeningsåret.
 Stk. 2.  Beløbet i stk. 1 divideres med dimittendsatsen  

 pr. 31. december i optjeningsåret for henholdsvis fuldtids- eller  

 deltidsforsikrede, jf. lovens § 51, stk. 2. Medlemmets seneste  

 forsikringsstatus i optjeningsåret er afgørende for, om kassen skal anvende  

 dimittendsatsen for fuldtids- eller deltidsforsikrede.
 Stk. 3.  Det optjente antal dage med ret til  

 feriedagpenge udgør 0,0962 gange det beregnede tal efter stk. 2. Der afrundes  

 til nærmeste hele antal dage.
Opgørelse og beregning af retten til dage med feriedagpenge efter  

 særordningen for dimittender § 5.  Et medlem, der er optaget i en  

 arbejdsløshedskasse på grundlag af en erhvervsmæssig uddannelse, jf. lovens §  

 41, stk. 1, nr. 3, litra b, er berettiget til et antal dage med feriedagpenge  

 efter reglerne i stk. 2-4, jf. dog § 6.
 Stk. 2.  Er optagelsen sket i perioden 2. maj til 31.  

 december i et ferieår, har medlemmet ret til 15 dage med feriedagpenge i det  

 pågældende ferieår, jf. dog stk. 4.
 Stk. 3.  Er optagelsen sket i perioden 1. januar til 1.  

 maj i et ferieår, har medlemmet ret til 15 dage med feriedagpenge i det  

 følgende ferieår.
 Stk. 4.  Et medlem, der har afsluttet uddannelsen i  

 december måned, er omfattet af stk. 3, uanset om optagelsen er sket før den  

 1. januar.
 § 6.  Har et medlem, der i et ferieår er omfattet af §  

 5, til brug for samme ferieår optjent ret til ferie med feriegodtgørelse  

 eller løn efter ferieloven mv., sker der fradrag i antallet af dage med ret  

 til feriedagpenge.
 Stk. 2.  Fradraget, jf. stk. 1, beregnes på grundlag af  

 medlemmets arbejdstimer i optjeningsåret efter følgende formel:
 Fradrag = arbejdstimer x 0,015.
 Der afrundes til nærmeste hele antal dage.
 Stk. 3.  Ved opgørelsen af fradraget medregnes alle  

 arbejdstimer, som har dannet grundlag for optjening af ret til ferie med  

 feriegodtgørelse eller løn i det følgende ferieår.
 Stk. 4.  Beskæftigelse i optjeningsåret i Grønland, på  

 Færøerne eller i udlandet hos en arbejdsgiver, der ikke er skattemæssigt  

 registreret som arbejdsgiver i Danmark, skal ikke medregnes ved opgørelsen af  

 fradraget.
Udbetaling af feriedagpenge Udbetalingsbetingelser § 7.  Retten til udbetaling af feriedagpenge er  

 betinget af, at medlemmet Retten til udbetaling af feriedagpenge er som udgangspunkt endvidere  

 betinget af, at medlemmet i tilfælde af ledighed under ferien ville være  

 berettiget til udbetaling af dagpenge.
 Stk. 2.  Der kan ikke udbetales feriedagpenge til et  

 medlem, der fra sin arbejdsgiver modtager løn under ferie, som ikke er  

 optjent efter ferieloven mv.
Stk. 3.  Feriedagpenge kan ikke udbetales til et medlem,  

 der er omfattet af Stk. 4.  Retten til et antal dage med feriedagpenge i et  

 ferieår kan ikke overføres til et senere ferieår.
Dokumentation § 8.  Retten til udbetaling af feriedagpenge, der er  

 optjent på grundlag af ydelser udbetalt af en arbejdsløshedskasse eller en  

 kommune, jf. § 1, stk. 1 og stk. 2, er betinget af, at medlemmet ved  

 ansøgning om feriedagpenge for et ferieår vedlægger den eller de  

 optjeningsmeddelelser, medlemmet har modtaget inden ferieårets begyndelse,  

 jf. § 13. En optjeningsmeddelelse udsendt af den kasse, der skal behandle  

 medlemmets ansøgning om feriedagpenge for et ferieår, skal dog ikke  

 vedlægges.
 Stk. 2.  Retten til udbetaling af feriedagpenge, der er  

 optjent på grundlag af de i § 1, stk. 3, nævnte ydelser, er betinget af, at  

 medlemmet ved ansøgning om feriedagpenge for et ferieår fremlægger  

 dokumentation for de udbetalte beløb.
 Stk. 3.  Retten til udbetaling af feriedagpenge, der er  

 optjent på grundlag af de i § 1, stk. 2, nævnte ydelser, er endvidere  

 betinget af, at medlemmet ved ansøgning om feriedagpenge for et ferieår  

 skriftligt oplyser, hvor stor en del af disse ydelser, der er udbetalt for  

 perioder, hvor medlemmet har været forsikret i en arbejdsløshedskasse og ikke  

 samtidig har optjent ret til ferie med feriegodtgørelse eller løn efter  

 ferieloven mv.
Afholdelse af egen optjent ferie efter ferieloven § 9.  Et medlem, der har optjent ret til et antal dage  

 med feriedagpenge efter § 1, og som desuden har optjent ret til ferie med  

 feriegodtgørelse eller løn efter ferieloven mv., kan først få udbetalt  

 feriedagpenge, når medlemmet har holdt 5/6 af sine optjente feriedage med  

 feriegodtgørelse eller løn (afrundet til nærmeste hele antal dage). Medlemmet  

 skal dog højst have holdt et antal feriedage (eksklusive lørdage) svarende  

 til forskellen mellem 25 dage og det beregnede antal dage med ret til  

 feriedagpenge.
 Stk. 2.  Et medlem, der er berettiget til et antal dage  

 med feriedagpenge efter særordningen for dimittender, jf. § 5, og som desuden  

 har optjent ret til ferie med feriegodtgørelse eller løn efter ferieloven  

 mv., vil først kunne få udbetalt feriedagpenge, når medlemmet har holdt et  

 antal feriedage (eksklusive lørdage) svarende til det beregnede fradrag efter  

 § 6.
 Stk. 3.  Har en arbejdsgiver, jf. ferielovens § 17 b,  

 placeret optjent ferie med feriegodtgørelse eller løn i ferieperioden (2. maj  

 til 30. september) og på hverdage mellem jul og nytår, vil der - uanset stk.  

 1 og stk. 2 - kunne udbetales feriedagpenge under et medlems afholdelse af  

 ferie såvel forud for hovedferien (18 dage i ferieperioden) som mellem  

 hovedferien og juleferien.
 Stk. 4.  Kan medlemmet godtgøre, at feriegodtgørelse for  

 hovedferien er tilladt udbetalt efter ferieperiodens udløb den 30. september,  

 uden at ferie er holdt, jf. ferielovens § 20, anses denne ferie for holdt.
 Stk. 5.  Har medlemmet modtaget feriegodtgørelse ved  

 ferieårets start efter ferielovens § 19 b uden afholdelse af ferie, anses  

 denne ferie ligeledes for holdt.
 Stk. 6.  Indgår der i et medlems ferie søgnehelligdage,  

 på hvilke der ikke efter ferieloven kan placeres ferie, kan der - uanset stk.  

 1 og stk. 2 - udbetales feriedagpenge for disse dage.
Feriedagpengesats § 10.  Feriedagpenge udbetales med den senest  

 beregnede sats - med eventuelle efterfølgende reguleringer - som i perioden  

 fra optjeningsårets begyndelse til feriens afholdelse er anvendt ved  

 udbetaling af dagpenge eller uddannelsesydelse/-godtgørelse til medlemmet som  

 henholdsvis fuldtids- eller deltidsforsikret.
 Stk. 2.  I øvrige tilfælde anvendes dimittendsatsen for  

 henholdsvis fuldtids- eller deltidsforsikrede, jf. lovens § 51, stk. 2.
 Stk. 3.  Medlemmets forsikringsstatus på tidspunktet for  

 feriens afholdelse er afgørende for, om der skal ske udbetaling med en sats  

 for fuldtids- eller deltidsforsikrede.
 Udbetalingstidspunkt mv.
 § 11.  Udbetaling af feriedagpenge kan tidligst finde  

 sted en uge før ferien og er betinget af, at medlemmet har udfyldt en særlig  

 blanket til brug for ansøgning om feriedagpenge, som er udsendt eller  

 godkendt af Direktoratet for Arbejdsløshedsforsikringen.
 Stk. 2.  Udbetaling af feriedagpenge før ferien  

 forudsætter, at ansøgningsblanketten er modtaget i kassen senest en måned før  

 feriens afholdelse.
Stk. 3.  Blanketten til brug for ansøgning om  

 feriedagpenge for et ferieår skal være modtaget i kassen senest den 31. maj i  

 det følgende ferieår.
I modsat fald er kravet på feriedagpenge forældet.
 Stk. 4.  Har et medlem efter at have fået behandlet sin  

 ansøgning om feriedagpenge for et ferieår ret til flere dage med  

 feriedagpenge, skal kassen oplyse medlemmet herom og sende medlemmet en ny  

 ansøgningsblanket.
 Stk. 5.  Kassen skal registrere, i hvilket omfang der  

 udbetales feriedagpenge.
Øvrige bestemmelser Meddelelse om ferie til Arbejdsformidlingen § 12.  Et ledigt medlem, der ønsker at holde ferie,  

 skal senest 14 dage før feriens afholdelse give Arbejdsformidlingen  

 meddelelse herom, jf. dog stk. 2-4. Det samme gælder for et medlem, der er  

 under tilbud efter lov om en aktiv arbejdsmarkedspolitik.
 Stk. 2.  Indtræder ledigheden mindre end 14 dage før  

 afholdelse af en planlagt ferie, skal meddelelse efter stk. 1 gives  

 umiddelbart efter ledighedens indtræden.
Stk. 3.  Bliver et medlem, der rettidigt har givet  

 meddelelse efter stk. 1 eller stk. 2, syg før feriens afholdelse, kan  

 tidspunktet for ferien udsættes, hvis medlemmet straks giver  

 Arbejdsformidlingen meddelelse om sygdommen.
Giver medlemmet senest ved  

 sygdommens ophør Arbejdsformidlingen meddelelse om et nyt tidspunkt for  

 feriens afholdelse, kan dette ske uden iagttagelse af fristen i stk. 1.
Stk. 4.  Undladelse af at give de i stk. 1-3 nævnte  

 meddelelser medfører, at Arbejdsformidlingen kan formidle medlemmet  

 beskæftigelse, der griber ind i ferieperioden.
Gives meddelelse ikke  

 rettidigt, kan Arbejdsformidlingen indtil meddelelsen formidle beskæftigelse,  

 der griber ind i ferieperioden.
 Stk. 5.  Er et ledigt medlem formidlet et arbejde, skal  

 Arbejdsformidlingen kun respektere en senere meddelelse efter stk. 1, hvis  

 arbejdsgiveren forinden allerede har afvist at ansætte medlemmet.
Optjeningsmeddelelser § 13.  En arbejdsløshedskasse, der i et optjeningsår  

 har udbetalt et medlem ydelser - bortset fra efterløn - skal inden 1. april  

 forud for ferieåret sende medlemmet en optjeningsmeddelelse, hvoraf det  

 fremgår, hvor mange dage med feriedagpenge medlemmet har optjent ret til  

 efter § 1, stk. 1.
Stk. 2.  En arbejdsløshedskasse, der modtager  

 oplysninger om dagpengeydelser udbetalt af en kommune til et medlem af kassen  

 i et optjeningsår, jf.
Direktoratet for Arbejdsløshedsforsikringens  

 bekendtgørelse om overførsel af oplysninger om udbetalinger i henhold til lov  

 om dagpenge ved sygdom eller fødsel fra kommunerne til  

 arbejdsløshedskasserne, skal ligeledes inden 1. april forud for ferieåret  

 sende medlemmet en optjeningsmeddelelse, hvoraf det fremgår, hvor mange dage  

 med feriedagpenge medlemmet har optjent ret til efter § 1, stk. 2. Kassen  

 skal i den forbindelse gøre medlemmet opmærksom på, at optjeningen af dage  

 med ret til feriedagpenge efter § 1, stk. 2, er betinget af, at  

 dagpengeydelserne er udbetalt for perioder, hvor medlemmet har været  

 forsikret i en arbejdsløshedskasse og ikke samtidig har optjent ret til ferie  

 med feriegodtgørelse eller løn efter ferieloven mv.
Stk. 3.  Optjeningsmeddelelsen, jf. stk. 1 og stk. 2,  

 skal endvidere indeholde oplysning om, hvor stort et beløb kassen har lagt  

 til grund som optjeningsgrundlag ved beregningen.
Endelig skal kassen  

 redegøre for de almindelige betingelser for at få udbetalt feriedagpenge, jf.  

 § 7, stk. 1, samt oplyse medlemmet om, at der gælder særlige regler, hvis  

 medlemmet inden ferien bliver omfattet af særordningen for dimittender.
 Ikrafttræden mv.
 § 14.  Der udarbejdes en vejledning til  

 bekendtgørelsen.
 § 15.  Bekendtgørelsen træder i kraft den 2. maj 1995  

 og finder anvendelse fra og med optjeningsåret 1994.
 Stk. 2.  Samtidig hermed ophæves følgende  

 retsforskrifter:
