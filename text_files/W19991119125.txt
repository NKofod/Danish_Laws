 Der blev klaget over, at lægen i maj og juni ikke reagerede på  

 kvindens smerteangivelser og tiltagende lammelser af højre ben og ikke  

 indlagde kvinden på et tidligere tidspunkt.
Klager over behandling og vurdering af  

 symptomer fra ryggen Patientklagenævnet fandt, at kvinden blev behandlet  

 i overensstemmelse med sædvanlig gældende praksis, idet der ikke  

 var tegn på nervepåvirkning, og smerterne var forenelige med  

 smerter i muskulaturen.
Lægen ordinerede relevant smertestillende  

 behandling samt øvelser, hvilket blev intensiveret, da smerterne blev  

 værre.
Nævnet lagde vægt på, at da der opstod sikre  

 tegn til nervepåvirkning, kontaktede lægen neurokirurgisk  

 afdeling, der imidlertid afviste at indlægge under henvisning til  

 graden af nervepåvirkning.
Nævnet lagde videre vægt  

 på, at efter at lægen indlagde kvinden på reumatologisk  

 afdeling, gik der 3 uger, før det blev besluttet at operere.  

  Nævnet oplyste, at det er almindelig anerkendt praksis, at der ved  

 rygsmerter uden ledsagende tegn på nervepåvirkning behandles med  

 smertestillende medicin og genoptræning.
Hvis der er tegn på  

 nervepåvirkning, men ikke ophævede nervefunktioner, er  

 behandlingen typisk sengeleje i 4 uger, suppleret med smertestillende medicin  

 og behandlinger i ambulant regi.
Akut indlæggelse finder  

 sædvanligvis kun sted ved udfaldssymptomer i form af lammelser og/eller  

 manglende kontrol over blære- og tarmfunktion.
Operation for  

 diskusprolaps kommer kun på tale som sidste udvej, idet resultatet af  

 operationen ikke altid medfører smertefrihed og /eller generhvervelse  

 af tabte funktioner.
