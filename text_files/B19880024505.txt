(Deccabekendtgørelsen) Ved tekstanmærkning nr. 62 ad § 17.04.01. på finansloven er  

 industriministeren bemyndiget til at opkræve betaling hos danske handels- og  

 fiskeskibe, der er brugere af et landbaseret navigationssystem (DECCA). I  

 medfør heraf fastsættes:
 § 1.  Til dækning af udgifterne ved drift, forrentning  

 og afskrivning af radionavigationssystemets sendestationer på Møn og Samsø, i  

 Hjørring og Højer samt ved administration i forbindelse med opkrævningen skal  

 ejere af de danske handels- eller fiskeskibe, som har apparatur til  

 modtagelse af de fra sendestationerne udsendte signaler, betale et årligt  

 gebyr pr. skib på 2.300,- kr. til statskassen.
Stk. 2.  Gebyret opkræves af Søfartsstyrelsen og  

 forfalder til betaling hver den 1. august, jf. dog § 3, stk. 3. Gebyret  

 dækker kalenderåret.
Gebyret forfalder første gang den 1. august 1988.
 § 2.  Gebyret påhviler den, der ifølge  

 fartøjsfortegnelsen, skibsregistret eller et lignende offentligt register er  

 registreret eller noteret som ejer af skibet.
Stk. 2.  Gebyret betales, uanset om skibets apparatur  

 til modtagelse af radionavigationssignaler er ejet, lejet, lånt eller  

 opstillet på prøve, og uanset på hvilken måde apparaturet er installeret om  

 bord i skibet.
Gebyret skal endvidere betales, selv om skibet normalt sejler  

 i udenrigsfart.
 § 3.  Ejere af danske handels- og fiskeskibe skal  

 inden 1. juli 1988 indgive anmeldelse til Søfartsstyrelsen om, hvorvidt  

 skibet er udstyret med et apparatur, der kan modtage signaler fra de i § 1  

 nævnte stationer.
 Stk. 2.  Endvidere skal de i stk. 1, nævnte ejere inden  

 30 dage anmelde til Søfartsstyrelsen:
 Stk. 3.  Gebyret forfalder i de i stk. 2, nævnte  

 tilfælde på anmeldelsestidspunktet, dog senest 30 dage efter installationen  

 af udstyret eller erhvervelsen af skibet.
 Stk. 4.  Anmeldelsen skal indeholde oplysninger om  

 skibets navn og kendingsbogstaver samt havnekendingsnummer.
 Stk. 5.  Betales gebyret ikke senest 30 dage efter  

 modtagelse af opkrævning fra Søfartsstyrelsen, skal der betales et  

 tillægsgebyr på kr. 150,-.
 Stk. 6.  Gebyret og tillægsgebyret er tillagt  

 udpantningsret.
 § 4.  Søfartsstyrelsen kan nedsætte eller eftergive  

 gebyret, når et skib ikke har været udstyret med apparatur til modtagelse af  

 signaler i hele gebyrperioden, eller når skibet ikke har været dansk i hele  

 gebyrperioden, jf. § 3, eller når omstændighederne i øvrigt taler derfor.
 § 5.  Bekendtgørelsen træder i kraft den 1. maj 1988.
 § 6.  Bekendtgørelsen gælder ikke for skibe  

 hjemmehørende på Færøerne og i Grønland.
