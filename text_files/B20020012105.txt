Bekendtgørelse om hjemmeservice I medfør af § 2, stk. 3, § 2, stk. 5, § 4,  

 stk. 5, § 5, stk. 3 og § 10, stk. 4 i lov om  

 hjemmeservice, jf. lovbekendtgørelse nr. 158 af 1. marts 2000, som  

 ændret ved lov nr. 120 af 18. marts 2002, fastsættes:
Kapitel 1 Bidragsberettigede husstande og hjemmeserviceopgaver § 1. Der kan ydes bidrag til forbrugeres  

 køb af hjemmeservice, som en virksomhed udfører på  

 private husstandes boliger i Danmark.
 Stk. 2. Ved private husstandes boliger forstås boliger,  

 der benyttes som fast bopæl af husstanden i en periode af mindst en  

 måneds varighed, samt fritidsboliger, både, campingvogne og  

 lignende, som husstanden normalt benytter i mindst 3 uger om året.
 Stk. 3. Ved hjemmeservice forstås almindelig  

 rengøring, som husstanden selv ville have udført.  

 Rengøring omfatter bl.a. ikke følgende ydelser:
 1)	Vask og strygning.
 2)	Vinduespudsning, skorstensfejning og skadedyrsbekæmpelse.
 3)	Nedpakning eller udpakning af indbo.
 4)	Oprydning i forbindelse med anlægs-, reparations- og  

 vedligeholdelsesarbejder.
§ 2. Rengøring af fritidshuse og lignende i  

 forbindelse med udlejning er ikke bidragsberettiget.
Der ydes derfor ikke  

 hjemmeservicebidrag til ydelser udført umiddelbart før og  

 umiddelbart efter udlejning af fritidsbolig og lignende, medmindre husstanden  

 selv benytter boligen i en periode umiddelbart før eller efter  

 rengøringen.
 § 3. Hjemmeservicebidrag udbetales i tilknytning  

 til en afdød persons husstand, såfremt:
1)	ydelsen bestilles og betales af afdødes efterladte, og 2)	den person, som bestiller arbejdet, påfører sit CPR-  

 eller identifikationsnummer på girokortet, jf. § 6, stk. 1.
 Stk. 2. Ydelser bestilt og betalt af bobestyrere og af  

 professionelle boligadministratorer, herunder boligforeninger,  

 viceværter, ejendomsfunktionærer o.lign., er ikke  

 bidragsberettigede.
 § 4. Hjemmeservice, der udføres i  

 kollektiver og bofællesskaber med institutionspræg - herunder  

 plejehjem og bofællesskaber for handicappede - er ikke  

 bidragsberettiget.
Stk. 2. Der kan dog ydes bidrag til hjemmeservice, der  

 udføres hos den enkelte beboer, hvis ansvaret for at udføre  

 rengøring påhviler den pågældende selv.
Der ydes  

 ikke bidrag til ydelser udført på fællesarealer.
 Stk. 3. Hvis beboere i bofællesskaber og i institutioner  

 har samme folkeregisteradresse, kan de tilsammen højst få 11.700  

 kr. pr. kvartal (2002-niveau) i bidrag til hjemmeservice udført af en  

 enkelt hjemmeservicevirksomhed, jf. hjemmeservicelovens § 3,  

 stk. 3.
 § 5. I ejendomme, der af vurderingsmyndighederne  

 er opdelt efter vurderingslovens § 33, stk. 5, jf.  

 lovbekendtgørelse nr. 836 af 18. september 2001, ydes der ikke bidrag  

 til ydelser udført på den del af ejendommen, som benyttes til  

 erhvervsvirksomhed.
 Stk. 2. Der ydes ikke hjemmeservicebidrag til arbejde  

 udført på fællesarealer såsom trapper, gange og  

 gårdspladser, der kan betegnes som adgangsområde til den del af  

 ejendommen, der benyttes til erhvervsvirksomhed.
Identifikation af husstanden § 6. Udbetalingen af bidrag forudsætter, at  

 Erhvervs- og Selskabsstyrelsen modtager oplysninger til identifikation af  

 husstanden.
Identifikation af husstanden sker ved, at et af husstandens  

 medlemmer i forbindelse med betaling for hjemmeservice afgiver oplysning om  

 sit CPR-nummer i overensstemmelse med den gældende vejledning herom fra  

 Erhvervs- og Selskabsstyrelsen, jf. dog stk. 2.
Stk. 2. Hvis husstandens personer ikke har modtaget et dansk  

 CPR-nummer, eller husstandens personer er meldt fraflyttet Danmark i  

 folkeregistret, skal et særligt identifikationsnummer benyttes ved  

 betaling.
Identifikationsnummeret anvendes i stedet for CPR-nummeret og  

 tildeles af Erhvervs- og Selskabsstyrelsen efter skriftlig ansøgning  

 fra husstanden.
 Stk. 3. Ansøgning om identifikationsnummer skal  

 indeholde følgende oplysninger:
1)	ansøgers fulde navn, 2)	ansøgers faste bopæl og evt. kontaktperson i Danmark,  

 og 3)	ansøgers CPR-nummer eller fødselsdato med angivelse af  

 dag, måned og år.
Kapitel 2 Ansøgning om optagelse under  

 hjemmeserviceordningen § 7. Ved ansøgning om optagelse under  

 hjemmeserviceordningen skal den af Erhvervs- og Selskabsstyrelsen udarbejdede  

 blanket benyttes.
 Stk. 2. Den udfyldte ansøgningsblanket med  

 tilhørende bilag indleveres til den kommune, hvori  

 hjemmeservicevirksomheden er beliggende.
 § 8. Ansøgning om optagelse under  

 hjemmeserviceordningen skal være underskrevet af følgende  

 personer:
1)	virksomhedens ejer, når der er tale om en personligt ejet  

 virksomhed, 2)	personer i ledelsen, og 3)	personer med en bestemmende indflydelse på virksomheden, jf.  

 § 9.
 Stk. 2. Personer, der efter stk. 1 og § 10 skal  

 anføres på ansøgningen, giver med deres underskrift deres  

 samtykke til, at der fra andre offentlige myndigheder kan indhentes de  

 nødvendige oplysninger med henblik på afgørelse af, om  

 optagelsesbetingelserne er opfyldt, jf. hjemmeservicelovens § 4,  

 stk. 2 og stk. 3.
 Stk. 3. Ansøgninger fremsendt med fyldestgørende  

 digital signatur er i enhver henseende ligestillede med dokumenter med  

 personlig underskrift.
 § 9. Ved personer med bestemmende indflydelse  

 på en hjemmeservicevirksomhed forstås i denne  

 bekendtgørelse:
 1)	Formanden for en eventuel bestyrelse.
 2)	Personer, der ejer halvdelen eller mere af virksomhedens kapital  

 eller eventuelle stemmerettigheder.
 3)	Personer, der hæfter ubegrænset for selskabets  

 gæld, fx interessenterne i et interessentskab og komplementarerne i et  

 kommanditselskab.
 4)	Personer, der reelt driver virksomheden uden formelt at være  

 ejer af virksomheden eller medlem af virksomhedens ledelse.
Anmeldelse af ændringer § 10. Hvis der sker ændringer i de forhold,  

 som virksomheden har oplyst i forbindelse med ansøgning om optagelse  

 under hjemmeserviceordningen, skal virksomheden skriftligt anmelde  

 ændringen.
Anmeldelse af ændringer fremsendt med  

 fyldestgørende digital signatur er ligestillet hermed.
 Stk. 2. Hvis der sker hel eller delvis udskiftning af en  

 godkendt hjemmeservicevirksomheds ejer, ledelse eller personer med  

 bestemmende indflydelse, jf. § 9, skal virksomheden godtgøre over  

 for Erhvervs- og Selskabsstyrelsen, at de nye personer opfylder betingelserne  

 i § 4, stk. 2, nr. 3-6 og § 4, stk. 3, i lov om  

 hjemmeservice.
 Stk. 3. Anmeldelsen skal være modtaget i Erhvervs- og  

 Selskabsstyrelsen senest 4 uger efter, at ændringen er sket.
 Stk. 4. Undlader virksomheden at anmelde ændringer i  

 henhold til stk. 1 eller at godtgøre de i stk. 2  

 nævnte betingelser, kan virksomheden henholdsvis personerne udelukkes  

 fra hjemmeserviceordningen, jf. hjemmeservicelovens § 7.
 § 11. Såfremt virksomheden skifter ejerform  

 eller selskabsform, skal det nye selskab søge om optagelse.
Udbetaling af bidrag § 12. Forbrugerens betaling for  

 hjemmeserviceydelser skal indgå på en af Erhvervs- og  

 Selskabsstyrelsen anvist konto.
§ 13. Virksomheden skal have eller oprette en  

 konto i et af Erhvervs- og Selskabsstyrelsen godkendt pengeinstitut, hvortil  

 forbrugernes betaling for hjemmeservice kan overføres.
Denne konto er  

 en forudsætning for udbetaling af bidrag.
 § 14. Udbetaling af bidrag sker direkte til  

 virksomhedens konto, jf. § 13, eller en anden af virksomheden anvist  

 konto i et af Erhvervs- og Selskabsstyrelsen godkendt pengeinstitut.
Girokort og fakturaer § 15. Ved betaling for hjemmeservice skal  

 Erhvervs- og Selskabsstyrelsens girokort anvendes.
Girokortene må kun  

 anvendes til betalinger, der helt eller delvist omfatter  

 hjemmeserviceydelser.
 Stk. 2. Ved betaling for ydelser, der er udført  

 før den 20. marts 2002, skal de hidtil benyttede girokort dog  

 anvendes.
 § 16. Når hjemmeservicevirksomheden udsteder  

 et girokort til en forbruger, skal virksomheden samtidig udstede en faktura.
 Stk. 2. Ved fakturering af hjemmeserviceydelser skal  

 virksomheden anvende Erhvervs- og Selskabsstyrelsens fortrykte faktura, jf.  

 dog § 17.
 § 17. I stedet for at anvende den i § 16,  

 stk. 2, foreskrevne faktura kan virksomheden udarbejde sin egen faktura.  

 Fakturaen skal indeholde følgende oplysninger:
1)	virksomhedens SE-nummer, navn og adresse, 2)	forbrugerens navn og adresse, 3)	beløb inkl. moms, 4)	dato for udstedelse af fakturaen, 5)	dato for udførelse af det hjemmeservicearbejde, som fakturaen  

 vedrører, 6)	fakturanummer eller tilsvarende anden talidentifikation, 7)	det samlede beløb inkl. moms af bidragsberettigede og ikke  

 bidragsberettigede ydelser (bruttobeløb inkl. moms), og 8)	bruttobeløbet inkl. moms fratrukket bidraget  

 (nettobeløb inkl. moms).
Kapitel 3 Erhvervsansvarsforsikring § 18. Hjemmeservicevirksomhederne er ifølge  

 hjemmeservicelovens § 4, stk. 2, nr. 2, forpligtet til at tegne en  

 erhvervsansvarsforsikring.
 Stk. 2. Virksomheden må ikke ved tegningen af  

 erhvervsansvarsforsikringen påtage sig en selvrisiko, medmindre  

 virksomheden til enhver tid utvivlsomt kan dække beløbet
med egne midler.
 § 19. Virksomheden må ikke  

 pålægge husstanden en selvrisiko for skader påført  

 husstandens personer eller ting under arbejdets udførelse.
Kapitel 4 Bestemmelser om straf § 20. Overtrædelse af bestemmelserne i  

 §§ 10, 11, 15 og § 18, stk. 2 kan straffes med  

 bøde.
Kapitel 5 Bestemmelser om ikrafttrædelse § 21. Bekendtgørelsen træder i kraft  

 den 20. marts 2002.
 Stk. 2. Bekendtgørelse nr. 1164 af 29. december 1999 om  

 hjemmeservice ophæves.
