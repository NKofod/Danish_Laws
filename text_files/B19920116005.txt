 I medfør af § 1, stk. 3, § 2 og § 18 i lov om videregående  

 teknikeruddannelser m.v., jf. lovbekendtgørelse nr. 370 af 30. maj 1990,  

 fastsættes:
Uddannelsen § 1.  Uddannelsen varer 1 1/2 år som heltidsuddannelse  

 og består af 3 trin på hver 6 måneder.
Trin 1 og 2 er fælles for alle  

 studerende.
Trin 3 er et af specialerne stærkstrømstekniker eller  

 elinstallatør efter den studerendes valg, jf. dog § 7. I specialet indgår et  

 afslutningsprojekt.
§ 2.  Ved afslutningen af uddannelsen skal den  

 studerende Stk. 2.  Studerende med stærkstrømsteknik som speciale  

 skal ud over det, der er nævnt i stk. 1, kunne Stk. 3.  Studerende med specialet elinstallatør skal ud  

 over det, der er nævnt i stk. 1, i overensstemmelse med reglerne om  

 autorisation af elinstallatører kunne § 3.  Uddannelsen indeholder:
§ 4.  Skolen kan efter lov om åben uddannelse udbyde  

 uddannelsen som deltidsuddannelse og udbyde uddannelsen eller dele af den som  

 enkeltfag.
Som deltidsuddannelse kan uddannelsens varighed højst udstrækkes  

 til 4 år.
Skolen udsteder eksamensbevis for uddannelsen som helhed, når alle  

 enkeltfagsprøver er bestået inden for 6 år.
Der forudsættes samme  

 arbejdsindsats for de studerende som i heltidsuddannelsen.
Skolen kan optage  

 ansøgere til et enkeltfag, selv om enkelte af adgangskravene til  

 heltidsuddannelsen ikke er opfyldt.
 Stk. 2.  Reglerne for heltidsuddannelsen finder i øvrigt  

 tilsvarende anvendelse for deltidsuddannelse og enkeltfagsundervisning.
Adgangsbetingelser og specialevalg § 5.  Adgang til uddannelsen forudsætter, at ansøgeren  

 har Stk. 2.  Adgang efter stk. 1 forudsætter yderligere, at  

 ansøgeren mindst har et alment niveau svarende til en gennemført  

 erhvervsuddannelse med dansk, engelsk og matematik på tx-niveau.
§ 6.  Ansøgere med en gymnasial uddannelse eller  

 erhvervsuddannelse, som ikke har adgang til uddannelsen efter § 5, har  

 adgang, når de har § 7.  For studerende, der vælger specialet  

 elinstallatør, er det en yderligere adgangsbetingelse, at den studerendes  

 adgangsgivende uddannelse både teoretisk og praktisk er gennemført inden for  

 det stærkstrømstekniske område således, at de uddannelsesmæssige betingelser  

 for at opnå autorisation vil være opfyldt ved beståelse af eksamen.
Skolen  

 skal over for alle, der søger optagelse, på begæring træffe bindende  

 afgørelse om, hvorvidt denne betingelse er opfyldt.
 § 8.  Regler om ansøgningsfrister og optagelse er  

 fastsat i bekendtgørelse om videregående teknikeruddannelser og uddannelser  

 på konstruktørniveau.
Undervisningen § 9.  Undervisningsemnernes mål, omfang og niveau, og  

 emnernes fordeling på uddannelsestrin og fordeling på enkeltfag er fastsat i  

 uddannelsesplanen, bilag 1.
Stk. 2.  Ca. 15 pct. af uddannelsen er valgfag.  

 Valgfaget, dets mål, prøveform og den studerendes karakter påføres  

 eksamensbeviset, men indgår ikke i beregningen af, om eksamen er bestået.  

 Skolen udbyder mindst 2 valgfag.
Formålet med valgfagene er, at den  

 studerende supplerer Eksamen § 10.  Regler om indstilling til eksamen, censorer,  

 prøver, eksamensopgaver, bedømmelse, karaktergivning, fritagelse for prøver,  

 sygeeksamen m.v. er fastsat i bekendtgørelse om eksamensordningen og  

 uddannelses- og eksamensbeviser for de videregående teknikeruddannelser m.v.  

 og bedømmelsesplanen, bilag 2.
 For elinstallatørspecialet gælder desuden de regler, der er fastsat i  

 Boligministeriets bekendtgørelse om prøver for elinstallatører, og den  

 kompetence, der er tillagt eksamenskommissionen, udøves af  

 Elektricitetsrådet.
 § 11.  I eksamen i specialet stærkstrømstekniker  

 indgår følgende karakterer:
 Stk. 2.  I eksamen i specialet elinstallatør indgår  

 følgende karakterer:
 § 12.  Eksamenskaraktererne gives på grundlag af de  

 prøver, der afholdes efter bedømmelsesplanen, bilag 2.
 Stk. 2.  Eksamen i specialet stærkstrømstekniker er  

 bestået, når summen af de 8 eksamenskarakterer efter 13-skalaen er mindst 48.  

 Desuden kræves, at karakteren i styrings- og reguleringsteknisk udvikling er  

 mindst 6.
 Stk. 3.  Eksamen i specialet elinstallatør er bestået,  

 når summen af de 8 eksamenskarakterer efter 13-skalaen er mindst 48. Desuden  

 kræves, at summen af eksamenskaraktererne i forsynings- og  

 installationsteknik SI og SII er mindst 12.
Forsøg og dispensation § 13.  Undervisnings- og Forskningsministeriet kan  

 efter indstilling fra teknikerudvalget tillade, at bekendtgørelsens  

 bestemmelser fraviges som led i forsøg, jf. dog stk. 3. Tilladelsen gives for  

 en begrænset tid på grundlag af en forsøgsplan.
 Stk. 2.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra skolen, jf. dog stk. 3.
 Stk. 3.  Hvis forsøg eller dispensation angår spørgsmål,  

 som angår forudsætningen for autorisation, indhentes udtalelse fra  

 autorisationsmyndigheden.
Klageadgang § 14.  Klager over skolens afgørelser i henhold til  

 bekendtgørelsen indgives til skolen.
Hvis en klage ikke tages til følge, og  

 klageren fastholder klagen, videresender skolen klagen og en udtalelse til  

 Undervisnings- og Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
Ikrafttræden og overgangsbestemmelser § 15.  Bekendtgørelsen træder i kraft den 1. januar  

 1993.
 Stk. 2.  Tilladelse til at gennemføre uddannelsen i  

 henhold til regler af 10. maj 1989, fagplan af 1987 og bedømmelsesplan af  

 1989 bortfalder.
 Stk. 3.  For studerende, der har begyndt uddannelsen før  

 1. januar 1993, kan skolen tilpasse valgfagenes omfang.
Stk. 4.  Skolen kan indtil den 1. februar 1995 optage  

 studerende, der inden den 1. januar 1993 har tilrettelagt deres  

 erhvervsuddannelse i overensstemmelse med med de hidtil gældende  

 optagelseskrav.
Det er dog en betingelse, at skolen tilrettelægger  

 uddannelsen under særligt hensyn til de studerendes forudsætninger.
Undervisnings- og Forskningsministeriet,  

 den 15. december 1992 Bertel Haarder / Merete Friberg Bilag 1 Bekendtgørelse om uddannelsen til stærkstrømstekniker og elinstallatør 15. december 1992 UDDANNELSESPLAN UDDANNELSEN TIL STÆRKSTRØMSTEKNIKER OG ELINSTALLATØR 1. afsnit Introduktion Uddannelsesplanen angiver undervisningsemnerne og deres mål.
Målene er det  

 faglige niveau, de studerende skal nå, og de skal sammen med uddannelsens  

 formål anvendes ved skolens organisering og planlægning af undervisningen.  

 Skolen udarbejder en lokal undervisningsplan, der angiver skemafagene,  

 hvordan hvert emne indgår i undervisningen, og hvordan kursusarbejder og  

 projektet indpasses i det samlede undervisningsforløb.
Desuden angives  

 valgfagene, deres mål, omfang, prøve m.v., og hvordan de indgår i  

 uddannelsen.
 Uddannelsesmodellen viser uddannelsens opbygning:
2. afsnit Emneoversigt I nedenstående skemaer er vist de emner, der indgår i uddannelsen,  

 placeringen på uddannelsestrin og fagområdernes omtrentlige procentvise andel  

 af den del af undervisningstiden, der ikke anvendes til valgfag og  

 udarbejdelse af afslutningsprojekt.
Trin 1 og 2 3. afsnit Undervisningsmål Trin 1 og 2 Alment fagområde Matematik Målet er, at den studerende kan 1. anvende de grundlæggende regneregler,  

 bogstavregning, reduktioner, operativhierarkiet og sammensatte beregninger,  

 2. løse de i stærkstrømsteknikken almindeligt forekommende lineære og ikke  

 lineære ligninger, 3. løse uligheder af 1. orden med en ubekendt, 4.  

 gennemføre en fortegnsdiskussion, 5. regne med potenser og rødder med hel  

 eller bruden eksponent og med vilkårligt fortegn på eksponenten, 6. omskrive  

 en vilkårlig rodstørrelse til en potens og omvendt, 7. beskrive en funktion  

 matematisk og grafisk og kende terminologien inden for dette område, 8. kende  

 og løse de i stærkstrømsteknikken almindeligt forekommende eksponentielle og  

 logaritmiske ligninger, 9. konstruere koordinatsystemer med logaritmiske  

 akser, 10. løse relevante praktiske geometriske opgaver  

 indenfor de stærkstrømstekniske områder, 11. anvende de vigtigste trigonometriske og omvendte  

 trigonometriske funktioner, 12. løse trigonometriske grundligninger, 13. udføre trekantberegninger ved hjælp af de  

 trigonometriske relationer, 14. anvende trigonometrien ved sammensætning af  

 vektorer, 15. sammensætte vektorer grafisk og analytisk, 16. udføre beregninger med komplekse tal på kredsløb  

 med reaktive komponenter og på sammensatte kredsløb, 17. orienteres om ligninger af 2. grad med komplekse  

 rødder, 18. udføre differentiation på de i  

 stærkstrømsteknikken almindeligt forekommende funktioner, 19. bestemme koordinaterne til lokale maximum- og  

 minimumpunkter, 20. udføre integration på de i stærkstrømsteknikken  

 almindeligt forekommende funktioner, 21. beregne middel- og effektivværdier, og 22. løse førsteordens differentialligninger med  

 konstante koefficienter.
Naturlære Målet er, at den studerende kan løse relevante, praktiske opgaver ved  

 anvendelse af 1. SI-systemet, 2. de fysiske love for tilstandsændringer, herunder  

 materialers termiske egenskaber, 3. fysiske love for lineær og roterende bevægelse,  

 herunder acceleration, Newtons love og friktion under hvile og bevægelse, og 4. beregninger af statiske konstruktioner, herunder  

 ved luftledningsanlæg og skinner.
Datamatik Målet er, at den studerende kan 1. sammenkoble og betjene det datamatiske system og  

 perifere enheder, 2. beskrive forskellige lagertyper, deres anvendelse  

 og opbygning, 3. anvende operativsystemets elementære kommandoer, 4. beskrive datamatens programmels hierarki og 5. opbygge et program i et højniveausprog ud fra en  

 given teknisk matematisk opgave.
Fremmedsprog (engelsk) Målet er, at den studerende kan læse og forstå engelsksproget teknisk  

 litteratur.
Elektroteknisk fagområde Jævnstrømsteori Målet er, at den studerende kan 1. beregne strøm, spænding og resistens i elektriske  

 kredsløb, 2. beregne den i kredsløbet afsatte effekt, 3. beregne resistansers temperaturafhængighed, 4. beregne elektriske kredsløb ved anvendelse af  

 Kirchoffs love og superpositionsloven, og 5. kommunikere og løse relevante skriftlige opgaver  

 inden for roterende maskiner Vekselstrømsteori Målet er, at den studerende kan 1. beregne strøm, spænding, impedans, resistans og  

 reaktans i vekselstrømskredsløb, 2. beregne den i kredsløbet afsatte effekt og 3. kommunikere og løse relevante skriftlige opgaver  

 inden for vekselstrømsmaskiner, transformere, ledningsnet m.m.
Elementer i grundlæggende elektroteknik Målet er, at den studerende 1. gennem viden om atomfysik og ledningsprocesser kan  

 kommunikere inden for relevante fagområder, 2. kan anvende de elektriske og magnetiske feltteorier  

 i relevante tekniske arbejdsopgaver, 3. kan genkende statisk elektricitet og metoder til  

 reduktion heraf, og 4. kan anvende viden om elektrokemiske processer i  

 relevante praktiske problemløsninger og afbøde processernes skadevirkninger.
Anvendt måleteknik Målet er, at den studerende kan 1. vurdere, udvælge og anvende instrumenter til en  

 given opgave, 2. gøre rede for instrumenternes målenøjagtighed, 3. gøre rede for instrumenternes belastningsmæssige  

 betydning, 4. opbygge måleopstillinger i laboratorium, 5. udføre relevante målinger på opstillingen og 6. udarbejde dokumentationsrapport for forsøg.
Jævnstrømsmaskiner Målet er, at den studerende kan 1. udvælge, installere og idriftsætte  

 jævnstrømsmotorer, 2. udvælge og dimensionere passende igangsætnings- og  

 reguleringsudstyr, og 3. genkende jævnstrømsmaskinens egenskaber ved  

 generatordrift.
Vekselstrømsmaskiner Målet er, at den studerende 1. for generatorer kan foretage beregninger på  

 grundlag af opgivne data, deltage i projektering og idriftsættelse og forestå  

 drift, og 2. for motorer kan foretage beregninger på grundlag af  

 opgivne data, udvælge motor for konkret opgave, installere og idriftsætte  

 motoren og kontrollere under drift, og udvælge og tilslutte passende udstyr  

 for hastighedsregulering.
Transformere Målet er, at den studerende kan 1. foretage beregninger på grundlag af opgivne data, 2. deltage i projektering, installation,  

 idriftsættelse og vedligehold af krafttransformere, og 3. udvælge, installere og idriftsætte mindre  

 transformere for andre formål, herunder svejse-, »neon«- og  

 oliefyrstransformere og transformere for ensretterudstyr.
Belysning Målet er, at den studerende kan 1. gøre rede for baggrunden for de i lystekniske  

 normer anvendte kvalitetsmål og de lystekniske grundbegreber, love og enheder  

 og anvende disse ved enkle beregninger, 2. foretage simple lystekniske målinger og bedømme  

 forskellige instrumenters kvalitet og egnethed til løsning af en given  

 opgave, 3. gøre rede for lyskilders elektriske og lystekniske  

 egenskaber og vælge en egnet lyskilde til en given anvendelse, 4. gøre rede for de generelle krav til armaturers  

 lystekniske, elektriske og mekaniske egenskaber og vælge et egnet armatur til  

 en given anvendelse, 6. projektere enkle indendørs belysningsanlæg efter  

 NB-metoden og beregne blændingstal, 7. beregne enkle udendørs belysningsanlæg ved  

 anvendelse af afstandsloven, 8. anvende færdige edb-programmer ved projektering af  

 belysningsanlæg og 9. konstatere elementære fejl ved udformningen af  

 belysningsanlæg.
Forsynings- og installationsteknisk fagområde Lavspændingsinstallationers opbygning og dokumentation Målet er, at den studerende kan 1. gøre rede for den principielle opbygning og 2. anvende DS til dokumentation.
Regler og bestemmelser for lavspændingsinstallationer Målet er, at den studerende kan 1. anvende de grundlæggende bestemmelser for  

 elektriske installationer og regulativer, 2. medvirke ved dimensionering og 3. medvirke ved valg af materiel.
Lavspændingsmateriel Målet er, at den studerende kan medvirke ved 1. udvælgelse af lednings- og montagemateriel til  

 mindre og ukomplicerede installationer, 2. valg af materiel ved projektering og udførelse af  

 lavspændingsinstallationer, og 3. fastsættelse af driftskategori for afbrydere og  

 kontaktorer.
Dimensionering af lavspændingsinstallationer Målet er, at den studerende 1. kan medvirke ved dimensionering af  

 lavspændingsinstallationer, herunder tage hensyn til spændingsfald og  

 kortslutning, og 2. orienteres om tavledimensionering og opbygning og  

 produktion af elmateriel og apparater, herunder kvalitetskontrol og  

 afprøvning.
El-produktion og transmissionsanlæg Målet er, at den studerende kan 1. gøre rede for energitransmission, 2. gøre rede for stærkstrømsreglementet vedrørende  

 bestemmelser for el-produktion og drift af el-produktionsanlæg, og 3. genkende netopbygningen på tegninger og lignende.
Distributionsanlæg, højspænding Målet er, at den studerende kan medvirke ved projektering af  

 distributionsanlæg.
Distributionsanlæg, lavspænding Målet er, at den studerende 1. kan medvirke ved projektering af lavspændingsnet og 2. orienteres om stærkstrømsreglementets bestemmelser  

 for lavspændingsluftledning.
Styrings- og reguleringsteknisk fagområde Styrings- og interfaceteknik Målet er, at den studerende kan 1. bearbejde problemstillinger, vælge og opstille  

 specifikationer til effektelektronik og foretage målinger til kontrol af  

 funktion og specifikationer, 2. bearbejde problemstillinger med hensyn til  

 tilpasning mellem styringsanlægget og effektelektronikken på en sådan måde,  

 at stor driftsstabilitet opnås, og 3. anvende viden om aftastere og interface og dermed  

 vælge relevant måleudstyr og interface til en given styringsopgave.
Pneumatik Målet er, at den studerende kan 1. foretage valg af komponenter til en given opgave og  

 installere dem, 2. foretage valg af kompressor og projektere  

 trykluftinstallationer og luftbehandlingsudstyr, 3. projektere mindre pneumatiske og elpneumatiske  

 styringer og installere og idriftsætte sådanne anlæg, 4. foretage dokumentation af mindre pneumatiske og  

 elpneumatiske styringer i henhold til DS og installere og idriftsætte ud fra  

 dokumentation, 5. overholde gældende regler og bestemmelser ved  

 konstruktion, installation og reparation af anlæg, og 6. drage sammenligninger mellem pneumatiske og  

 hydrauliske styringer.
Programmerbare styringer Målet er, at den studerende kan 1. gøre rede for almindeligt anvendte fagudtryk, der  

 indgår i procesbeskrivelser, og de i styringsteknikken mest anvendte koder, 2. omregne mellem og anvende talsystemer, og anvende  

 viden om almindelige reduktionsmetoder for logikkredsløb til løsning af  

 mindre styringsopgaver, 3. anvende viden om de i styringsteknikken anvendte  

 logikmoduler til opbygning og dokumentation af kombinatorisk og sekventiel  

 logik i programmerbare styresystemer, 4. vælge et passende styresystem og løse en mindre  

 styringsopgave ud fra en given procesbeskrivelse, 5. vælge mellem og udføre forskellige  

 dokumentationsformer, og 6. fejlfinde, ændre og udbygge mindre styringer ved  

 hjælp af manualer og dokumentation.
Reguleringsprincipper og -teori Målet er, at den studerende kan 1. udvælge og dimensionere reguleringsudstyr til en  

 given opgave ved industrielle procesreguleringsanlæg, og 2. indregulere og optimere et industrielt  

 procesreguleringsanlæg ud fra en procesanalyse.
Typiske processer Målet er, at den studerende kan 1. løse almindeligt forekommende problemer i  

 forbindelse med reguleringsanlæg for niveau, tryk, flow, temperatur,  

 omdrejningstal og position, og 2. bestemme reguleringstekniske værdier til hjælp for  

 indregulering af et procesanlæg, fejlfinding m.v. ved brug af egnet  

 analysemetode.
Optimering Målet er, at den studerende ved brug af Ib Holm Nielsens og Ziegler  

 Nichols reguleringsmetoder og trinresponsregulering kan indstille  

 reguleringsparametrene P, I og D ved hjælp af målinger på industrielle  

 procesreguleringsanlæg.
Instrumentering og kalibrering Målet er, at den studerende kan 1. udvælge, installere og vedligeholde transmittere, 2. udvælge, installere og vedligeholde  

 signalomsættere, 3. vurdere og udvælge lineariseringsenheder, 4. beregne, vurdere, udvælge, installere, idriftsætte  

 og fejlfinde på reguleringsventiler, 5. dimensionere, udvælge, installere, idriftsætte og  

 fejlfinde på reguleringsudstyr for elektromotorer, 6. vurdere, udvælge, installere og idriftsætte  

 regulatorer, og 7. kalibrere nulpunkt, forstærkning og linearitet på  

 transmittere, signalomsættere, reguleringsventiler, positionerere, skrivere  

 og øvrigt almindeligt forekommende instrumenteringsudrustning.
Virksomhedsteknisk fagområde Økonomi Målet er, at den studerende med kendskab til regnskaber, omkostninger,  

 kalkulation, analyser og investering kan medvirke ved løsning af  

 driftstekniske opgaver.
Ledelse Målet er, at den studerende ved en forståelse af sin egen og andres adfærd  

 og ved anvendelse af forskellige kommunikationsteknikker kan løse opgaver i  

 sit daglige arbejde på en sådan måde, at størst mulig forståelse opnås.
Organisation og arbejdsret Målet er, at den studerende orienteres om 1. ide og målformulering, formel organisation og  

 virksomhedens styringsprocesser, og 2. arbejdsretten og den inden for branchen relevante  

 lovgivning, hovedaftalen og overenskomst.
Kvalitetsstyring Målet er, at den studerende med kendskab til kvalitetsstyringsteknikker  

 kan medvirke ved kvalitetssikring.
4. afsnit Undervisningsmål Trin 3 Specialet stærkstrømstekniker Styrings- og reguleringsteknisk fagområde Komplekse programmerbare systemer Målet er, at den studerende kan 1. beskrive løsninger i forbindelse med  

 mikroprocessorens opbygning og struktur til styringstekniske opgaver, 2. beskrive løsninger i forbindelse med valg af  

 hardware til en given styringsopgave, 3. anvende viden om strukturering til at nedbryde en  

 større styringsopgave i delprocesser og opbygge et modulhierarki, 4. anvende viden om systemsoftware til udarbejdelse af  

 et større struktureret program, 5. anvende viden om gældende standarder til  

 dokumentation af et større styresystem og 6. anvende viden om komplekse styringer til  

 idriftsættelse og fejlfinding ved hjælp af dertil hørende dokumentation.
Dataopsamling og procesovervågning Målet er, at den studerende kan 1. programmere farvegrafisk overvågning, herunder  

 operatørtastatur, 2. definere processorkort og programmere disse til  

 flerprocessordrift, og 3. sammensætte programmerbare styringer til  

 kommunikation og implementere software til styring af denne kommunikation.
Reguleringsteknik Målet er, at den studerende kan 1. opsplitte et givet system i reguleringstekniske  

 funktionsblokke, 2. analysere funktionsblokke således, at systemets  

 stabilitet og totale overføringsfunktion kan beregnes, og 3. definere og formulere en optimal model for et  

 reguleringsteknisk system på baggrund af en analyse.
Datamatbaseret regulering Målet er, at den studerende kan 1. beskrive løsninger i forbindelse med valg af  

 passende reguleringssystem til en given opgave og vælge reguleringssystem, 2. anvende en analytisk metode på datamatbaseret  

 program til en større reguleringsproces ved hjælp af systemsoftware og 3. anvende viden om dokumentation til større  

 reguleringssystemer ved hjælp af gældende standarder.
Idriftsætning, regulering Målet er, at den studerende kan 1. bearbejde problemstillinger i forbindelse med  

 tilpasning af procescontroller til en given opgave, 2. optimere en reguleringsproces ved hjælp af  

 beregnede parametre, 3. gøre rede for almindelige støjproblemer, der kan  

 opstå i et industrielt miljø og beskrive grundlæggende metoder til  

 afhjælpning af dem, og 4. bearbejde problemstillinger i forbindelse med  

 simulering og fejlfinding på en større reguleringsproces.
Virksomhedsteknisk fagområde Økonomi Målet er, at den studerende kan 1. gøre rede for principperne i det interne regnskab,  

 tilbudsgivning og budgettering, 2. udarbejde tilbud og 3. udføre tekniske og økonomiske konsekvensberegninger  

 i forbindelse med valg af komponenter og systemer.
Ledelse Målet er, at den studerende med kendskab til jobtræning, personlig  

 planlægning, ledelse og projektstyring kan medvirke ved den daglige ledelse  

 af et personale.
Driftsteknik Målet er, at den studerende kan 1. løse opgaver i forbindelse med anlægsstyring,  

 produktionsstyring og kvalitetsstyring, og 2. medvirke ved analyse af driftstekniske  

 problemstillinger.
Specialet elinstallatør Forsynings- og installationsteknisk fagområde Regler og bestemmelser for høj- og lavspændingsinstallationer Målet er, at den studerende kan påtage sig ansvaret for 1. projektering, opbygning, udvidelser og vedligehold,  

 og 2. tilsyn og eftersyn af installationer.
Materiel for lavspændingsinstallationer Målet er, at den studerende kan påtage sig ansvaret ved valg af materiel.
Dimensionering af lavspændingsinstallationer Målet er, at den studerende kan påtage sig ansvaret for dimensionering af  

 lavspændingsinstallationer.
Primære og sekundære højspændingsinstallationer Målet er, at den studerende kan påtage sig ansvaret for 1. projektering og udførelse, og 2. vedligehold, tilsyn og eftersyn.
Andre installationer Målet er, at den studerende kan påtage sig ansvaret for 1. projektering og udførelse, og 2. vedligehold, tilsyn og eftersyn.
Dokumentation Målet er, at den studerende kan anvende CAD til dokumentation.
Dimensionering af el-varmeanlæg Målet er, at den studerende kan påtage sig ansvaret for 1. valg af varmekilde, 2. projektering af mindre varmeanlæg og 3. udførelse, vedligehold, tilsyn og eftersyn af  

 varmeanlæg.
Dimensionering af belysningsanlæg Målet er, at den studerende kan påtage sig ansvaret for 1. projektering af almindeligt forekommende  

 beslysningsanlæg og 2. udførelse, vedligehold, tilsyn og eftersyn af  

 belysningsanlæg.
Fasekompensering Målet er, at den studerende kan påtage sig ansvaret for dimensionering,  

 udførelse og idriftsættelse af fasekompensering.
Elektrisk støj Målet er, at den studerende ved projektering kan tage hensyn til støj, der  

 kan være til gene for styrekredse og lignende.
Anlæg til el-produktion og transmission Målet er, at den studerende kan 1. deltage i relæbestykning og 2. medvirke ved projektering af transmissionsanlæg.
Distributionsanlæg, højspænding Målet er, at den studerende kan påtage sig ansvaret for planlægning,  

 dimensionering, udførelse, vedligehold og drift.
Distributionsanlæg, lavspænding Målet er, at den studerende kan påtage sig ansvaret for planlægning,  

 dimensionering, udførelse, vedligehold og drift.
Bilag 2 Bekendtgørelse om uddannelsen til stærkstrømstekniker og elinstallatør 15. december 1992 BEDØMMELSESPLAN UDDANNELSEN TIL STÆRKSTRØMSTEKNIKER OG ELINSTALLATØR 1. Prøver Prøver efter bedømmelsesplanen Kursusarbejders varighed er den samlede arbejdstid, som for hver  

 studerende forudsættes at medgå til at udarbejde de kursusarbejder, der er  

 udpeget til bedømmelsen.
Projektets varighed er den forudsatte samlede  

 arbejdstid for hver studerende.
Valgfag Prøve i valgfag holdes ved afslutningen af valgfagsundervisningen.
Når  

 faget er et fag fra en anden uddannelse, holdes prøven efter de regler, der  

 gælder for faget i den pågældende uddannelse.
Når valgfaget er lokalt  

 fastsat, bestemmer skolen prøvens form efter reglerne i bekendtgørelsen om  

 eksamen og om uddannelses- og eksamensbeviser i de videregående  

 teknikeruddannelser m.v.
Efter trin 2: Fælles for begge specialer 2. Opgaver 0pgaver til brug ved prøverne efter trin 2 og i  

 stærkstrømsteknikerspecialet stilles af skolen.
 0pgaver til brug ved de skriftlige og mundtlige prøver i  

 elinstallatørspecialet godkendes af Elektricitetsrådet og stilles af  

 Undervisnings- og Forskningsministeriet.
3. Bedømmelse Projektet og den tilhørende mundtlige prøve bedømmes samlet af  

 projektvejlederen og en censor.
4. Eksamenskarakterer Ved beregningen af eksamenskaraktererne anvendes nedenstående  

 karakterskema for uddannelsen.
Bedømmelseskarakteren indgår med den vægt, som  

 er anført i karakterskemaet.
Bedømmelseskaraktererne multipliceres med de  

 angivne vægtfaktorer, og der fremkommer delresultater i de enkelte kolonner.  

 Delresultaterne anføres med 1 decimal.
For hvert kolonne adderes disse  

 delresultater til en »sum«.
Denne »sum« afrundes efter de  

 almindelige regneregler for afrunding af talværdier til den endelige  

 eksamenskarakter.
Karakterskema K: kursusarbejder S: skriftlig prøve P: projekt M: mundtlig prøve * Karakterernes sum skal være mindst 12, jf. § 12, stk. 3.
