Nr LSF 268 Forslag til Lov om ændring af lov om radio- og fjernsynsvirksomhed og lov  

 om standarder for transmission af tv-signaler m.v.(Ændringer som følge af lov  

 om Telestyrelsen) Fremsat af forskningsministeren (Jytte Hilden) den 7. maj 1997 Vedtaget ved tredjebehandling den 29. maj 1997 Lov nr. 399 af 10/06/1997 § 1 I lov om radio- og fjernsynsvirksomhed, jf. lovbekendtgørelse nr. 75 af  

 29. januar 1997, foretages følgende ændringer:
 1. § 5 b, stk. 2, affattes således:
»Stk. 2. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefaling om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder, hvor Telestyrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf.« 2. I § 5 b indsættes som stk. 3:
»Stk. 3. Forskningsministeren kan ikke dispensere fra administrative  

 forskrifter udstedt af ministeren i medfør af denne lov.« 3. § 76, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I lov nr. 471 af 12. juni 1996 om standarder for transmission af  

 tv-signaler m.v., foretages følgende ændringer:
 1. § 3, stk. 2, affattes således:
»Stk. 2. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefaling om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder, hvor Telestyrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf.« 2. Efter § 3 indsættes:
» § 3 a.
Forskningsministeren kan ikke dispensere fra  

 administrative forskrifter udstedt af ministeren i medfør af denne lov.« 3. § 5, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 3 Loven træder i kraft den 1. juli 1997.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 75 af  

 29. januar 1997, foretages følgende ændringer:
 1. § 5 b, stk. 2, affattes således:
»Stk. 2. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefaling om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder hvor Telestyrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf.« 2. I § 5 b indsættes som stk. 3:
»Stk. 3. Forskningsministeren kan ikke dispensere fra administrative  

 forskrifter udstedt af ministeren i medfør af denne lov.« 3. § 76, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I lov om standarder for transmission af tv-signaler m.v., jf. lov nr. 471  

 af 12. juni 1996, foretages følgende ændringer:
 1. § 3, stk. 2, affattes således:
»Stk. 2. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefaling om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder hvor Telestyrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf.« 2. Efter § 3 indsættes:
» § 3 a.
Forskningsministeren kan ikke dispensere fra  

 administrative forskrifter udstedt af ministeren i medfør af denne lov.« 3. § 5, stk. 2, formuleres således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 3 Loven træder i kraft den 1. juli 1997.
Bemærkninger til lovforslaget Almindelige bemærkninger Den 6. december 1995 indgik Socialdemokratiet, Det Radikale Venstre,  

 Centrum-Demokraterne, Venstre, Det Konservative Folkeparti og Socialistisk Folkeparti en  

 principaftale om totalliberalisering af telesektoren i Danmark medio 1996.  

 Principaftalen udgør tillæg nr. 4 til den politiske aftale om telesektoren af  

 22. juni 1990. Første del af udmøntningen af principaftalen (trin 2a) blev  

 gennemført i foråret 1996. Dette lovforslag udgør en del af udmøntningen af  

 den resterende del af principaftalen (trin 2b). Lovændringerne er en følge af  

 lovforslaget om Telestyrelsen, der fremsættes sammen med dette lovforslag, og  

 som skal styrke Telestyrelsens uafhængighed overfor forskningsministeren.
A.
De gældende regler Som led i teleliberaliseringens trin 2a blev forskningsministerens  

 instruksadgang overfor Telestyrelsen afskåret i konkrete sager.
Med dette  

 lovforslag præciseres, at den gennemførte afskæring omfatter Telestyrelsens  

 samlede tilsynsfunktion.
Endvidere har forskningsministeren hidtil haft  

 adgang til at involvere sig i enkeltsager, idet ministeren generelt har  

 kunnet dispensere fra de af ministeren fastsatte regler i konkrete sager.  

 Ministeren afskæres med dette lovforslag fra at kunne dispensere fra  

 bekendtgørelser udstedt af ministeren i medfør af loven.
B.
Baggrunden for og indholdet af lovforslaget Lovforslaget indeholder såvel for lov om standarder for transmission af  

 tv-signaler som for lov om radio- og fjernsynsvirksomhed en omformulering af  

 bestemmelsen om afskæring af forskningsministerens instruksadgang overfor  

 Telestyrelsen.
Endvidere fastslås det, at forskningsministeren ikke kan  

 dispensere fra regler fastsat i bekendtgørelser udstedt med hjemmel i de  

 nævnte love.
Formålet med ændringerne er at sikre Telestyrelsens position som uafhængig  

 tilsynsmyndighed.
Telestyrelsens forvaltning vil hermed kunne ske uden  

 forskningsministerens indblanding i konkrete sager, som Telestyrelsen måtte  

 behandle.
 Endelig foretages en ajourføring af bestemmelserne om juridiske personers  

 strafansvar, jf. straffelovens kapitel 5.
C.
EU-retlige, erhvervsøkonomiske og miljømæssige aspekter Lovforslaget har ikke EU-retlige, erhvervsøkonomiske eller miljømæssige  

 konsekvenser.
D.
Høring Udkast til dette lovforslag har ikke været udsendt til høring.
Bemærkninger til de enkelte bestemmelser Til § 1 Til nr. 1 Det er hensigten med bl.a. den foreslåede bestemmelse, og de parallelt  

 foreslåede ændrede eller nye bestemmelser i de øvrige trin 2b lovforslag at  

 præcisere, at den i øvrigt gennemførte afskæring af forskningsministerens  

 instruksadgang overfor Telestyrelsen omfatter den samlede tilsynsfunktion,  

 herunder også de aktiviteter, der ikke umiddelbart knytter sig til en enkelt  

 konkret afgørelse, som f.eks.
Telestyrelsens iværksættelse af udrednings- og  

 analyseopgaver i tilknytning til tilsynsaktiviteterne, indhentning af ekstern  

 juridisk, økonomisk eller telefaglig bistand hertil, Telestyrelsens interne  

 tværgående overvejelser om planlægning og udøvelse af tilsynet, udvalgte  

 fokusområder m.v., jf. dog de i lovforslag om Telestyrelsen indeholdte  

 styringsinstrumenter m.h.t. budgetfastlæggelse og kontraktstyring m.v., der  

 også finder anvendelse i forhold til tilsynsaktiviteterne.
 Det foreslås yderligere præciseret, at afskæringen af  

 forskningsministerens instruksadgang også omfatter Telestyrelsens  

 fastsættelse af administrative forskrifter på de områder, hvor bemyndigelsen  

 hertil er henlagt til Telestyrelsen.
Til nr. 2 Uanset den i bemærkningerne til stk. 2 beskrevne afskæring af  

 forskningsministerens adgang til at give Telestyrelsen instruks i forbindelse  

 med styrelsens tilsynsaktiviteter, vil den til enhver tid værende minister  

 for området, medmindre der fastsættes særlige regler, der afskærer ministeren  

 herfra, fortsat kunne risikere at komme under pres for at involvere sig i  

 enkeltsager på tilsynsområdet, på grundlag af ministerens generelle adgang  

 til i forbindelse med konkrete sager at dispensere fra de af ministeren  

 administrativt fastsatte regler.
Herved vil den foreslåede klare  

 arbejdsdeling mellem minister og styrelse kunne undermineres.
 For yderligere at styrke Telestyrelsens uafhængighed på tilsynsområdet og  

 afskære ministerens involvering i enkeltsager er det derfor hensigten med  

 nærværende bestemmelse at afskære ministeren fra at kunne dispensere fra  

 bekendtgørelser udstedt af ministeren i medfør af denne lov.
 Ministeren vil herefter være henvist til, såfremt der konstateres  

 uhensigtsmæssigheder i de gældende bekendtgørelser m.v., generelt at ændre  

 disse.
Til nr. 3 Den foreslåede bestemmelse indeholder en ændring af den eksisterende  

 bestemmelse om juridiske personers strafansvar. Ændringen er en konsekvens af  

 lov nr. 474 af 12. juni 1996 om ændring af straffeloven, hvor kapitel 5 om  

 juridiske personers strafansvar blev indsat.
Til § 2 Til nr. 1 Det er hensigten med bl.a. den foreslåede bestemmelse, og de parallelt  

 foreslåede ændrede eller nye bestemmelser i de øvrige trin 2b lovforslag at  

 præcisere, at den i øvrigt gennemførte afskæring af forskningsministerens  

 instruksadgang overfor Telestyrelsen omfatter den samlede tilsynsfunktion,  

 herunder også de aktiviteter, der ikke umiddelbart knytter sig til en enkelt  

 konkret afgørelse, som f.eks.
Telestyrelsens iværksættelse af udrednings- og  

 analyseopgaver i tilknytning til tilsynsaktiviteterne, indhentning af ekstern  

 juridisk, økonomisk eller telefaglig bistand hertil, Telestyrelsens interne  

 tværgående overvejelser om planlægning og udøvelse af tilsynet, udvalgte  

 fokusområder m.v., jf. dog de i lovforslag om Telestyrelsen indeholdte  

 styringsinstrumenter m.h.t. budgetfastlæggelse og kontraktstyring m.v., der  

 også finder anvendelse i forhold til tilsynsaktiviteterne.
 Det foreslås yderligere præciseret, at afskæringen af  

 forskningsministerens instruksadgang også omfatter Telestyrelsens  

 fastsættelse af administrative forskrifter på de områder, hvor bemyndigelsen  

 hertil er henlagt til Telestyrelsen.
Til nr. 2 Uanset den i bemærkningerne til § 3, stk. 2, beskrevne afskæring af  

 forskningsministerens adgang til at give Telestyrelsen instruks i forbindelse  

 med styrelsens tilsynsaktiviteter, vil den til enhver tid værende minister  

 for området, medmindre der fastsættes særlige regler, der afskærer ministeren  

 herfra, fortsat kunne risikere at komme under pres for at involvere sig i  

 enkeltsager på tilsynsområdet, på grundlag af ministerens generelle adgang  

 til i forbindelse med konkrete sager at dispensere fra de af ministeren  

 administrativt fastsatte regler.
Herved vil den foreslåede klare  

 arbejdsdeling mellem minister og styrelse kunne undermineres.
 For yderligere at styrke Telestyrelsens uafhængighed på tilsynsområdet og  

 afskære ministerens involvering i enkeltsager er det derfor hensigten med  

 nærværende bestemmelse at afskære ministeren fra at kunne dispensere fra  

 bekendtgørelser udstedt af ministeren i medfør af denne lov.
 Ministeren vil herefter være henvist til, såfremt der konstateres  

 uhensigtsmæssigheder i de gældende bekendtgørelser m.v., generelt at ændre  

 disse.
Til nr. 3 Den foreslåede bestemmelse indeholder en ændring af den eksisterende  

 bestemmelse om juridiske personers strafansvar. Ændringen er en konsekvens af  

 lov nr. 474 af 12. juni 1996 om ændring af straffeloven, hvor kapitel 5 om  

 juridiske personers strafansvar blev indsat.
Til § 3 Loven forventes at træde i kraft den 1. juli 1997.
Skriftlig fremsættelse Forskningsministeren (Jytte Hilden):
 Herved tillader jeg mig for Folketinget at fremsætte:
 Forslag til lov om ændring af lov om radio- og fjernsynsvirksomhed og  

 lov om standarder for transmission af tv-signaler. (Ændringer som følge af  

 lov om Telestyrelsen).
(Lovforslag nr.
L 268).
De ovenfor nævnte lovforslag udgør en samlet lovpakke.
Lovpakken  

 gennemfører anden del af den politiske principaftale af 6. december 1995 om  

 totalliberalisering af telesektoren medio 1996 (trin 2b).
Det overordnede sigte med lovpakken er at fremme, at danske brugere af  

 telekommunikation - private brugere såvel som erhvervsvirksomheder - sikres  

 adgang til et bredt udbud af stadig bedre og billigere teleydelser af høj  

 kvalitet og baseret på den nyeste teknologi.
Midlet hertil er  

 totalliberalisering af den danske telesektor og fastsættelse af en række  

 regulatoriske rammer, der aktivt fremmer reel konkurrence.
 Lovpakken har følgende indhold:
1. Lovforslaget om ændring af den gældende lov om konkurrenceforhold og  

 samtrafik i telesektoren er den endelige udmøntning på samtrafikområdet af  

 den politiske af tale om totalliberalisering af telesektoren fra 6. december  

 1995. Det væsentligste punkt i lovforslaget vedrører fastsættelse af metoder  

 til beregning af samtrafikpriserne.
Desuden indeholder lovforslaget en række  

 ændringer af den gældende samtrafiklov, som vil bringe denne i  

 overensstemmelse med direktivet om lejede kredsløb og det kommende direktiv  

 om samtrafik, der ventes vedtaget i foråret 1997.
 2. Lovforslaget om graveadgang og ekspropriation sikrer, at alle udbydere  

 af offentlige telenet får lige muligheder for nedgravning af telekabler.  

 Lovforslaget sikrer desuden, at adgangen til at etablere telekabler  

 undergives en regulering, der indebærer, at Telestyrelsen i hvert tilfælde,  

 forud for evt. iværksættelse af ekspropriation via Trafikministeriet, ud fra  

 generelle telepolitiske hensyn vurderer, om det i det konkrete tilfælde er  

 berettiget af fremsætte anmodning om ekspropriation overfor  

 Ekspropriationskommissionen (via Trafikministeriet).
 3. De væsentligste punkter i lovforslaget om tildeling og anvendelse af  

 nummerressourcer m.v. er sikring af frit operatørvalg og nummerportabilitet  

 (muligheden for at medtage sit telefonnummer ved skift af selskab). Det vil  

 sige at det sikres, at slutbrugerne kan skifte teleselskab eller købe  

 teleydelser hos flere selskaber uden at skulle skifte deres telefonnummer ud,  

 idet de enten kan medtage nummeret ved skift af selskab eller beholde dette,  

 samtidig med at de indgår del-aftaler med andre teleselskaber om, at dele af  

 deres udgående samtaler går visse disse selskaber.
4. Lovforslaget om radiokommunikation og tildeling af radiofrekvenser  

 sikrer, at tildeling og administration af de knappe ressourcer kan ske på  

 grundlag af klare, objektive og ikke-diskriminerende regler.
Lovforslaget  

 indeholder en række frekvensadministrative metoder, der tager sigte på dels  

 løsning af frekvensknaphed dels administration af de til rådighed værende  

 frekvenser på områder med forskellige grader af frekvensknaphed.
 5. Lovforslaget om Telestyrelsen fastlægger de samlede rammer for  

 Telestyrelsens virksomhed som uafhængig og sektorfinansieret  

 tilsynsmyndighed, herunder præciserer lovforslaget rammerne for  

 opgavefordeling og samspil mellem Forskningsministeriet og Telestyrelsen.
 6. De øvrige lovforslag i lovpakken indeholder en række mindre ændringer  

 af den gældende telelovgivning, i sammenhæng med de ovenfor nævnte  

 lovforslag.
 Idet jeg i øvrigt henviser til lovforslagene med bemærkninger, tillader  

 jeg mig at anbefale lovforslagene til velvillig behandling i det høje Ting.
