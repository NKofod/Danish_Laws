 Ejendoms- og grundværdien for et enfamilieshus blev nedsat med 30.000  

 kr. på grund af støjgener i forbindelse med beliggenheden ca. 100 m fra en  

 vindmølle.
 A klagede over den af skyldrådet foretagne ansættelse ved 18. almindelige  

 vurdering pr. 1. januar 1986 for et parcelhus med påstand om nedsættelse.
 Ejendommen omfattede et grundareal på 812 m2 med et i 1977 opført  

 enfamilieshus med et bebygget areal på 101 m2, udnyttet tagetage samt en  

 carport.
Til støtte for påstanden gjorde klageren gældende, at ejendommen var  

 generet af en ubehagelig summetone fra en vindmølle, beliggende kun 93 m fra  

 ejendommen.
Vindmøllen lå på en 2 m høj bakke, og den havde en højde på 18 m  

 og et vindfang på 15 m i diameter.
Repræsentanter for Landsskatteretten besigtigede ejendommen.
Efter det  

 herunder konstaterede bl.a., om vindmøllens størrelse og beliggenhed i  

 forhold til ejendommen, fandt Landsskatteretten, at denne var belastet med så  

 væsentlige støjgener, at dette kunne begrunde et nedslag i grundværdien på  

 skønsmæssigt 30.000 kr.
Som konsekvens heraf blev ejendomsværdien nedsat  

 tilsvarende.
 (* 1) Afgørelsen er offentliggjort i Skat 1989, nr. 5, side 407.
