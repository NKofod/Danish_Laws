 Den 19. juli 1988 undertegnedes i Bonn en finansieringsoverenskomst mellem  

 Danmark og Mali, i medfør af hvilken den danske regering yder Mali bunden  

 gavebistand til et beløb af 75 millioner kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til indkøb i Danmark af tjenesteydelser og udstyr  

 til en fortsættelse af et vandboringsprogram i to områder i det sydlige Mali.  

 Endvidere finansieres en detaljeret dansk undersøgelse vedrørende udvidelse  

 af den eksisterende drikkevandsforsyning i Sikasso og etablering af  

 drikkevandsforsyning i Kadiolo.
