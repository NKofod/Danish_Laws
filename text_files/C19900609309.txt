Almindelige bemærkninger Finansministeriet og Jordbrugsteknikere i Danmark har indgået vedlagte  

 overenskomst af 10. januar 1990 der træder i stedet for overenskomst  

 vedrørende jordbrugsteknikere af 25. februar 1988.
 Ændringer i forhold til den hidtidige overenskomst er markeret med streger  

 i margenen.
 Det henstilles, at der ved opslag af stillinger gives en nærmere  

 beskrivelse af det til stillingen knyttede arbejds- og ansvarsområde i  

 tilfælde, hvor stillingsbetegnelsen i sig selv ikke giver tilstrækkelig  

 oplysning herom.
Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentligt kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
Bemærkninger til de enkelte bestemmelser Til § 1. Overenskomstens område Overenskomsten omfatter også ikke-uddannede landbrugsteknikere under  

 Landbrugsministeriet, jf.
Finansministeriets skrivelse af 30. august 1977. Da  

 de pågældende fortsat er omfattet af principperne i ovennævnte skrivelse, kan  

 oprykning højst ske til skalatrin 27.
 Såfremt der opstår konkrete spørgsmål om, hvilken overenskomst et  

 arbejdsområde henhører under, jf. overenskomstens § 1, stk. 2, er  

 Landbrugsministeriet indstillet på at drøfte sagen med foreningen.
Alle de af overenskomsten omfattede jordbrugsteknikere aflønnes i henhold  

 til tjenestemandsløn på stedtillægssats III.
Som en personlig ordning følger  

 de tre ansatte gartneriteknikere ved Planteværnscentret i Lyngby  

 stedtillægssats VI.
Ved nybesættelse af disse stillinger følges  

 stedtillægssats III.
Til § 4. Lønanciennitet Finansministeriet bemyndiger Landbrugsministeriet til at indgå aftale i  

 henhold til § 4.
Til § 5. Pension Samtidig med etablering af pensionsordningen ophører adgangen til  

 understøttelse i henhold til cirkulære af 20. januar 1972 om ændrede regler  

 om ydelse af understøttelse til ikke-pensionssikret personale i statens  

 tjeneste.
Der etableres en overgangsordning for de nuværende ansatte, som har  

 forventning om understøttelse.
Overgangsordningens indhold, der forudsætter  

 bevillingsmyndighedernes godkendelse, fastsættes af Finansministeriet.
Til § 8. Normal arbejdstid Foreningen har fremsat ønske om mulighed for indførelse af fleksibel  

 arbejdstid.
Der henvises til Finansministeriets cirkulære af 21. november  

 1979 om samarbejde og samarbejdsudvalg i statens virksomheder og  

 institutioner, specielt § 5.
Til § 13. Graviditet, barsel og adoption Aftalen mellem Finansministeriet og Centralorganisationernes Fællesudvalg  

 om fravær fra tjenesten i forbindelse med graviditet, barsel og adoption er  

 optrykt i et særskilt cirkulære af 5. september 1989, APD.nr. 064/89.
Til § 14. Tjenestefrihed Finansministeriet vil som hidtil ikke modsætte sig, at der ydes fridage  

 under særlige forhold, f.eks. i forbindelse med bryllup eller dødsfald, efter  

 de for tjenestemænd anvendte regler.
 Med hensyn til efteruddannelse gælder Ministeriet for Statens lønnings- og  

 pensionsvæsens cirkulæreskrivelse af 23. juni 1971.
 Eventuelle tvivlsspørgsmål vedrørende overenskomsten forelægges for  

 Finansministeriet.
 Dette cirkulære har virkning fra 1. april 1989. Samtidig ophæves  

 Finansministeriets cirkulære af 9. marts 1988 (LP.nr. 32/88) om overenskomst  

 for jordbrugsteknikere.
Finansministeriet, Administrations- og Personaledepartementet, den 6. februar 1990 P.M.V.
 E.B.
Carsten Holm OVERENSKOMST FOR JORDBRUGSTEKNIKERE I STATENS TJENESTE Overenskomstens område § 1.  Overenskomsten omfatter jordbrugsteknikere, der  

 har gennemgået landbrugsteknikeruddannelsen ved Vejlby Landbrugsskole eller  

 Nordisk Landboskole, og gartneriteknikere, uddannet på Havebrugshøjskolen  

 Vilvorde, og som er ansat under Landbrugsministeriet eller ved Den kgl.  

 Veterinær- og Landbohøjskole.
 Stk. 2.  Overenskomsten omfatter dog ikke  

 jordbrugsteknikere, ansat i stillinger, der er omfattet af andre kollektive  

 overenskomster.
 Stk. 3.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af overenskomsten.
Løn § 2.  Lønnen udbetales månedsvis bagud.
For landbrugsteknikere beregnes lønnen på grundlag af en årsløn, der  

 svarer til lønnen efter den for perioden 1. april 1989 - 31. marts 1991  

 gældende lønjusteringsaftale for statens tjenestemænd.
Månedslønnen svarer  

 til 1/12 afårslønnen på stedtillægssats III efter en lønramme, bestående af  

 skalatrinene 12, 13, 15 og 16, der alle er 1-årige, samt 19, 23, 26, 27 og  

 28, der alle er 2-årige.
For gartneriteknikere beregnes lønnen på grundlag af en årsløn, der svarer  

 til lønnen efter den for perioden 1. april 1989 - 31. marts 1991 gældende  

 lønjusteringsaftale for statens tjenestemænd.
Månedslønnen svarer til 1/12 af  

 årslønnen på stedtillægssats III efter en lønramme, bestående af skalatrinene  

 21, 24, 25, 26, 27 og 28, der alle er 2-årige.
Lønfradrag/beregning § 3.  Vedrørende lønfradrag/beregning gælder de for  

 tjenestemænd herom fastsatte regler, for tiden cirkulære af 24. maj 1985 om  

 lønfradrag/beregning for tjenestemænd (LP.nr. 029/85).
Lønanciennitet § 4.  Ancienniteten regnes normalt efter det antal år,  

 den pågældende jordbrugstekniker efter bestået eksamen har været beskæftiget  

 som jordbrugstekniker, herunder efterfølgende tvungen værnepligtstjeneste, og  

 således at ancienniteten afrundes opad til et helt antal måneder.
 Hvor forholdene taler derfor, kan der mellem overenskomstens parter  

 træffes aftale om fastsættelse af anciennitet efter andre regler.
Pension § 5.  For ansatte, som er fyldt 25 år og som har i alt  

 4 års beskæftigelse i det offentlige og har mindst 15 timers ugentlig  

 beskæftigelse, oprettes en pensionsordning.
Ved det offentlige forstås stat,  

 kommuner, tilskudsområder o.l.
 Stk. 2.  De pensionsgivende løndele udgør 100/99,2 af  

 den pensionsgivende løn på vedkommende skalatrin.
Stk. 3.  Som bidrag til den ansattes pensionering  

 betaler styrelsen 1,6 pct. af de pensionsgivende løndele.
Endvidere  

 tilbageholder styrelsen i den ansattes løn et beløb på 0,8 pct. af de samme  

 løndele.
Pensionsbidragene indbetales indtil udgangen af den måned, hvori den  

 pågældende fylder 70 år.
Stk. 4.  Pensionsbidragene indbetales af styrelsen til  

 en forsikringsmæssig pensionsordning.
Pensionsordningens indhold og  

 fremtidige ændringer heri skal godkendes af Finansministeriet, der  

 forudsættes repræsenteret i pensionsordningens eventuelle bestyrelse e.l.
Stk. 5.  Pensionsordningen baserer sig på  

 pensionsudbetaling med løbende ydelser.
Tilbagekøb kan kun ske med  

 Finansministeriets godkendelse.
 Stk. 6.  Pensionsordningen træder i kraft 1. april 1990.
Arbejdstidsbestemte tillæg § 6.  Der ydes efter de for statens tjenestemænd  

 gældende regler natpenge, godtgørelse for tjeneste på lørdage og søn- og  

 helligdage m.v., grundlovsdag og juleaftensdag samt godtgørelse for delt  

 tjeneste.
Kvalifikationstillæg § 7.  Der kan ydes tillæg til jordbrugsteknikere, hvis  

 arbejde kræver særlige kvalifikationer, og som har fået tillagt et  

 selvstændigt ansvarsområde med deraf følgende større arbejdsindsats.
 Kvalifikationstillæg udgør 7.329,85 kr. årlig (niveau oktober 1984).  

 Tillæggets regulering fremgår af Finansministeriets løn-oversigter tabel 7.1.  

 Pr. 1. april 1989 udgør tillægget 8.591,25 kr.
 Tillæg kan indtil videre rent undtagelsesvis ydes med halvdelen af det  

 nævnte beløb.
Normal arbejdstid § 8.  Den normale ugentlige arbejdstid er 38 timer  

 (fra 1. september 1990 37 timer).
Overarbejde § 9.  Overarbejde bør så vidt muligt undgås og skal i  

 videst muligt omfang godtgøres med erstatningsfrihed i form af et tilsvarende  

 antal fritimer med tillæg af 50 pct.
 Stk. 2.  Såfremt erstatningsfrihed ikke kan gives, ydes  

 for arbejde ud over 38 timer ugentlig (fra 1. september 1990 37 timer) et  

 vederlag beregnet på grundlag af en timesats på 1/1976 (fra 1. september 1990  

 1/1924) af jordbrugsteknikernes årsløn, jf. § 2, med tillæg af 50 pct.  

 Afregning sker månedsvis og senest 4 måneder efter overarbejdets udførelse.
Deltid § 10.  Nedsat arbejdstid kan bevilges, når tjenesten  

 tillader det, og i så fald reduceres lønnen tilsvarende.
 Ved deltidsbeskæftigelse med en arbejdstid på mindst halvdelen af fuld  

 arbejdstid optjenes fuld anciennitet.
 Ved deltidsbeskæftigelse med en arbejdstid under halvdelen af fuld  

 arbejdstid optjenes anciennitet i forhold til den nedsatte tjenestetid.
Ferie § 11.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb der er beregnet efter stk. 3  

 fradrages Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
Opsigelsesvarsel, løn under sygdom, militærtjeneste m.v § 12.  Funktionærlovens regler om opsigelse, løn under  

 fravær på grund af sygdom, afskedigelse som følge af sygdom, indkaldelse til  

 militærtjeneste samt efterløn finder anvendelse på ansatte, der er omfattet  

 af denne overenskomst.
Stk. 2.  En opsigelse skal meddeles skriftligt til den  

 ansatte og foreningen.
Meddelelsen skal indeholde begrundelse for opsigelsen.
Graviditet, barsel og adoption § 13.  Aftalen mellem Finansministeriet og  

 Centralorganisationernes Fællesudvalg om fravær fra tjeneste i forbindelse  

 med graviditet, barsel og adoption gælder tilsvarende for medarbejdere ansat  

 i henhold til nærværende overenskomst.
Tjenestefrihed § 14.  Der tilkommer de ansatte tjenestefrihed efter  

 de for tjenestemænd gældende regler.
 Stk. 2.  Der kan gives adgang til ekstraordinær  

 tjenestefrihed uden løn i tilfælde, hvor det ikke strider mod vedkommende  

 institutions interesse.
 Tjenestefrihed kan gives i indtil 1 år ad gangen, dog ikke ud over 3 år,  

 og det er vedkommende institutions ansvar, at der er en stilling ledig til  

 den pågældende ved tjenestefrihedens ophør.
Befordringsgodtgørelse og time- og dagpenge § 15.  Den ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
Flyttegodtgørelse § 16.  Såfremt en jordbrugstekniker forflyttes til et  

 andet tjenestested og i denne anledning er nødsaget til at foretage en  

 flytning af husstand og bohave, tilstås der godtgørelse efter de for  

 tjenestemænd i staten, folkeskolen og folkekirken gældende regler, idet det  

 supplerende godtgørelsesbeløb udgør 1.880 kr. (grundbeløb oktober 1975).
Tillidsmandsregler § 17.  Hvor der er ansat mindst 5 jordbrugsteknikere i  

 en statsinstitution, har de ret til at vælge en tillidsmand.
 Stk. 2.  Hvor der er ansat mindst 4 jordbrugsteknikere,  

 kan statsinstitutionen - såfremt den ønsker det - give disse ret til at vælge  

 en tillidsmand.
Stk. 3.  Tillidsmanden kan ikke afskediges, medmindre  

 der foreligger tvingende årsager, og uden at sagen har været forhandlet med  

 foreningen.
Hvis foreningen skønner, at afskedigelsen er uberettiget, kan den  

 kræve afgørelsen prøvet ved fagretlig behandling.
Hovedaftale § 18.  Finansministeriet og Foreningen af  

 Landbrugsteknikere har indgået Hovedaftale af 9. oktober 1981, jf. bilag 2  

 til overenskomsten.
Ikrafttræden og opsigelse § 19.  Overenskomsten gælder fra 1. april 1989 og kan  

 af begge parter opsiges med 3 måneders varsel til en 31. marts, dog tidligst  

 til den 31. marts 1991.
København, den 10. januar 1990 Jordbrugsteknikere Finansministeriet i Danmark P.M.V.
 E.B.
Erik Høegh Niels Paludan Bilag 1.
PROTOKOLLAT Etablering af en fleksibel lønpulje 1. Puljens størrelse Der afsættes i alt 49.000 kr. (niveau april 1988) til en fleksibel  

 lønpulje, der udmøntes pr. 1. april 1989.
2. Puljens formål Puljen er ikke på forhånd formålsbestemt, man kan anvendes til  

 engangsvederlag, personlige tillæg, individuelle lønforbedringer, honorering  

 af særlige arbejdsopgaver/områder, omklassificeringer m.v.
3. Lønforbedringens karakter Lønforbedringerne gives som personlige tillæg, eventuelt som tidsbestemte  

 tillæg.
 Lønforbedringer, der gives som personlige tillæg, genanvendes ved  

 stillingsskift og ved ledighed.
 Tidsbestemte tillæg belaster alene puljen i det år, hvor de udbetales.
4. Hvad kan puljen ikke anvendes til Puljen kan ikke anvendes til -gruppevise omklassificeringer-betaling for overarbejde, som fortsat skal  

 honoreres efter overenskomstens bestemmelser herom -udgifter til rejser, kurser m.v.
5. Udmøntning af puljen Udmøntningen af lønforbedringer sker efter forhandling og aftale mellem  

 Landbrugsministeriet og Jordbrugsteknikere i Danmark eller hvem der af  

 ovennævnte parter måtte blive bemyndiget hertil.  Bilag 2.
HOVEDAFTALE MELLEM FINANSMINISTERIET OG FORENINGEN AF LANDBRUGSTEKNIKERE Denne hovedaftale er afsluttet mellem på den ene side Finansministeriet og  

 på den anden side Foreningen af Landbrugsteknikere med bindende virkning for  

 de ministerier, styrelser og institutioner, der er omfattet af den mellem  

 Finansministeriet og Foreningen af Landbrugsteknikere indgåede kollektive  

 overenskomst, og for Foreningen af Landbrugsteknikeres medlemmer, som er  

 ansat i henhold til den mellem Finansministeriet og Foreningen af  

 Landbrugsteknikere indgåede overenskomst.
§ 1.  Finansministeriet og Foreningen af  

 Landbrugsteknikere er enige om at fremme et godt samarbejde og virke for  

 rolige og stabile arbejdsforhold på tjenestestederne.
Finansministeriet vil  

 hverken direkte eller indirekte lægge hindringer i vejen for, at de ansatte,  

 som er omfattet af den i indledningen nævnte overenskomst, organiserer sig  

 inden for Foreningen af Landbrugsteknikere.
 § 2.  Den ret, ministerierne, styrelserne og  

 institutionerne har til at lede og fordele arbejdet og til at anvende den  

 efter deres skøn passende arbejdskraft, skal udøves på en sådan måde, at de  

 ansattes overenskomstmæssige rettigheder ikke krænkes.
 § 3.  Parterne er enige om, at der ved kollektiv  

 overenskomst mellem parterne fastlægges bestemmelser om løn- og øvrige  

 arbejdsvilkår.
 Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst i  

 øvrigt optages snarest efter, at begæring om forhandling er fremsat.  

 Forhandling om indgåelse af ny overenskomst tilrettelægges således, at ny  

 overenskomst søges indgået, forinden den opsagte overenskomst udløber.
 § 4.  Selv om en overenskomst er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er indgået, eller arbejdsstandsning er iværksat i  

 overensstemmelse med reglerne i § 5.
 § 5.  Parterne anerkender hinandens ret til at varsle  

 og iværksætte arbejdsstandsning efter nedenstående regler.
 Stk. 2.  Beslutning om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsning kan kun iværksættes fra den  

 1. i en måned.
 Stk. 5.  Arbejdsstandsninger kan ikke omfatte:
eller eller Stk. 6.  Som arbejdsstandsning betragtes strejke,  

 lockout, blokade og boykot.
Stk. 7.  Ved arbejdsstandsningens ophør genoptages  

 arbejdet uden unødigt ophold.
Der må ikke fra nogen af parternes side finde  

 fortrædigelse sted i anledning af arbejdsstandsningen.
 Stk. 8.  Parterne er forpligtet til ikke at understøtte,  

 men med alle rimelige midler at hindre ulovlige arbejdsstandsninger, og hvis  

 ulovlige arbejdsstandsninger finder sted, at søge at få dem bragt til ophør.
 § 6.  Inden for det område, som en overenskomst  

 omfatter, kan der, så længe den er gældende, ikke iværksættes  

 arbejdsstandsning, medmindre der er hjemmel hertil i overenskomsten.
 § 7.  Enhver uenighed om forståelsen af en kollektiv  

 overenskomst kan af hver af parterne søges bilagt ved mægling, eventuelt ved  

 voldgift efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til endelig afgørelse ved en voldgiftsret, der består af fire medlemmer,  

 hvoraf to vælges af Finansministeriet og to af Foreningen af  

 Landbrugsteknikere, samt en opmand, der vælges af voldgiftsrettens medlemmer.  

 Såfremt der ikke opnås enighed om valget af opmanden, skal denne udpeges af  

 arbejdsrettens formand.
 § 8.  Denne hovedaftale træder i kraft straks og er  

 gældende, indtil den opsiges med mindst 6 måneders varsel til en 1. oktober.
 Stk. 2.  Umiddelbart efter opsigelsen optages  

 forhandlinger om en ny hovedaftale.
 Stk. 3.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil den ikraftværende kollektive overenskomst afløses af en ny, og  

 hovedaftalen bortfalder da ved den nye kollektive overenskomsts ikrafttræden.
 Parterne i denne hovedaftale bekræfter ved deres underskrift, at de har  

 fornøden bemyndigelse til hovedaftalens indgåelse.
København, den 9. oktober 1981 Foreningen af Finansministeriet Landbrugsteknikere P.M.V.
 E.B.
Henrik Kristiansen Oluf Emborg Bilag 3.
PROTOKOLLAT TIL OVERENSKOMSTEN MELLEM FINANSMINISTERIET OG JORDBRUGSTEKNIKERE I DANMARK VEDRØRENDE PROJEKTLØN Med henblik på at forstærke indsatsen for ledige unge under 30 år og  

 særligt udsatte grupper, jf. bekendtgørelse nr. 79 af 15. februar 1988 om lov  

 om beskæftigelsesmuligheder for unge m.v., er parterne enige om med virkning  

 fra 1. januar 1990 at optage forhandlinger om gennemførelse af en projektløn  

 (svarende til garantibetalingen på det private arbejdsmarked). Projektlønnen  

 gælder umiddelbart for unge, der ansættes i egentlige  

 beskæftigelsesprojekter.
København, den 10. januar 1990 Jordbrugsteknikere Finansministeriet i Danmark P.M.V.
 E.B.
