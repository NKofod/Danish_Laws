 Udtalt, at de forpligtelser, som kommuner vil påtage sig ved at  

 deltage i et interessentskab med henblik på at opnå en samlet afdækning af  

 visse pensionsforpligtelser, herunder den kompetence, der tillægges  

 interessentskabets bestyrelse, efter Indenrigsministeriets opfattelse ikke er  

 af en sådan karakter, at der er tale om indskrænkninger i de deltagende  

 kommunalbestyrelsers beføjelser efter styrelsesloven, jf.
 styrelseslovens § 60.
 Af vedtægterne for interessentskabet fremgik, at som interessenter kan  

 optages primærkommuner, der er tilsluttet Kommunernes Landsforening.  

 Interessentskabets øverste myndighed er Rådet, hvori samtlige interessenter  

 er repræsenteret med delegerede, mens den overordnede ledelse af  

 interessentskabet forestås af bestyrelsen.
 Herudover fremgik det, at hver interessent skal indbetale et  

 grundkapitalbeløb, at bestyrelsen skal indgå aftale med en ekstern  

 administrator, som skal forestå den samlede administration, herunder  

 opkrævning af bidrag hos interessenterne, placering af interessentskabets  

 midler, udarbejdelse af budget og regnskab m.v., at bestyrelsen træffer  

 beslutning om genforsikring, og at en interessent tidligst kan udtræde af  

 interessentskabet 5 år efter interessentens indtræden.
 Endvidere udtalt, at da kommunerne ved deltagelse i interessentskabet  

 pådrages en solidarisk hæftelse, vil en kommunes indtræden i  

 interessentskabet skulle godkendes af vedkommende tilsynsråd, jf.
 bestemmelsen i § 10, stk. 1, i bekendtgørelse om kommunernes  

 låntagning og meddelelse af garantier m.v.
Retsforskriften vedrører følgende lovgivning: P LBK nr 615 af  

 18/07/1995 § 60 P BEK nr 87 af 21/02/1996 § 10, stk. 1 Retsforskriften  

 administreres af: Indenrigsministeriet Senere ændringer: Ingen 5. september 1996 I brev af 6. august 1996 (j.nr. 81.16.09-0334/95-780) har Kommunernes  

 Landsforening anmodet Indenrigsministeriet om en vejledende udtalelse om,  

 hvorvidt kommuners deltagelse i et interessentskab som det påtænkte  

 »Kommunernes Lærerpensionsudligning I/S« vil kræve godkendelse  

 efter den kommunale styrelseslovs regler.
 I brevet er anført, at Kommunernes Landsforening tidligere har forelagt  

 spørgsmålet for formanden for Foreningen af Statsamtmænd, der har henvist til  

 Indenrigsministeriet.
 Af det fremsendte materiale fremgår, at som interessenter i  

 »Kommunernes Lærerpensionsudligning I/S« kan optages  

 primærkommuner, der er tilsluttet Kommunernes Landsforening.  

 Interessentskabets øverste myndighed er Rådet, hvori samtlige interessenter  

 er repræsenteret med delegerede, mens den overordnede ledelse af  

 interessentskabet forestås af bestyrelsen.
 Det fremgår endvidere, at interessentskabets formål er at udjævne de  

 deltagende kommuners pensionsrisiko i forhold til en bestemt gruppe lærere i  

 folkeskolen og genforsikre hermed forbundne risici gennem et  

 forsikringsselskab.
 Herudover fremgår af vedtægterne for interessentskabet, at hver  

 interessent skal indbetale et grundkapitalbeløb (50.000 kr.), at bestyrelsen  

 skal indgå aftale med en ekstern administrator, som skal forestå den samlede  

 administration, herunder opkrævning af bidrag hos interessenterne, placering  

 af interessentskabets midler, udarbejdelse af budget og regnskab m.v., at  

 bestyrelsen træffer beslutning om genforsikring, og at en interessent  

 tidligst kan udtræde af interessentskabet 5 år efter interessentens  

 indtræden.
 I den anledning skal Indenrigsministeriet vejledende udtale følgende:
 Det følger af § 60 i lov om kommunernes styrelse (lovbekendtgørelse nr.  

 615 af 18. juli 1995), at aftaler om samarbejde mellem kommuner, som medfører  

 indskrænkning i de deltagende kommunalbestyrelsers beføjelser efter  

 styrelsesloven, skal godkendes af de kommunale tilsynsmyndigheder.
 De forpligtelser, som kommuner påtager sig ved at deltage i  

 interessentskabet med henblik på at opnå en samlet afdækning af visse  

 pensionsforpligtelser, herunder den kompetence, der tillægges  

 interessentskabets bestyrelse, er efter Indenrigsministeriets opfattelse ikke  

 af en sådan karakter, at der er tale om indskrænkninger i de deltagende  

 kommunalbestyrelsers beføjelser efter styrelsesloven, jf. styrelseslovens §  

 60.
 Da kommunerne imidlertid ved deltagelse i interessentskabet pådrages en  

 solidarisk hæftelse, vil en kommunes indtræden i interessentskabet skulle  

 godkendes af vedkommende tilsynsråd, jf. bestemmelsen i § 10, stk. 1, i  

 bekendtgørelse nr. 87 af 21. februar 1996 om kommunernes låntagning og  

 meddelelse af garantier m.v.
 Kopi af dette brev er sendt til samtlige tilsynsråd til orientering.  

 Endvidere er sendt kopi til formanden for Foreningen af Statsamtmænd.
