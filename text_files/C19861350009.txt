 Til samtlige destruktionsanstalter og dyrlægerne ved disse.
 Hoslagt fremsendes cirkulære af 10. december 1986, der afløser cirkulære  

 af 17. oktober 1986 om behandling af råvarer på de autoriserede  

 destruktionsanstalter.
 Opmærksomheden skal henledes på, at der i pkt. 12 Undtagelser fra  

 steriliseringskravet er tilføjet teknisk fedt, og at det i pkt. 13  

 Bakteriologisk undersøgelse af færdigvarerne er angivet, at der skal benyttes  

 vedlagte følgeskrivelse, K.K. 3001-1984, ved indsendelse af prøve til  

 bakteriologisk undersøgelse.
 P V.V.
K.
Hermansen (Til samtlige autoriserede destruktionsanstalter og de tilsynsførende dyrlæger ved disse).
 1. Modtagelse.
 Alle varer, herunder kadavere, dele af selvdøde eller slagtede dyr, affald  

 fra slagterier, kødvarevirksomheder og andre levnedsmiddelvirksomheder, fisk  

 og fiskeaffald samt importeret kød- og benmel, der tilføres en  

 destruktionsanstalt, skal tilføres virksomhedens urene afdeling og  

 steriliseres snarest muligt og normalt senest arbejdsdagen efter modtagelsen,  

 jf. dog pkt. 1.1-1.3.
 1.1. Såfremt pladsforholdene i den urene afdeling giver mulighed for en  

 forsvarlig opbevaring af importeret kød- og benmel, kan der bortses fra  

 tidsfristen.
 1.2. For de i punkterne 5 og 6 nævnte dele skal behandlingen foretages som  

 angivet i de pågældende punkter.
 1.3. De i punkt 12 nævnte varer er undtaget fra steriliseringskravet.
 2. Sterilisering .
 Råvarerne skal sønderdeles, og afhængig af sønderdelingsgraden og af  

 varens vandindhold skal steriliseringen foretages på en af følgende måder:
 2.1 For råvarer med et vandindhold på 15% eller derover:
 2.2 For varer med et vandindhold på under 15% (kød- og benmel, blodmel og  

 lignende).
 3. Gødning og spildevand.
Gødning og spildevand fra virksomhedens urene afdeling skal steriliseres  

 ved varmebehandling af blandingen svarende til mindst 110 grd.
C (1,43 bar,  

 abs.) i 15 min.
Behandlingen kan ske portionsvis eller kontinuerligt.
 4. Andre sterilisationsmetoder .
 Andre end de under pkt. 2 og 3 nævnte sterilisationsmetoder må ikke  

 benyttes, medmindre der efter ansøgning er meddelt skriftlig tilladelse  

 hertil fra veterinærdirektoratet.
 5. Huder og skind.
 Huder og skind skal gennemsaltes i mindst 7 døgn på virksomheden, før de  

 udleveres.
 Ved forekomst af ondartet smitsom sygdom skal huder og skind behandles i  

 overensstemmelse med anvisninger fra veterinærdirektoratet.
 6. Hår, reb, sække m.v.
 Heste- og kohalehår, hestesko, tøjr, reb, sække o.l. skal i mindst 1 døgn  

 anbringes i en 1% formaldehydopløsning eller i andet af veter  

 inærdirektoratet godkendt desinfektionsmiddel.
 I det omfang det er muligt, kan i stedet for desinfektion af de pågældende  

 dele anvendes afbrænding på virksomheden.
 Efter at halehårene er afklippet, skal halestumpen behandles som angivet i  

 pkt. 2.1 a) eller 2.1 c).
 7. Vogne containere og emballage .
Varer, som modtages til behandling, skal normalt ankomme i de godkendte  

 vogne eller i virksomhedens emballage.
Vognene, containerne og emballagen  

 skal efter aflæsning renses omhyggeligt med varmt vand og skal derefter  

 desinficeres grundigt med en 2% natriumhydroxydopløsning, eller andet af  

 veterinærdirektoratet dertil godkendt middel.
Såfremt der ankommer varer i andre vogne, containere eller i anden  

 emballage, skal rensning og desinfektion ske på samme måde.
Emballage, der  

 ikke effektivt kan renses og desinficeres (f.eks. plast, papemballage eller  

 defekt træemballage), må ikke tilbageleveres, men skal brændes på  

 virksomheden eller anbringes i en 5% kreolinopløsning i mindst 1 døgn med  

 påfølgende fjernelse til forbrænding.
 8. Tørsmelter og tørrer.
 Tørsmeltere, som omtalt i pkt. 2.1 a) og b), skal være forsynet med  

 manometre, der angiver trykket såvel i kappen som i kedlens indre, samt et  

 termometer, som angiver kedlens indre temperatur, og en skriver, der  

 registrerer trykforløbet i smelteren.
Tørreapparatur, som omtalt i stk. 2.1 c), skal være forsynet med en  

 anordning, der sørger for, at tørregods kun udtømmes, når den ønskede  

 temperatur er opnået.
Tørregodstemperaturen, målt ved udløb, skal registreres  

 på en skriver, der tillige angiver afspærringsventilens stilling.
 9. Gødningskoger.
 Gødningskogere, som omtalt i pkt. 3, skal være forsynet med manometer og  

 termograf, der angiver henholdsvis trykket og registrerer temperaturen i  

 kedlens indre - dog kun termograf, hvis gødningskogeren er kontinuerligt  

 virkende.
 10. Måleudstyr.
Der skal holdes øje med, at manometre og termometre fungerer  

 tilfredsstillende og indbyrdes overensstemmende.
I modsat fald skal der  

 foretages fornøden reparation eller udskiftning.
Til kontrol af  

 overensstemmelsen henvises til følgende tabel over temperatur og tilsvarende  

 manometertryk:
 11. Miltbrand .
Er der mistanke om, eller findes et kadaver, der er tilført virksomheden,  

 lidende af miltbrand, skal behandlingen af et sådant kadaver foretages så  

 isoleret som muligt.
Alle dele af kadaveret, herunder huden,  

 mave-tarmindholdet, blodet m.v., skal steriliseres som angivet i pkt. 2.1 a)  

 eller 2.1 c). Slagteloftet skal i fornøden udstrækning renses og desinficeres  

 omhyggeligt efter dyrlægens nærmere instruktion.
Det samme gælder vogne og  

 redskaber m.v., der har været i berøring med kadaveret.
De personer, der har  

 været beskæftiget med behandling af kadaveret, skal straks efter dette  

 arbejde vaske sig omhyggeligt og skifte tøj, og det ved arbejdet benyttede  

 tøj skal desinficeres som angivet i pkt. 6, før det vaskes.
Fodtøjet skal  

 afvaskes omhyggeligt i 5% kreolinvand.  12. Undtagelser fra  

 steriliseringkravet.
 Virksomhedens rene afdeling må direkte tilføres kødbenmel og blodmel, der  

 er behørig steriliseret på en anden dansk destruktionsanstalt, samt fiskemel  

 af dansk, norsk, islandsk eller færøsk oprindelse.
 13. Bakteriologisk undersøgelse af færdigvarerne.
Virksomhederne skal to gange månedlig - såvidt muligt den 1. og den 15. i  

 hver måned - indsende gennemsnitsprøve af den løbende produktion af kød- og  

 benmel til undersøgelse for forekomst af Salmonella på Veterinærdirektoratets  

 Laboratorium, Kongensgade 16, 4100 Ringsted.
Prøven skal udtages af  

 færdigvaren.
De virksomheder, der anvender den i punkt 2.1.c anførte  

 steriliseringsmetode (vådpresningsmetoden), skal endvidere to gange månedlig  

 - den 1. og den 15. i hver måned - indsende gennemsnitsprøve af den løbende  

 produktion af tørregods til bakteriologisk undersøgelse på samme  

 laboratorium.
Prøven skal udtages ved udløb fra tørreren.
 Prøverne skal udtages ved den tilsynsførende dyrlæges foranstaltning.
Der skal 2 gange daglig - formiddag og eftermiddag - i rene, nye  

 plastposer udtages en prøve af den løbende produktion.
Hver prøve skal udgøre  

 ca. 1 spiseskefuld og skal opsamles direkte ved at holde posen under  

 prøveudtagningsventilen, eller for færdigvarers vedkommende, under  

 udløbstuden eller udtages med ske fra en netop aftappet sæk inden dennes  

 lukning.
Ved sidstnævnte fremgangsmåde skal anvendes en fuldstændig tør ske,  

 som mellem hver udtagning skal steriliseres med kogende vand eller på anden  

 af veterinærdirektoratet godkendt måde, eller der skal anvendes ny ske hver  

 gang (plastske).
Enkeltprøverne skal indtil afsendelse af gennemsnitsprøve opbevares i en  

 tør, lukket beholder (f.eks. en spand med låg) på et køligt sted.
Efter  

 tømning skal beholderen, inden den påny tages i brug, steriliseres med  

 kogende vand eller på anden af veterinærdirektoratet godkendt måde.
 Gennemsnitsprøven fremstilles ved, at indholdet i enkeltposerne fyldes  

 over i en ren ny plastpose af passende størrelse og blandes grundigt.
Til undersøgelse skal indsendes ca. 250 g af den således fremkomne  

 gennemsnitsprøve.
Posen skal forsegles med en med dyrlægens embedsstempel  

 forsynet mærkeseddel.
Som yderemballage kan anvendes en almindelig prøvepose.
 Der ydes ikke erstatning for udtagne prøver, og udgifterne ved  

 emballering, forsendelse og undersøgelse af prøverne påhviler virksomhederne.
 Taksten for undersøgelse fastsættes i overensstemmelse med DVO's  

 taksthæfte.
 Ved forekomst af ikke tilfredsstillende laboratorieresultater vil  

 veterinærdirektoratet være behjælpelig med at søge at klarlægge årsagerne.  

 Det påhviler derefter den pågældende virksomhed at træffe de  

 foranstaltninger, veterinærdirektoratet måtte finde nødvendige for at  

 afhjælpe forholdet.
 14. Tilbagekaldelser .
 Veterinærdirektoratets skrivelse af 1. december 1959 med senere ændringer  

 om destruktionsregler og landbrugsministeriets cirkulære af 14. august 1973  

 om bakteriologisk kontrol med kød- og benmel tilbagekaldes.
 P.V.V.
