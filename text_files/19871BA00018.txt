Nr BSF 18 Forslag til folketingsbeslutning om afskaffelse af de nedsatte satser på  

 70 pct. og 55 pct. i forbindelse med uddannelsestilbud i henhold til  

 arbejdstilbudsloven Fremsat af Kaj Poulsen (S) Jytte Andersen (S) Bakholt (S) Søren B.  

 Jørgensen (S) Lone Møller (S) Strunge (S) Taanquist (S) den 27. oktober 1987 Folketinget opfordrer regeringen til inden 1. januar 1988 at fremsætte lovforslag om ændring af arbejdstilbudsloven med følgende indhold:
Bestemmelserne, hvorefter langtidsledige får reduceret dagpengeydelsen til 70 pct. og senere 55 pct., hvis de ikke finder job efter at have modtaget uddannelsestilbud og gennemført uddannelse, ophæves med øjeblikkelig virkning.
Loven skal udformes således, at den ikke får virkning for ledige på reducerede dagpenge før tidligst efter, at de har fået et nyt arbejdstilbud.
BEMÆRKNINGER TIL FORSLAGET Forslaget har baggrund i, at uddannelsestilbudsordningen for langtidsledige er slået fejl.
De gældende regler er en alvorlig trussel mod de langtidsledige, da et stigende antal langtidsledige lever med en truende risiko for at komme på de nedsatte satser.
Beslutningsforslaget er en genfremsættelse af et tilsvarende forslag fremsat i folketingsåret 1986-87, 1. samling, jf.
Folketingstidende, forhandlingerne sp. 81 og sp. 1403 og tillæg A sp. 241.
