Skriftlig fremsættelse (2. december  

 1998) Indenrigsministeren Herved tillader jeg mig for Folketinget at  

 fremsætte:
 Forslag til lov om ændring af lov om kommunal  

 udligning og generelle tilskud til kommuner og amtskommuner. (Tilskud til  

 kommunal medfinansiering af projekter i særlig vanskeligt stillede  

 kommuner).
(Lovforslag nr.
L 119).
 Lovforslaget er en opfølgning på regeringens  

 Landdistriktsredegørelse for 1998 til Folketinget.
Det fremgår af Landdistriktsredegørelsen, at  

 kommunerne kan medvirke til at fremme udviklingen i landdistrikterne ved at  

 medfinansiere nye fremadrettede projekter, som får tilskud fra de  

 regionale EU-støtteordninger.
Landkommuner i en vanskelig  

 økonomisk situation kan imidlertid have svært ved at  

 medfinansiere disse projekter.
Det betyder, at projekterne ikke  

 gennemføres, hvilket er til skade for erhvervsudviklingen og  

 beskæftigelsen i kommunerne.
 Med lovforslaget etableres der således en  

 støtteordning, der har til formål at bidrage til  

 erhvervsudvikling og beskæftigelsesfremme i særlig vanskeligt  

 stillede kommuner.
 Støtteordningen medfører, at særlig  

 vanskeligt stillede kommuner kan komme i betragtning til et tilskud til  

 medfinansiering af EU-projekter, når følgende betingelser er  

 opfyldt:
Den årlige tilsagnsramme for støtteordningen  

 udgør 15 mio. kr.
Støtteordningen finansieres af det kommunale  

 bloktilskud.
Eventuelle uforbrugte midler vil blive tilbageført til  

 bloktilskuddet.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
