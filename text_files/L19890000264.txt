 Danmark har den 17. juni 1988 tilsluttet sig en den 16. juni 1987 i Paris  

 undertegnet konvention inden for Den Europæiske Civile Luftfartsorganisation  

 (ECAC) om fastsættelse af billetpriser for intra-europæisk ruteflyvning.
Konventionen indeholder bl.a. bestemmelser om specialbilletpriser , som  

 myndighederne automatisk skal godkende, hvis priserne med hensyn til niveauer  

 og vilkår kan placeres under faste angivne lavpriszoner.
Konventionen åbner  

 desuden mulighed for individuel ansøgning om godkendelse af billetpriser  

 (herunder også normalpriser) for selskaberne.
 Ifølge konventionen er det påkrævet af flyselskaber og af myndigheder, at  

 en række tidsfrister skal overholdes for så vidt angår ansøgning om  

 godkendelse af billetpriser, respektive stillingtagen hertil.
 Konventionen trådte i kraft for Danmark den 17. juli 1988.
 Foruden Danmark har følgende lande ratificeret konventionen:
 Østrig, Finland, Frankrig, Norge, Sverige og Jugoslavien.
 Oplysninger om indholdet af konventionen samt om dens gyldighedsområde kan  

 fås ved henvendelse til Trafik- og Kommunikationsministeriet.
