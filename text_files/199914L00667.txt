Betænkning afgivet af Retsudvalget den  

 18. maj 2000 Betænkning over I.
Forslag til lov om  

 fuldbyrdelse af straf m.v.
II.
Forslag til lov om ændring af forskellige  

 lovbestemmelser i forbindelse med gennemførelsen af en lov om  

 fuldbyrdelse af straf m.v.
(Ændringer som følge af  

 straffuldbyrdelsesloven, afskaffelse af hæftestraffen og  

 prøveløsladelse af livstidsdømte m.v.) Udvalget har behandlet lovforslagene i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Endvidere har udvalget modtaget skriftlige henvendelser  

 fra:
Danmarks Radio, Freeport Film A/S og Landsforeningen af beskikkede advokater.
 Der er under udvalgsbehandlingen fremsat ønske om,  

 at lovforslagene henvises til fornyet udvalgsbehandling efter 2.  

 behandling.
 Der er af justitsministeren og af et mindretal stillet  

 ændringsforslag til begge lovforslag, hvorom henvises til de ledsagende  

 bemærkninger.
 Herefter indstiller et  

mindretal (Socialdemokratiets og Det Radikale Venstres medlemmer af  

 udvalget) de under I og II nævnte lovforslag til vedtagelse med  

 de af justitsministeren stillede ændringsforslag.
 Et andet mindretal (Venstres medlemmer af udvalget)  

 indstiller lovforslagene til forkastelse ved 3. behandling og vil ved  

 2. behandling redegøre for sin stilling til de stillede  

 ændringsforslag.
Venstre støtter princippet om, at de vigtigste  

 bestemmelser om straffuldbyrdelse bliver nedfældet i en lov.
Partiet  

 ønsker imidlertid regler for en langt mere effektiv afsoning i  

 fængsler og arresthuse samt regler for narkofri fængsler.
Venstre finder det principielt forkert, at  

 afgørelser om strafudmåling, der er truffet ved dom, og som  

 administrativt udvandes gennem prøveløsladelse, kræver en  

 retsafgørelse, såfremt den pågældende skal  

 genindsættes til afsoning af reststraf.
Venstre vil derfor i en  

 tillægsbetænkning stille ændringsforslag herom til § 112 i  

 L 145.
Venstre finder, at der bør indføres  

 skærpede regler for udgang og prøveløsladelse og vender  

 sig mod forslaget om, at der skal kunne ske prøveløsladelse af  

 livstidsdømte.
Partiet vil derfor i en tillægsbetænkning  

 stille ændringsforslag om, at bestemmelsen udgår.
 Venstre nærer betænkelighed ved, at det i § 68  

 i L 145 er anført, at en række forbrydelser, der normalt ville  

 give frihedsstraf, skal kunne afgøres ved disciplinærstraf, og  

 partiet vender sig imod, at sådanne og andre mere alvorlige  

 forbrydelser ikke engang betyder en obligatorisk overførsel fra  

 eventuelt åbent fængsel til lukket anstalt.
 Venstre vil stille ændringsforslag om, at reglerne i  

 den foreslåede § 25 i L 145 skærpes således, at  

 forbrydelser som anført i bestemmelsens stk. 1, nr. 2, 3 og 4, altid  

 indebærer overførsel til lukket anstalt.
 Venstre finder i øvrigt, at det bør  

 være hovedreglen, at enhver form for overtrædelse af  

 disciplinære forskrifter, ikke mindst udeblivelse efter udgang og flugt  

 samt kriminalitet begået under afsoning i fængslet eller under  

 udgang og undvigelse, udløser en mærkbar sanktion.
Venstre mener, at retssikkerhed altid er en afvejning af,  

 hvilke gruppers retssikkerhed der vejer højest.
Partiet ønsker  

 at understrege, at offerets retssikkerhed altid bør gå forud for  

 forbryderens, og at retssikkerhed også er et spørgsmål om,  

 at samfundet kan beskytte sig mod forbryderne.
 Denne afvejning af retssikkerheden må også  

 foretages, for så vidt angår stærke og svage afsonere.
 Reglerne om aktindsigt for afsonere tilgodeser i dag efter  

 Venstres opfattelse i alt for høj grad de negativt stærke fanger  

 og anvendes til undertrykkelse af de svage afsonere.
Det virker meget uhensigtsmæssigt, at strafafsonere  

 ved systematisk udnyttelse af reglerne om aktindsigt i sager om  

 straffuldbyrdelse kan forhindre et fornuftigt samarbejde mellem politi og  

 kriminalforsorg om en effektiv afsoning.
Endvidere er der risiko for, at  

 reglerne er med til at vanskeliggøre opklaringen af forseelser og  

 forbrydelser i fængslerne, hvilket vil indebære en forringelse af  

 fængselspersonalets og de svage fangers retssikkerhed.
 Spørgsmålet om aktindsigt i sager om  

 straffuldbyrdelse er allerede behandlet i handlingsplanen om organiseret  

 kriminalitet, der blev afgivet af en arbejdsgruppe under Justitsministeriet i  

 marts 1995.
I handlingsplanen foreslås det, at  

 forvaltningslovens regler om aktindsigt begrænses i sager om  

 fuldbyrdelse af straf.
Også flertallet i Straffelovrådet har i  

 betænkning nr. 1355/1998 givet udtryk for samme standpunkt.
Venstre  

 finder, at aktindsigten i den grad strider mod offentlige interesser, at der  

 ikke kan være principielle indvendinger imod at indskrænke  

 aktindsigten på dette punkt.
Venstre vil derfor stille  

 ændringsforslag om, at aktindsigten begrænses.
Venstre finder det  

 overordentlig besynderligt, at justitsministeren trods gentagne løfter  

 i forbindelse med Venstres flere gange tidligere fremsatte forslag herom ikke  

 har ændret bestemmelserne om aktindsigt.
Det betyder fortsat, at der  

 finder overgreb sted i fængslerne, som ikke bliver opklaret.
Det er  

 helt uholdbart.
Der er et påtrængende behov for at kunne beskytte  

 indsatte mod de stærke medindsatte, der misbruger adgangen til  

 aktindsigt og skaber frygt hos medindsatte.
Derved kan de tvinge medindsatte  

 til at undlade at anmelde overfald og trusler m.v.
Det danske retssystem har skabt en række nuancerede  

 sanktionsmuligheder fra bøde over tiltalefrafald, ungdomskontrakter,  

 samfundstjeneste, behandling, hæfte og betinget samt ubetinget  

 fængsel.
Venstre er enig i, at der i et moderne retssamfund bør  

 være en række alternativer til frihedsstraf, ligesom nye  

 muligheder løbende bør afprøves.
Venstre peger her som noget nyt på at indføre  

 weekendfængsel for kortvarige frihedsstaffe som en selvstændig  

 strafferetlig sanktion.
Venstre vil stille ændringsforslag herom.
 Et tredje mindretal (Socialistisk Folkepartis og  

 Enhedslistens medlemmer af udvalget) vil redegøre for sin stilling til  

 lovforslagene ved 2. behandling, men vil stemme for de af justitsministeren  

 stillede ændringsforslag.
 Socialistisk Folkeparti og Enhedslisten henviser generelt  

 til førstebehandlingen og vil herfra fremhæve  

 følgende:
 Lovforslagene lever ikke op til en række af de  

 ønsker, de to partier har, når der nu skal ske en regulering af  

 forholdene for indsatte i de danske fængsler.
Der åbnes således op for censur af blade og  

 censur af kontakt med medierne, især tv.
Det er Socialistisk  

 Folkepartis og Enhedslistens opfattelse, at der ikke bør være  

 andre begrænsninger for indsattes ytringsfrihed end dem, der  

 gælder i straffeloven og grundloven.
Naturligvis er der et hensyn at  

 tage til ofre og pårørende, men dette hensyn bør og skal  

 varetages af medierne.
En afvejning af hensynet til ikke at krænke  

 andres retsfølelse er for væsentlig til at overlade til  

 fængselsledelsen.
 Socialistisk Folkeparti og Enhedslisten havde også  

 gerne set, at man fra regeringens side i langt højere grad var  

 gået positivt ind i det forslag, som kom frem under  

 førstebehandlingen om at fastsætte en tidsbestemt  

 maksimumsstraf, der er længere end den eksisterende på 16  

 år, samtidig med at livstidsstraffen afskaffes, jf. retstilstanden i  

 Norge.
Spørgsmålet om brug af udelukkelse fra  

 fællesskabet, eller som det rettelig burde kaldes: isolation, er heller  

 ikke tilstrækkeligt reguleret efter de to partiers opfattelse.  

 Først når det drejer sig om isolation med en varighed på  

 mere end 7 dage, kan der blive tale om domstolskontrol.
Socialistisk  

 Folkeparti og Enhedslisten mener, at denne mulighed for administrativt i  

 virkeligheden at omgå grundlovens § 71 burde kunne forelægges  

 domstolene fra dag 1.
 Socialistisk Folkeparti og Enhedslisten finder endvidere  

 ikke, at lovforslagene giver de indsatte rettigheder i det omfang, man med  

 rette kunne forlange, når målet er, at der skal ske en  

 resocialisering, mens straffen afsones.
 Lovforslagene bærer præg af traditionel  

 tankegang, hvorefter mennesker, der skal afsone, skal straffes, og i den  

 forbindelse have visse retssikkerhedsgarantier, som efter  

 omstændighederne kan give en vis afbalancering set i lyset af den  

 indgribende foranstaltning, det er at miste sin frihed.
Men de indsatte har ikke fået skyggen af  

 rettigheder, der ligner de rettigheder, som man i øvrigt gennem de  

 sidste års lovgivning har forsøgt at tildele, dels i  

 sociallovgivningen og dels i arbejdsmarkedslovgivningen.
Dermed menes ikke,  

 at de sidstnævnte rettigheder på nogen måde efter  

 Socialistisk Folkepartis og Enhedslistens opfattelse er gennemført,  

 så de fungerer i praksis, men alligevel har de nævnte ministerier  

 været inde på den tankegang, at også mennesker, der har  

 brug for offentlig støtte,  skal have materielle rettigheder, der  

 nøje giver en ret til en ydelse med tilknyttet klageadgang over  

 niveauet for ydelsen.
 De øgede rettigheder, som Socialistisk Folkeparti  

 og Enhedslisten har i tankerne, er f.eks. en reel ret til uddannelse set i  

 lyset af, at langt de fleste indsattes uddannelsesniveau er urimeligt ringe.  

 Det er en ret til udarbejdelse af præcise handleplaner ved  

 løsladelse og vel at mærke handleplaner, som Kriminalforsorgen i  

 et samarbejde med kommunerne er forpligtet til at få udført, og  

 hvor den løsladte har ret til at klage over beslutningerne.
 En egentlig ret til behandling for alkoholisme og  

 narkomisbrug burde tilsvarende eksistere, men nej! Tværtimod produceres  

 der misbrugere alt for mange steder i såvel de lukkede som de  

 åbne fængsler.
 Samlet set er det efter Socialistisk Folkepartis og  

 Enhedslistens opfattelse betegnende for det under I nævnte lovforslags  

 kapitler om rettigheder for de indsatte og deres muligheder for  

 resocialisering, at lovforslagene ikke flytter mange hegnspæle.
 Derfor agter Socialistisk Folkeparti og Enhedslisten at  

 stille en række ændringsforslag i forbindelse med lovforslagenes  

 videre behandling.
 Et fjerde mindretal (Dansk Folkepartis og Frihed  

 2000´s medlemmer af udvalget) indstiller lovforslagene til forkastelse  

 ved 3. behandling, men vil stemme for de stillede ændringsforslag.
En del af dette mindretal (Dansk Folkepartis medlem af  

 udvalget) har den opfattelse, at retspolitikken i Danmark generelt er for  

 slap.
Strafferammerne for f.eks. vold, røverier,  

 børnepornografi og menneskesmugling er for beskedne.
Strafferammerne  

 udnyttes sjældent fuldt ud af domstolene, og mulighederne for afsoning  

 og prøveløsladelse er for lempelige.
Det er derfor ikke den rigtige vej at gå, at man med  

 lovforslagene f.eks. vil give mulighed for prøveløsladelse  

 efter 12 år af en livstidsstraf.
Det er heller ikke betryggende, at en  

 indsat efter nærmere bestemte regler kan blive overført fra et  

 lukket fængsel til et åbent, »hvis  

 (ikke) den pågældende er fundet i besiddelse af en ikke  

 ubetydelig mængde euforiserende stoffer«.  

 Det er Dansk Folkepartis opfattelse, at en indsat taget med narkotiske  

 stoffer ikke skal kunne overføres til afsoning i et åbent  

 fængsel.
Dansk Folkeparti ønsker ligeledes mere kontrol med  

 fanger i åbne fængsler og med fanger på udgang og  

 prøveløsladte.
Dansk Folkeparti kan henvise til de initiativer,  

 der findes i beslutningsforslag nr.
B 109 om stramning af sanktionerne for  

 indsattes undvigelser fra fængsler og nr.
B 111 om at udstyre  

 strafafsonere på udgang eller under prøveløsladelse med  

 en elektronisk mikrochip.
Begge beslutningsforslag er fra  

 folketingsåret 1998-  

 99. Fanger i lukkede fængsler burde efter Dansk Folkepartis opfattelse  

 ikke have mulighed for udgang og kun mulighed for besøg af  

 nærmeste familie og det under forhold, der umuliggør indsmugling  

 af narkotiske stoffer.
 Lovforslagene indeholder samlet set forringelser og  

 lempelser af den eksisterende fuldbyrdelse af straffene, og derfor medvirker  

 Dansk Folkeparti ikke til lovforslagenes gennemførelse.
Den anden del af mindretallet (Frihed 2000´s medlem af  

 udvalget) anfører som den væsentligste grund til at indstille  

 lovforslagene til forkastelse det element i lovforslagene, der reelt  

 bevirker, at fængsel på livstid fremover kun bliver fængsel  

 i 12 år.
Hvis domstolene mente, at den kriminelle kun skulle sidde i  

 fængsel i 12 år, ville domstolene kunne have idømt den  

 pågældende 12 års fængsel.
Når domstolene  

 vælger at idømme livsvarigt fængsel, så er der altid  

 en god grund til det.
 Desuden mener Frihed 2000, at livsvarigt skal være  

 livsvarigt.
I øvrigt er lovforslagene alt for slappe og helt  

 uden de nødvendige opstramninger.
Fængselsophold minder i dag  

 mere om et hotelophold med fritidspædagoger til at fordrive tiden end  

 et egentligt fængsel.
Fængselstraf skal være ubehagelig,  

 så ubehagelig, at den dømte resten af sit liv vil gøre  

 alt for aldrig nogen sinde at begå en kriminel handling igen.
Den helt grundliggende fejl ved det danske retssystem,  

 herunder afsoningsforhold, er, at der mangler konsekvens.
Hele systemet er  

 gennemsyret af mangel på konsekvens.
Hvis de kriminelle skal lære  

 at tage ansvar for deres egne handlinger, så forudsætter det, at  

 de kriminelle møder klar konsekvens, hver eneste gang de træder  

 ved siden af.
Systemets fornemste opgave burde være at lære de  

 kriminelle at tage ansvar for sig selv og deres medmennesker og lære  

 dem at have respekt for andre.
Sådan som systemet er indrettet i dag, sker der det  

 stik modsatte.
Systemet er eftergivende, og det er reelt de kriminelle, der  

 sætter dagsordenen.
Retssystemet er samlet set med til at sende det  

 stærkt problematiske signal til især unge kriminelle, at de lige  

 så godt kan blive ved med at begå kriminalitet, for der sker  

 alligevel ikke noget ved det.
 Så længe regeringen og flertallet i  

 Folketinget ikke har forstået, at ansvar, respekt og konsekvens er  

 nøgleordene og den eneste vej frem, vil der ikke ske nogen  

 forandringer i de kriminelles adfærd og den deraf følgende  

 stigende uro og utryghed i samfundet.
Et femte mindretal (Det Konservative Folkepartis  

 medlemmer af udvalget) indstiller de under I og II nævnte lovforslag  

 til vedtagelse med de af justitsministeren og af mindretallet stillede  

 ændringsforslag.
Såfremt de af mindretallet stillede  

 ændringsforslag forkastes, vil mindretallet stemme imod lovforslaget  

 ved 3. behandling.
 Et sjette mindretal (Centrum-  

 Demokraternes medlem af udvalget) vil redegøre for sin stilling til  

 lovforslagene og de stillede ændringsforslag ved 2. behandling.
 Et syvende mindretal (Kristeligt Folkepartis medlem  

 af udvalget) vil redegøre for sin stilling til lovforslagene og de  

 stillede ændringsforslag ved 2. behandling.
Ændringsforslag til I.
Forslag til lov om fuldbyrdelse af straf  

 m.v.
 Af	et mindretal (KF), tiltrådt af et mindretal (DF  

 og FRI):
Til §§ 112-123 Principalt:
 1) Paragrafferne udgår.
Til § 112 Subsidiært:
 2) I nr. 6 ændres »14  

 år« til: »16  

 år«.
 Af	justitsministeren, tiltrådt af et flertal (S,  

 KF, SF, DF, RV, EL og FRI):
Ny paragraf 3) Efter § 124 indsættes som ny paragraf:
» Bemærkninger Til nr. 1 Ændringsforslaget fjerner den foreslåede  

 udvidede domstolskontrol og opretholder de nugældende klageadgange.
Til nr. 2 Ændringsforslaget indebærer, at  

 livstidsdømte tidligst kan prøveløslades efter 14  

 års afsoning, og at livstidsdømte, der har fået afslag  

 på prøveløsladelse efter 14 år, tidligst kan  

 få afslaget prøvet ved en domstol efter 16 års afsoning.  

 Ændringsforslaget hører sammen med ændringsforslag nr. 2  

 til det under II anførte lovforslag.
Til nr. 3 Med ændringsforslaget foreslås indsat en  

 revisionsbestemmelse i straffuldbyrdelsesloven, der indebærer, at  

 forslag om revision af loven skal fremsættes for Folketinget i  

 folketingsåret 2011-12.
 Da der er tale om en stor og principiel reform, findes det  

 naturligt, at Folketinget får lejlighed til at vurdere lovens virkning  

 i praksis, når loven har været i kraft i 10 år, og der  

 således foreligger et fyldestgørende grundlag for at evaluere  

 loven.
Ændringsforslag til II.
Forslag til lov om ændring af forskellige  

 lovbestemmelser i forbindelse med gennemførelsen af en lov om  

 fuldbyrdelse af straf m.v.
(Ændringer som følge af  

 straffuldbyrdelsesloven, afskaffelse af hæftestraffen og  

 prøveløsladelse af livstidsdømte m.v.) Til § 1 Af et mindretal (KF), tiltrådt af et mindretal (DF og  

 FRI):
 1) Efter nr. 6 indsættes som nyt nummer:
» » 2) I det under nr. 8 foreslåede § 41, stk.  

 1, ændres »12 år« til: »14 år«.
 3) I det under nr. 8 foreslåede § 41, stk.  

 1, indsættes som 2. pkt.:
» Af	justitsministeren, tiltrådt af et flertal (S,  

 KF, SF, DF, RV, EL og FRI):
Til § 2 4) I det under nr. 14 foreslåede § 922, stk.  

 1, ændres »domsmænd« til: »lægdommere«.
Bemærkninger Til nr. 1 og 3 Ændringsforslagene medfører, at  

 prøveløsladelse udelukkes for fanger, der er genindsat efter at  

 være flygtet fra fængslet.
Til nr. 2 Ændringsforslaget indebærer, at  

 livstidsdømte tidligst kan prøveløslades efter 14  

 års afsoning, og at livstidsdømte, der har fået afslag  

 på prøveløsladelse efter 14 år, tidligst kan  

 få afslaget prøvet ved en domstol efter 16 års afsoning.  

 Ændringsforslaget hører sammen med ændringsforslag nr. 2  

 til det under I anførte lovforslag.
Til nr. 4 Som det fremgår af Justitsministeriets besvarelse af  

 22. marts 2000 af spørgsmål nr. 12 vedrørende  

 lovforslaget, beror det på en fejl, når der i den  

 foreslåede bestemmelse i retsplejelovens § 922 om  

 tilståelsessager står »domsmænd« i stedet for  

»lægdommere«.
Den foreslåede § 922 giver hjemmel til en  

 særlig enkel fremgangsmåde i straffesager, hvor sigtede i et  

 retsmøde afgiver fuldstændig tilståelse.
Som det  

 fremgår af bemærkningerne til bestemmelsen, er det hensigten, at  

 bestemmelsen skal svare til den nugældende bestemmelse i  

 retsplejelovens § 925. Det er således utilsigtet, når den  

 foreslåede bestemmelse ifølge sin ordlyd ikke omfatter  

 nævningesager, hvor der ikke bliver spørgsmål om  

 anvendelse af særforanstaltninger.
