Vedtaget af Folketinget ved 3. behandling den  

 15. december 2000 Forslag til Lov om ændring af personskatteloven og  

 ligningsloven (Uændret personfradrag i 2001 for personer over 18  

 år m.v.) § 1 I lov om indkomstskat for personer m.v.  

 (personskatteloven), jf. lovbekendtgørelse nr. 719 af 14. september  

 1999, som ændret senest ved § 49 i lov nr. 462 af 31. maj 2000,  

 foretages følgende ændringer:
1. I § 10, stk. 1, ændres »23.700 kr.« til:  

 »22.900 kr.« 2. I § 19 udgår »beregnet med én  

 decimal«.
§ 2 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændring:
1. I § 9 F, stk. 1, ændres tre steder  

 »23.700 kr.« til: »22.900 kr.« § 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning for indkomståret 2001 og  

 senere indkomstår.
Stk. 3. Ved den opgørelse af en kommunes eller  

 amtskommunes slutskat for kalenderåret 2001, der foretages i henhold  

 til § 16 i lov om kommunal indkomstskat, korrigeres den opgjorte  

 slutskat for den beregnede virkning for slutskatten af de ændringer i  

 kommunens udskrivningsgrundlag for 2001, der er en følge af 1)	denne lov, 2)	det af socialministeren den 11. oktober 2000 fremsatte forslag til  

 lov om ændring af lov om social pension, lov om aktiv socialpolitik og  

 forskellige andre love. (Ændring af regler om personlige tillæg,  

 helbredstillæg og forhøjelse af satser) som vedtaget ved 3.  

 behandling i Folketinget den 7. december 2000, 3)	det af arbejdsministeren den 11. oktober 2000 fremsatte forslag til  

 lov om ændring af lov om arbejdsløshedsforsikring m.v.  

 (Nedsættelse af medlemsbidraget) som vedtaget ved 3. behandling i  

 Folketinget den 12. december 2000 og 4)	det af undervisningsministeren den 10. november 2000 fremsatte  

 forslag til lov om bonus til elever i ungdomsuddannelse med lønnet  

 praktik som vedtaget ved 3. behandling i Folketinget den 14. december  

 2000.
 Stk. 4. Den beregnede korrektion af kommunens slutskat efter  

 stk. 3 fastsættes af indenrigsministeren på grundlag af de  

 oplysninger, der foreligger pr. 1. maj 2003.
