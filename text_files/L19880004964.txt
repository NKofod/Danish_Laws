 Den 3. december 1987 undertegnedes i Berlin en aftale mellem Danmark og  

 Den Tyske Demokratiske Republik om regulering af formueretlige og finansielle  

 spørgsmål.
 Aftalen har følgende ordlyd:
Aftale mellem Kongeriget Danmarks regering og Den Tyske Demokratiske  

 Republiks regering om regulering af formueretlige og finansielle spørgsmål Kongeriget Danmarks regering og Den Tyske Demokratiske Republiks regering  

 har ledet af ønsket om at yde et bidrag til den videre udvikling af  

 forbindelserne mellem Kongeriget Danmark og Den Tyske Demokratiske Republik, i bestræbelsen på at regulere alle mellem begge sider åbentstående  

 formueretlige og finansielle spørgsmål, truffet følgende aftale:
Artikel 1 1. Den Tyske Demokratiske Republiks regering betaler  

 til Kongeriget Danmarks regering et nettobeløb på nitten millioner  

 (19.000.000) danske kroner som godtgørelse for de i artikel 2 nævnte danske  

 formueretlige og finansielle krav.
 2. Fordelingen af dette beløb sker på Kongeriget  

 Danmarks regerings ansvar.
Artikel 2 Ved denne aftale reguleres:
 1. Formueretlige og finansielle krav, som tilkommer  

 Kongeriget Danmark såvel som danske statsborgere og juridiske personer på  

 formuegoder i Den Tyske Demokratiske Republik, der den 8. maj 1945 bevisligt  

 var til stede og tilkom, og stadig på tidspunktet for denne aftales  

 undertegnelse tilkommer, Kongeriget Danmark, danske statsborgere eller danske  

 juridiske personer, og som er underkastet statslig forvaltning i Den Tyske  

 Demokratiske Republik.
 2. Formueretlige og finansielle krav, der tilkommer  

 Den Tyske Demokratiske Republik såvel som Den Tyske Demokratiske Republiks  

 statsborgere og juridiske personer f.s.v. angår de i stykke 1 nævnte  

 formuegoder, der tilkommer Kongeriget Danmark, danske statsborgere eller  

 danske juridiske personer, og andre af Den Tyske Demokratiske Republik  

 fremsatte krav.
Artikel 3 Denne aftale gælder ikke formuekrav, som efter den 8. maj 1945 på Den  

 Tyske Demokratiske Republiks territorium er opstået for Kongeriget Danmark,  

 danske statsborgere og danske juridiske personer, og som bliver administreret  

 på civilretligt grundlag.
Artikel 4 1. Statsborgere i Kongeriget Danmark er efter denne  

 aftale personer, der på tidspunktet for denne aftales undertegnelse i henhold  

 til Kongeriget Danmarks lovgivning er i besiddelse af dansk statsborgerskab.
 Juridiske personer i Kongeriget Danmark er efter denne aftale sådanne, der  

 er oprettet efter Kongeriget Danmarks lovgivning, og som har deres sæde i  

 Kongeriget Danmark.
 2. Statsborgere i Den Tyske Demokratiske Republik er  

 efter denne aftale personer, der på tidspunktet for denne aftales  

 undertegnelse efter Den Tyske Demokratiske Republiks lovgivning er i  

 besiddelse af dennes statsborgerskab.
 Juridiske personer i Den Tyske Demokratiske Republik er efter denne aftale  

 sådanne, som er oprettet efter Den Tyske Demokratiske Republiks lovgivning,  

 og som har deres sæde i Den Tyske Demokratiske Republik.
Artikel 5 Den Tyske Demokratiske Republiks regering betaler inden seks måneder fra  

 denne aftales ikrafttræden det i artikel 1, stykke 1, nævnte nettobeløb til  

 Danmarks Nationalbank.
Artikel 6 1. Med denne aftales ikrafttræden er alle mellem  

 aftaleparterne udestående formueretlige og finansielle krav helt og fuldt  

 afgjort.
 2. Fra denne aftales ikrafttræden vil ingen af  

 aftaleparterne overfor den anden aftalepart rejse krav, som er afgjort ved  

 den foreliggende aftale eller på nogen måde støtte sådanne krav.
Artikel 7 1. Krav, der retter sig imod de i artikel 2, stk. 1,  

 nævnte formuegoder, og som efter denne aftales ikrafttræden fra tredieland  

 rejses overfor Den Tyske Demokratiske Republik eller statsborgere eller  

 juridiske personer i Den Tyske Demokratiske Republik vil være at  

 viderebefordre til Kongeriget Danmark.
 2. Krav, der retter sig imod de i artikel 2, stk. 2,  

 nævnte formuegoder, og som efter denne aftales ikrafttræden fra tredieland  

 rejses overfor Kongeriget Danmark eller danske statsborgere eller juridiske  

 personer, vil være at viderebefordre til den Tyske Demokratiske Republik.
Artikel 8 Denne aftale træder i kraft den første dag i den første måned, efter at  

 begge aftaleparter har meddelt hinanden, at de forfatningsmæssige  

 forudsætninger for aftalens ikrafttræden er opfyldt.
 Udfærdiget i Berlin den 3.12. 1987 i to originaleksemplarer, hver på dansk  

 og tysk sprog, idet begge tekster har samme gyldighed.
 For Kongeriget Danmarks regering:
Erik Krog-Meyer For Den Tyske Demokratiske Republiks regering:
 Kurt Nier Efter, at såvel Danmark som Den Tyske Demokratiske Republik har  

 afgivet den i art. 8 omhandlede meddelelse, er aftalen trådt i kraft den 1.  

 marts 1988.
