Klage over mangelfuld undersøgelse og  

 behandling Patientklagenævnet fandt, at lægerne gjorde, hvad der var  

 muligt for at finde årsagen til hans lidelse, at de iværksatte  

 relevant behandling, og at der ikke var grundlag for kritik af de foretagne  

 undersøgelser og behandlinger.
 Nævnet lagde vægt på, at lægerne ved  

 indlæggelse indledte et udredningsprogram på baggrund af hans  

 symptomer og behandlede ham med antibiotika.
 Nævnet lagde endvidere vægt på, at en CT-skanning den  

 10. november ikke viste tegn på knoglebetændelse.
 Nævnet lagde endvidere vægt på, at overflytningen til  

 lungemedicinsk afdeling skete, fordi lægerne havde mistanke om, at han  

 havde bylddannelse i lungerne, og at han efter overflytning blev ambulant  

 behandlet i ortopædkirurgisk afdeling.
 Endelig lagde nævnet vægt på, at da lægerne den  

 14. januar fik mistanke om knoglebetændelse, behandlede de ham med  

 antibiotika og kirurgisk revision.
