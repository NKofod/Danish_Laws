Landsskatterettens kendelse vedr. administrativ  

 arbejdsmarkedssammenslutnings renter fra feriefondkonto Klagen skyldes, at renter af  

 feriefondskonto er anset for renter for arbejdsmarkedssammenslutning, der  

 administrerer ordningen.
Landsskatterettens afgørelse Indkomstårene 1999 og 2000 Skatteforvaltningen har anset hhv.  

 2.058.401 kr. og 2.213.803 kr. for en renteindtægt til  

 arbejdsmarkedssammenslutningen.
 Landsskatteretten ansætter  

 renteindtægten til 0 kr. for begge årene.
Sagens oplysninger A var i de pågældende år en  

 arbejdsmarkedssammenslutning omfattet af fondsbeskatningslovens § 1, stk. 1,  

 nr. 3.
I 1970erne indgik A og brancheforbundet  

 aftale om at fravige ferielovens regler om indbetaling af feriegodtgørelse  

 til  

 FerieKonto, jf. ferielovens § 31. Parterne har herefter selv forvaltet  

 indbetaling  

 og udbetaling af feriegodtgørelse under navnet Feriefonden.
Af aftale mellem  

 parterne af 1. december 1988 fremgår, at As andel af feriefondens  

 overskud  

 skulle udgøre 40 %. Siden 1983 er ordningen blevet administreret af Bank.
Af  

 seneste aftale mellem Feriefonden og Banken, aftale af 28. december 1994,  

 fremgår blandt andet, at banken garanterer en forrentning af feriefondens  

 indestående på 73 % af den til enhver tid fastsatte indlånsrentesats for  

 pengeinstitutters indskud på folio i Danmarks Nationalbank.
Der er udarbejdet regnskaber for  

 Feriefonden for perioder svarende til kalenderåret.
Af regnskaberne for 1998  

 og  

 1999 fremgår, at indtægterne fra konti vedrørende feriekort i Banken har  

 udgjort henholdsvis 5.572.036 kr. og 4.719.917 kr.
Det er oplyst, at  

 indtægten  

 i 2000 har udgjort 6.349.048 kr.
Efter fradrag af omkostninger, er  

 overskuddet  

 fordelt med 40 % til A og 60 % brancheforeningen.
A har således fået udbetalt  

 1.921.439 kr. i 1998 og 1.535.831 kr. i 1999.
A havde i de pågældende indkomstår  

 bagudforskudt indkomstår omfattende perioden 1. juli  30. juni.
A har  

 indtægtsført ovenstående beløb som overskud fra feriefond i indkomstårene  

 1999  

 og 2000.
Skatteforvaltningens afgørelse 40 % af Feriefondens renteindtægter er  

 anset for skattepligtige renteindtægter i A, jf. fondsbeskatningslovens § 8,  

 stk. 1.
A anses ikke at drive erhvervsmæssig  

 virksomhed.
Heraf følger, at administrationen af ferieordningen i henhold til  

 kollektiv overenskomst ikke kan anses som erhvervsmæssig virksomhed.
Det  

 følger  

 af Tidsskrift for Skatter og Afgifter 1999.555 Ø, at hvis driften af en  

 virksomhed ikke er anlagt med overskud for øje, anses driften i skattemæssig  

 henseende ikke for erhvervsmæssig.
Tilsvarende gælder, hvis driften er anlagt  

 med overskud for øje, men driften  set over en årrække  ikke  

 giver overskud.
A har ifølge vedtægterne ikke til formål  

 at drive erhvervsmæssig virksomhed eller at opnå overskud på  

 foreningsaktiviteten.
As aktiviteter finansieres af de organiserede  

 arbejdsgivere indenfor restauranterhvervet og turisterhvervet.
Det fremgår af  

 regnskaberne, at A modtager midler fra DA/LO, konfliktfonden (Den Daglige  

 Hjælpefond), Uddannelsesfonden og Feriefonden.
 Den mellem brancheforeningen og A  

 indgåede feriekortaftale udspringer af en kollektiv overenskomst og har  

 oprindelig hjemmel i ferielovens § 31, jf. § 28.
Det følger heraf, at aktiviteten ikke  

 kan anses for erhvervsmæssig, men for foreningsretlig.
Der er ikke i øvrigt  

 forelagt oplysninger, der kan dokumentere eller sandsynliggøre, at A driver  

 erhvervsmæssig virksomhed.
Den skatteretlige følge af, at A ikke driver  

 erhvervsmæssig virksomhed, er, at underskuddet ved virksomheden ikke kan  

 fradrages ved indkomstopgørelsen.
Endvidere kan A ikke foretage skattemæssige  

 afskrivninger efter afskrivningslovens §§ 2, 3, 5 og 11 og statsskattelovens  

 §  

 6, stk. 1, litra a, idet det er en forudsætning herfor, at aktivet anvendes  

 erhvervsmæssigt.  

 Der kan ikke foretages skattemæssige afskrivninger på aktiver, der er henført  

 til foreningsaktiviteten, da denne ikke kan anses for erhvervsmæssig.
Dette  

 fremgår forudsætningsvist af fondsbeskatningslovens § 8, stk. 1, 1. led,  

 sammenholdt med 2. led og stk. 3.
 Det anses desuden for urigtigt at  

 kvalificere renteafkastet i Banken som en overskudsandel, når den juridiske  

 og  

 skatteretlige kvalificering i henhold til ordlyden af de indberettede  

 oplysninger er rente af de i banken indestående midler.
A skal herefter medregne sin andel af  

 renteafkastet af de i Banken indestående midler.
Renteafkastet deles i  

 henhold  

 til kollektiv overenskomst med 60 % til Feriefonden og 40 % til A.
Repræsentanten har erklæret sig enig i,  

 at Feriefonden ikke er en fond omfattet af fondsloven og  

 fondsbeskatningsloven.  

 Repræsentanten har endvidere erklæret sig enig i, at Feriefonden ikke er et  

 selvstændigt skattesubjekt omfattet af selskabsskattelovens § 1, stk. 1, nr.  

 6,  

 men at der alene er tale om en administration af feriepenge i henhold til  

 ferielovgivningen indgået mellem 2 arbejdsmarkedsorganisationer.
Der er  

 således  

 enighed om, at Feriefonden ikke er et selvstændigt skattesubjekt.
Uenigheden  

 vedrører således alene spørgsmålet om den skattemæssige kvalificering af  

 afkastet af den kapital, som er placeret som indeståender på konti i Banken,  

 og  

 i forbindelse hermed, hvem der er rette ejer af formuen og renterne på de  

 nævnte konti.
 Da Feriefonden ikke er et selvstændigt  

 skattesubjekt, er der transparens mellem på den enes side A og  

 brancheforeningen  

 og på den anden side Feriefonden.
Feriefondens stiftelse og retlige  

 regulering beror på en aftale mellem A, som repræsenterer arbejdsgiverne og  

 brancheforeningen, som repræsenterer lønmodtagerne.
Aftalens indhold er  

 administration  

 af en feriekortordning i henhold til ferielovens § 31, stk. 1, jf. § 28.
Ferielovens udgangspunkt er, at  

 feriegodtgørelsen indbetales til Feriekonto, jf. § 28. Lovens udgangspunkt  

 kan  

 fraviges ved kollektiv overenskomst, jf. § 31. Det fremgår af ferielovens §  

 32,  

 stk. 1, at direktøren for Arbejdsløshedsforsikringen varetager  

 administrationen  

 af Feriekonto med teknisk og administrativ bistand fra ATP.
Udgifterne til  

 administration af Feriekonto dækkes af renterne af de til Feriekonto  

 indbetalte  

 beløb, jf. ferielovens § 28, stk. 1, og af renterne af for sent indbetalt  

 feriegodtgørelse, jf. § 28, stk. 2. Af renteafkastet af Feriekonto i årene  

 2002  

 og 2003 tilfalder endvidere for hvert af årene op til 150.000.000 kr.  

 statskassen.
Det resterende beløb går til Arbejdsmarkedets Feriefond.
Renteafkastet opstår derved, at  

 optjeningsåret og indbetalingsåret er forskudt i forhold til ferieåret og  

 afviklingen af ferie.
Der opsamles således kapital, der afkaster en rente.
I  

 ferieloven er der positivt taget stilling til, hvem renten tilfalder, når der  

 sker indbetaling i henhold til ferielovens § 28, stk. 1. Feriegodtgørelse for  

 et optjeningsår udbetales til lønmodtageren ved ferieårets begyndelse af  

 FerieKonto eller den, der i medfør af ferielovens § 31 administrerer  

 feriegodtgørelsen.
Det fremgår af feriekortaftalen mellem  

 den enkelte arbejdsgiver på den ene side og A og brancheforeningen på den  

 anden  

 side, at den enkelte arbejdsgiver, jf. feriekortaftalens punkt 4, forpligter  

 sig til kvartalsvis at indsætte et beløb på 12,5 % af den samlede lønsum  

 minus  

 arbejdsmarkedsbidrag i Banken.
Arbejdsmarkedets parter har i medfør af  

 ferielovens § 31, jf. § 28 ved kollektiv overenskomst taget stilling til,  

 hvorledes renteafkastet af de midler, som indsættes efter feriekortaftalens  

 punkt 4, skal fordeles.
Renteafkastet fordeles efter forlods dækning af  

 As  

 udgifter med 60 % til brancheforeningen og 40 % til A.
Den enkelte arbejdsgiver har følgelig  

 ikke krav på rente af de indbetalte beløb og er ikke i juridisk forstand ejer  

 af de penge, som han i årets løb har indbetalt.
Det samme ville  

 gælde, hvis  

 den enkelte arbejdsgiver i henhold til ferielovens udgangspunkt havde  

 indbetalt  

 til den statslige Feriekonto.
 Der er ikke grundlag for at kvalificere  

 overførslen fra den enkelte arbejdsgiver til Feriefonden som en gave eller en  

 overskudsandel, som repræsentanten har anført.
 Dersom indholdet i aftalen i henhold til  

 ferielovens § 31, stk. 1, og § 28, var, at den enkelte arbejdsgiver selv  

 foranstaltede udbetaling af feriegodtgørelse til den enkelte medarbejder, når  

 denne afholdt sin ferie, ville den enkelte arbejdsgiver have en  

 likviditetsmæssig fordel ved at have midlerne stående på sine egne bankkonti.  

 I  

 sådanne tilfælde ville den enkelte arbejdsgiver skulle medregne renterne ved  

 opgørelsen af den skattepligtige indkomst.
Afkastet af de i Banken indestående  

 beløb må i skattemæssig forstand kvalificeres som rente.
Der henvises til, at  

 afkastet er beregnet som en procentdel af formuen, at beløbene forrentes  

 efter  

 nærmere aftale, at banken har indberettet og kvalificeret afkastet som rente  

 og  

 at repræsentanten i brev af 28. november 2002 selv har forudsat, at afkastet  

 af  

 de indestående beløb er rente.
Repræsentanten har blandt andet med  

 henvisning til Tidsskrift for Skatter og Afgifter 1988.91 gjort gældende, at  

 der i lovens forstand ikke kan være tale om rente, dersom de indestående  

 midler  

 civilretligt tilhører lønmodtageren.
Han har derved sidestillet advokaters  

 indestående på klientkonto med Feriefondens indeståender i Banken.
Hertil  

 bemærkes, at det overskud, som en advokat måtte indvinde på klientkonti,  

 efter  

 praksis anses som personlig indkomst.
Enhver advokat har pligt til, medmindre  

 særlig aftale foreligger, at afgive indvundne renter af sit tilsvar over for  

 en  

 klient.
Regler herom er fastsat i Vedtægt om advokaters pligter med hensyn  

 til  

 behandlingen af betroede midler (Bekendtgørelse nr. 720 af 26. august 2000).  

 Den af repræsentanten foretagne sammenligning kan derfor ikke foretages.
For  

 det første foreligger der en særlig lovgivning omkring advokaters forrentning  

 af klientkonto.
For det andet har lønmodtageren alene krav på udbetaling af  

 de  

 indbetalte feriepenge eksklusiv rente.
Ifølge Feriefondens regnskaber har  

 renteindtægterne i indkomstårene 1998-2000 udgjort henholdsvis 5.572.036 kr.,  

 4.719.971 kr. og 6.349.048 kr.
Heraf henføres 40 %, svarende til henholdsvis  

 2.228.814 kr., 1.887.988 kr. og 2.539.619 kr. til A.
Da A har forskudt  

 regnskabsår i forhold til Feriefonden periodiseres indtægten, således at  

 2.058.401 henføres til indkomståret 1999 og 2.213.803 kr. henføres til  

 indkomståret 2000.
Klagerens påstand og argumenter Repræsentanten har fremsat påstand om,  

 at A ikke anses at have renteindtægter fra Feriefonden.
 Der er ikke tale om nogen formue, da  

 aktiverne er lig med forpligtelserne.
Repræsentanten har ikke forudsat at  

 afkastet er rente.
Han har alene anført, at Da A ikke ejer formuen, vil  

 der  

 alene af den grund ikke kunne blive tale om en renteindtægt.
Afgørelsen offentliggjort i Tidsskrift  

 for Skatter og Afgifter 1988.91 blev truffet på basis af bekendtgørelse nr.  

 286  

 af 22. juni 1983, hvor der var en lang række undtagelser fra afgivelsen af  

 indvundne  

 renter.
Disse regler er blevet strammet op af flere omgange, hvorfor det i  

 bedste fald er misvisende at anføre den seneste bekendtgørelse.
Afgørelsen  

 blev  

 truffet på et tidspunkt, hvor klientkontorenterne ikke var helt ubetydelige.  

 Der er ikke givet nogen reel grund til en forskellig behandling, idet  

 afgørelsens hovedbegrundelse er, at midlerne civilretligt tilhører  

 klienterne,  

 og ingen har bestridt, at feriepengene er lønmodtagernes.
I statsskattelovens definition af  

 renteindtægter indgår, at der er tale om et sædvanligt periodisk vederlag til  

 kreditor.
Kreditor (ejeren af kapitalen) kan aldrig være A eller  

 brancheforeningen.
Landsskatterettens bemærkninger og  

 begrundelse Som omfattet af fondsbeskatningslovens §  

 1, stk. 1, nr. 3, var A i de pågældende år alene skattepligtig af indkomst  

 ved  

 erhvervsmæssig virksomhed, renteindtægter samt udbytteindtægter efter  

 ligningslovens  

 § 16 A, jf. fondsbeskatningslovens § 8, stk. 2, 1. pkt., samt af visse  

 avancer  

 mv.
De pågældende indeståender i Banken kan  

 ikke anses at tilhøre A.
Der er herved henset til, at lønmodtagerne har krav  

 på  

 udbetaling af feriegodtgørelserne, der er indbetalt af arbejdsgiverne, samt  

 at  

 ikke hævede beløb tilfalder statskassen og Arbejdsmarkedets Feriefond, jf.  

 ferielovens § 36, stk. 2.
Da A herefter ikke er ejer af kapitalen,  

 anses de af sagen omhandlede indtægter ikke for renteindtægter.
Der henvises  

 herved til skattedepartementets afgørelse af 27. november 1987,  

 offentliggjort  

 i TfS 1988.91. De pågældende indtægter er derfor skattefri indkomst for A,  

 jf.  

 fondsbeskatningslovens § 8. Skatteforvaltningens afgørelse ændres.
