 Nævnet inddrager de to radioers sendetilladelse med den begrundelse at  

 de indsendte programoversigter i forbindelse med nævnets undersøgelser af  

 samtlige tilladelseshaveres programoversigter ikke lever op til de beskrevne  

 programplaner, der var baggrunden for udstedelsen af programtilladelser.  

 Udvalget fandt, at radioernes programoversigter ikke er et tilstrækkeligt  

 grundlag for at inddrage sendetilladelserne set i relation til at radioerne  

 fik udstedt nye sendetilladelser den 23.01.1991.
På sit møde den 8. oktober og 12. november 1991 har Udvalget vedr.
Lokal  

 Radio og TV behandlet en klage af 11. september 1991 fra radioerne Ron &  

 Rons, over en afgørelse om midlertidig inddragelse af tilladelserne til lokal  

 radiovirksomhed.
Afgørelsen er truffet af Lokalradionævnet for Gram,  

 Løgumkloster, Nørre-Rangstrup og Rødding kommuner og meddelt i brev af 15.  

 august 1991.
Udvalget vedr.
Lokal Radio og TV har behandlet sagen på grundlag af  

 følgende oplysninger:
 I brev af 15. august 1991 angiver nævnet som begrundelse for inddragelse  

 af tilladelserne, at indsendte programoversigter fra Ron & Rons - i  

 forbindelse med nævnets undersøgelse af samtlige tilladelseshaveres  

 programoversigter - ikke lever op til de beskrevne programplaner, der var  

 baggrunden for nævnets udstedelse af tilladelser til Ron & Rons.
Nævnet har derfor midlertidigt inddraget Ron & Rons tilladelser,  

 indtil radioerne har indsendt fyldestgørende dokumentation for, at radioerne  

 vil lave udsendelser i overensstemmelse med de anførte programplaner i  

 ansøgningerne om tilladelser.
Nævnet henviser i den forbindelse til, at det  

 fremgår af tilladelserne at: »Tilladelserne er i øvrigt betinget af, at  

 de forelagte programplaner i ansøgningen af 28. december 1990 efterleves,  

 herunder at de anførte journalistiske indslag indgår som en væsentlig del af  

 den daglige programflade«.
 Ron & Rons klager i brev af 11. september 1991 over nævnets afgørelse.
I nævnets udtalelse af 19. september 1991 oplyses, at Ron & Rons har  

 indsendt ugeprogramoversigter for udsendelsesvirksomheden efter nævnets  

 inddragelse af tilladelserne.
Endvidere har Ron & Rons givet fremmøde for  

 nævnet.
 Nævnet har ud fra programoversigterne konstateret, at der produceres  

 magasinprogrammer og meddelelsesservice på i alt 55 minutter pr. døgn,  

 hvilket svarer til ca. 4 pct. journalistisk producerede indslag af den  

 samlede døgnprogramflade.
 Ron & Rons har over for nævnet givet udtryk for, at de journalistiske  

 indslag vil blive udvidet med flere hundrede pct. i den kommende tid.
Nævnet finder imidlertid fortsat, at programoversigterne viser, at Ron  

 & Rons ikke lever op til de programplaner, der er forudsat efterlevet i  

 tilladelserne.
Nævnet fastholder på den baggrund afgørelserne om midlertidig  

 inddragelse.
 Udvalget udsatte på sit møde den 8. oktober 1991 den endelige behandling  

 af sagen med henblik på at få sagen yderligere belyst.
 Udvalget har i den anledning anmodet nævnet om en udtalelse vedrørende  

 grundlaget for nævnets afgørelser med hensyn til de øvrige tilladelseshavere,  

 som indgår i nævnets større undersøgelse af samtlige stationers faktiske  

 opfyldelse af programplaner.
Udvalget har samtidig anmodet nævnet om en udtalelse vedrørende nævnets  

 udstedelse af tilladelser til Ron & Rons, idet det fremgår af Ron &  

 Rons ansøgninger om tilladelse til lokal radiovirksomhed, at de samme  

 personer optræder som medlemmer af de to foreningers bestyrelser.
Det oplyses  

 samtidig, at udvalget tidligere i afgørelse af 21. juni 1990 vedrørende  

 Midtlandskanalen, Studie 1 og Studie 2, har tiltrådt det lokale nævns  

 afgørelse om afslag på foreningernes ansøgninger om tilladelse blandt andet  

 med henvisning til, at der var personsammenfald mellem de to bestyrelser i  

 Studie 1 og Studie 2.
I nævnets udtalelse af 5. november 1991 anføres det, at nævnet foretog en  

 opfølgning på samtlige udstedte tilladelser i nævnets område.
Nævnet fandt,  

 at programoversigterne for Midtlandets Radioer og Lumi Radio viste et  

 aktivitetsmæssigt og et indholdsmæssigt niveau svarende til de beskrevne  

 programplaner i ansøgningerne.
 For så vidt angår de identiske bestyrelser bag Ron & Rons udtaler  

 nævnet, at nævnet har været vidende om personsammenfaldet siden radioernes  

 start i 1988. Nævnet har siden da fornyet Ron & Rons tilladelser i  

 henholdsvis 1990 for en periode på et år og i 1991 for en periode på tre år.
 Nævnet har været tøvende over for ikke at give nye tilladelser til Ron  

 & Rons, idet den lokale retstilstand på området først er blevet endelig  

 afklaret efter tildelingen af sendetilladelser i 1991.
 Nævnet har som følge heraf haft den holdning, at eneste mulighed for at  

 fratage sendetilladelserne fra Ron & Rons vil være en situation, hvor  

 tilladelseshaverne rent faktisk ikke levede op til vilkårene i de udstedte  

 tilladelser.
Udvalget vedr.
Lokal Radio og TV skal herefter udtale:
 For så vidt angår Ron & Rons opfyldelse af de i ansøgningen angivne  

 programplaner finder udvalget, at radioernes programoversigter set i forhold  

 til, at radioerne fik udstedt nye tilladelser til lokal radiovirksomhed den  

 23. januar 1991 ikke udgør et tilstrækkelig grundlag for at inddrage  

 tilladelserne.
 For så vidt angår personsammenfaldet i de to foreningers bestyrelser, har  

 nævnet ved at udstede to tilladelser til samme personkreds ikke haft en  

 korrekt opfattelse af gældende regler vedr. selvstændig programvirksomhed jf.  

 § 15 a, stk. 4 i lov om radio og fjernsynsvirksomhed.
 Udvalget træffer i overensstemmelse hermed følgende afgørelse: Nævnets  

 midlertidige inddragelse ændres til en påtale.
 Endvidere henstiller udvalget til nævnet, at det formelle forhold vedr.  

 Ron & Rons bringes i orden, således at de to foreninger betragtes som en  

 forening.
Ingen .
