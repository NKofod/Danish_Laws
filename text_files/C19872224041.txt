 Studieplanen har virkning fra den 1. januar 1988.
 P.d.v.
 e.b.
Erik Nexelmann underv.insp.
1. AFGRÆNSNING Sproglig databehandling er betegnelsen for datamatisk behandling af  

 sproglige størrelser fra et naturligt sprog.
Sidstnævnte betegnelse skal  

 forstås som modsætning til konstruerede sprog, f.eks. programmeringssprog.
Modulet grænser op til flere andre kursus i datanomuddannelsen, men  

 adskiller sig fra disse på følgende områder: Fra modul 2.1 Sproglære ved at  

 beskæftige sig med naturlige og ikke konstruerede sprog.
Fra modul 3.9  

 Simuleret Intelligens og Ekspertsystemer ved hovedsaglig at beskæftige sig  

 med de sproglige udtryk (morfologi og syntaks) og mindre med deres indhold  

 (semantik). Fra modul 2.10 Oversætterteknik derved, at naturlige sprog giver  

 anledning til brug af mere komplekse datastrukturer og analysealgoritmer.
2. FORMÅL Kurset skal give den studerende forståelse for de specielle funktionskrav  

 og designproblemer der gør sig gældende for sproglig databehandling, og det  

 skal give den studerende viden om de datastrukturer og konstruktionsteknikker  

 der benyttes på området.
Specielt skal den studerende kunne anvende  

 logikprogrammeringssprog til sproglige opgaver.
3. FORKUNDSKABER 3.1. Adgangsbetingelser .
 Kurset forudsætter viden om programmering i højniveausprog og om  

 dataorganisation, svarende til edb-assistent-uddannelsens fag  

 Problemorienteret Sprog.
3.2. Anbefalede forudsætninger Kurset forudsætter, at den studerende har viden svarende til  

 datanomuddannelsens moduler 2.1 Sproglære og 2.5 Datastrukturer.
4. INDHOLD Kurset er placeret i modulklyngen ANVENDELSER og indledes derfor med en  

 orientering om de begrebsdannelser der er nødvendige for at beskrive opgaver  

 på anvendelsesområdet: sproglige problemstillinger.
Desuden indeholder kurset  

 to redskabsfag, formel grammatik og logikprogrammering, som benyttes i  

 kursets centrale del der beskæftiger sig med datamatisk behandling af tre  

 sproglige udtryksniveauer: tegn, ord og sætning.
Kurset afrundes med en  

 introduktion til sprogbehandling på indholdsniveau, herunder maskinel  

 oversættelse.
4.1. Lingvistiske og datalingvistiske grundbegreber Sproglige grundbegreber : De væsentligste lingvistiske  

 (sprogvidenskabelige) grundbegreber gennemgås, idet der bl.a. orienteres om  

 den anvendte terminologi inden for området.
Den studerende skal kunne  

 foretage grammatisk beskrivelse af en dansk tekst.
Logikprogrammering : Der gives en uformel introduktion til  

 logikprogrammering (deklarativ programmering), herunder relatering til  

 sædvanlig imperativ programmering.
Den studerende skal være i stand til at  

 redegøre for centrale grundbegreber inden for logikprogrammering samt til at  

 løse simple sproglige opgaver ved hjælp af logikprogrammering.
Formel grammatik : Grundelementerne repeteres med særlig henblik på deres  

 relevans for naturlige sprog.
Den studerende skal kunne skelne imellem  

 kontekstsensitive, kontekstfri og regulære grammatikker og skal kunne  

 redegøre for deres respektive krav til analysealgoritmerne.
4.2. Tegnrepræsentation og alfabetisering Tegnrepræsentation : Der redegøres for repræsentation af tegn og ord  

 således at lagerkrav og/eller tidskrav for nogle centrale  

 ordbehandlingsopgaver minimeres.
Den studerende skal kunne anvende de  

 gennemgåede lagringsteknikker samt vurdere gevinsten ved de mere komplekse  

 datastrukturer i konkrete sammenhænge.
 Alfabetisering : Der orienteres og gældende principper og standarder for  

 alfabetisering af sproglige data.
4.3. Ordbehandling Der redegøres for hovedområderne inden for morfologien, og almindelige  

 morfologiske mekanismer og ledsagefænomener omtales, alt med henblik på  

 konsekvenser for opbygningen af maskintilgængelige ordbøger.
Der udvælges en  

 anvendelse hvis funktionskrav og mulige implementering diskuteres.
Den  

 studerende skal kunne foretage morfologisk beskrivelse af et dansk materiale  

 og skal kunne redegøre for mindst en organisationsmetode for datamatordbøger  

 og et anvendelsesområde herfor.
4.4. Sætningsbehandling Syntaktisk analyse : Der redegøres for brugen af logikprogrammering til  

 syntaktisk analyse af naturligt sprog, specielt med henblik på benyttelse af  

 differensparmetoden.
Der udvælges et konkret syntaktisk analysesystem hvis  

 design og implementering diskuteres.
Den studerende skal kunne redegøre for  

 hovedlinierne i et forelagt analyseprogram og skal kunne foretage mindre  

 ændringer i et sådant.
Natursproglig brugergrænseflade : Der orienteres om principper for design  

 af en naturligtsprogs-grænseflade, specielt med henblik på problematikken  

 omkring afgrænsningen af grænseflade(del)sproget fra dagligsproget.
Den  

 studerende skal være bekendt med de omtalte principper og skal derudover have  

 kendskab til alternative former for brugergrænseflader samt kunne skitsere  

 disses fordele og ulemper i forhold til naturligtsprogs-grænseflader.
4.5. Indholdsbehandling Semantiske sprogstrukturer : Der gives en introduktion til semantik og datamatisk semantik, navnlig sammenhængen mellem (datamatisk) semantik  

 og de øvrige (data)lingvistiske discipliner, specielt syntaks.
Den studerende  

 skal være orienteret om »state of the art« inden for den sproglige  

 beskrivelse af semantiske forhold, begrænsningerne i de semantiske  

 beskrivelsesværktøjer og de principieller problemer ved maskinel behandling  

 af semantiske sprogstrukturer.
Maskinel oversættelse : Der gives en oversigt over udviklingen af dette  

 anvendelsesområde, med vægt på de nyere systemer, og der redegøres nærmere  

 for et enkelt sådant.
Den studerende skal være bekendt med klassifikationen  

 af oversættelsessystemer som hhv. maskinstøttede og fuldautomatiske og skal  

 kunne redegøre for de tre hovedtrin i oversættelsesprocessen: analyse,  

 overførsel og generering.
