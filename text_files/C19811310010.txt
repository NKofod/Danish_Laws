 Til samtlige til eksport af fersk kød, fersk fjerkrækød og kødprodukter  

 autoriserede virksomheder samt dyrlægerne ved disse.
 DUBAI.
 Fra det danske handelskontor i Dubai har man modtaget meddelelse om, at  

 myndighederne i Dubai vil nærme sig reglerne i Abu Dhabi for import af  

 fødevarer, og at visse krav skal være opfyldt ved import.
1. Certifikater.
Oprindelses- og sundhedsattest samt halalcertifikat skal  

 ledsage forsendelsesdokumenterne.
Såfremt oprindelses- og sundhedsattesten  

 mangler, vil partiet blive tilbageholdt, indtil en lokal  

 laboratorieundersøgelse viser, om partiet er egnet til menneskeføde.
2. Mærkning.
Kan ske på engelsk, men det må anbefales at oplysningerne  

 gives på arabisk, da dette før eller senere vil blive krævet.
 Det er endvidere oplyst, at stickers ikke vil blive accepteret, og at  

 datoangivelser uden forklaring på, hvad datoen står for, kan bevirke  

 afvisning af partiet.
3. Indmad i kyllinger.
Skal pakkes i plastposer.
 Iøvrigt vil Dubai kontakte øvrige myndigheder i det pågældende område med  

 henblik på gensidig information om afviste partier, som eventuelt af  

 eksportøren måtte forsøges afsat til et andet land.
 P.V.V.
