Bekendtgørelse om ændring af bekendtgørelse om midlertidig kompensation til særligt nødlidende kulturinstitutioner med sæsonbetonet scenekunstvirksomhed mv. under COVID-19, som falder uden for den generelle arrangementspulje § 1 I bekendtgørelse nr. 862 af 12. juni 2020 om midlertidig kompensation til særligt nødlidende kulturinstitutioner med sæsonbetonet scenekunstvirksomhed mv. under COVID-19, som falder uden for den generelle arrangementspulje, som ændret ved bekendtgørelse nr. 1530 af 26. september 2020 og bekendtgørelse nr. 1805 af 2. december 2020, foretages følgende ændringer:
 1. Indledningen affattes således:
»I medfør af akt nr. 180 af 20. maj 2020, akt nr. 307 af 24. september 2020, akt nr. 35 af 12. november 2020, akt nr. 73 af 3. december 2020, akt nr. 138 af 12. januar 2021, akt nr. 167 af 25. februar 2021, akt nr. 179 af 18. marts 2021 og akt nr. 215 af 22. april 2021 fastsættes:« 2. I § 1, stk. 2, og i § 8, stk. 1, nr. 1, ændres »9. marts 2020« til: »1. september 2020« og »31. december 2020« ændres til: »30. juni 2021«.
 3. § 2, stk. 1, nr. 1, affattes således:
»1) Tab: Omkostninger (direkte og indirekte) knyttet til forestillingen fratrukket indtægter (direkte eller indirekte) knyttet til forestillingen samt godtgørelse af omkostninger gennem forsikring, offentlige refusioner, tilskud mv., eller anden statslig kompensationsordning i anledning af foranstaltninger, som har været nødvendige for at forebygge eller inddæmme udbredelse af COVID-19. Bindende aftaler om de udgifter, der medtages i tabsopgørelsen, skal være indgået senest dagen før offentliggørelsen af, at et forsamlingsforbud er gældende på forestillingens første spilledag.
Dette gælder uanset spilleperiodens længde.« 4. § 8, stk. 1, 1. pkt., affattes således:
»Producenten skal på forespørgsel fra Slots- og Kulturstyrelsen kunne dokumentere bl.a. følgende:« 5. § 8, stk. 1, nr. 3, affattes således:
»3) At muligheden for at overvære forestillingen har været offentligt kendt senest to måneder før forestillingens første spilledag.« 6. § 8, stk. 1, nr. 10, affattes således:
»10) At det er afgørende for den videre drift, at der ydes kompensation.« 7. § 8, stk. 2 og 3, ophæves.
 Stk. 4-8 bliver herefter til stk. 2-6.
 8. § 8, stk. 4-8, der bliver til stk. 2-6, affattes således:
»Stk. 2. Ansøger skal på tro og love erklære, at det er afgørende for den videre drift, at der ydes kompensation.
Vurderingen beror på, at ansøger har foretaget en vurdering af likviditetsbehovet, omfanget af let omsættelige aktiver, som er nødvendige at bevare for at sikre den fortsatte drift samt en vurdering af den forventede udvikling i egenkapitalen med udgangen af indeværende regnskabsår.
Stk. 3. Ansøgeren skal på tro og love erklære, at de afgivne oplysninger i ansøgningen er korrekte.
Erklæringen skal underskrives af den eller de tegningsberettigede hos ansøger.
 Stk. 4. Ansøgeren skal i ansøgningen på tro og love endvidere erklære, at modtageren for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler, jf. § 4, stk. 1, og at ejerskabsstrukturen ikke er blevet tilrettelagt med opfyldelse af betingelsen i § 4, stk. 1, jf. § 4, stk. 2, som hovedformål eller et af hovedformålene.
 Stk. 5. Slots- og Kulturstyrelsen kan meddele administrativt afslag på ansøgninger om kompensation, når oplysningerne i tilknytning til ansøgningen må anses som mangelfulde eller ikke-retvisende samt når den dokumentation, der er fremsendt som bilag til ansøgningen, er utilstrækkelig.
Stk. 6. I de tilfælde, hvor Slots- og Kulturstyrelsen meddeler administrativt afslag efter stk. 5, kan ansøger indsende en fornyet ansøgning med de fornødne oplysninger og den påkrævede dokumentation.« 9. § 13, stk. 1, affattes således:
»Retten til kompensation er betinget af, at producenten indsender sit ordinære årsregnskab eller projektregnskab, der dækker den periode, som kompensationen dækker.
Regnskabet skal være godkendt af producentens øverste ledelse og være ledsaget af en revisorerklæring.
Slots- og Kulturstyrelsen fastsætter frist for indsendelse af regnskab.« 10. I § 13, stk. 3, ændres »Som led i aflæggelsen af årsregnskabet for den periode« til: »Som led i aflæggelsen af årsregnskabet eller projektregnskabet for den periode«.
 11. I § 13, stk. 3, nr. 1, ændres »regnskabsåret« til: »regnskabsperioden« og »det likviditetsbudget, som blev udarbejdet« til: »den likviditetsvurdering, som blev foretaget«.
 12. I § 13, stk. 4, ændres »regnskabsåret« til: »regnskabsperioden«.
§ 2 Bekendtgørelsen træder i kraft den 1. maj 2021.
