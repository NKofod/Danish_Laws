Resumé  


  

 I forbindelse med behandlingen af en konkret klagesag vedrørende en  

 afgørelse fra Den Sociale Ankestyrelse blev ombudsmanden opmærksom på et  

 fortolkningsspørgsmål i forbindelse med afgørelser om genoptagelse af sager i  

 de sociale ankenævn og muligheden for at klage over disse afgørelser til Den  

 Sociale Ankestyrelse.
Ombudsmanden besluttede at tage spørgsmålet op til  

 undersøgelse af egen drift efter ombudsmandslovens § 6, stk. 5.
Den Sociale Ankestyrelses opfattelse var at afgørelser om  

 genoptagelse af en sag i de sociale ankenævn der var truffet af nævnets  

 formand, ikke kunne påklages til Ankestyrelsen.
Ombudsmanden mente at denne  

 opfattelse ud fra en umiddelbar betragtning kunne give anledning til en vis  

 tvivl.
Ombudsmanden konkluderede efter sin undersøgelse af spørgsmålet  

 at der ikke var holdepunkter for Ankestyrelsens fortolkning.
Endvidere var  

 der  

 heller ikke hjemmel i den eksisterende lovgivning til at fastsætte en  

 bestemmelse om begrænsning af klageadgangen.
Socialministeriet meddelte at  

 ministeriet ville indsætte en hjemmel der begrænsede klageadgangen vedrørende  

 genoptagelse.
Ombudsmanden bad om underretning om det bebudede lovforslag.
 Ombudsmanden henstillede til Ankestyrelsen at den i tiden indtil  

 en eventuel lovændring var gennemført, lagde den af ombudsmanden anførte  

 retsopfattelse til grund. (J. nr. 1993-966-009).
Fortolkningsspørgsmål vedrørende klageadgang fra de sociale  

 ankenævn til Den Sociale Ankestyrelse I skrivelse af 3. maj 1993  

 anmodede jeg Den Sociale Ankestyrelse om en nærmere redegørelse for de  

 synspunkter der lå bag Ankestyrelsens opfattelse, hvorefter afgørelser  

 truffet  

 i henhold til § 7 i bekendtgørelse nr. 920 af 18. december 1991 af  

 forretningsordenen for de sociale ankenævn og revaliderings- og  

 pensionsnævnene  

 ikke kunne påklages til Den Sociale Ankestyrelse.
 I skrivelsen anførte jeg  

 følgende:
 "...
 Det fremgår således af Den  

 Sociale Ankestyrelses skrivelse af 19. august 1992 til (...) at afgørelser om  

 genoptagelse af en sag i de sociale ankenævn der i medfør af § 7 i  

 Socialministeriets  

 bekendtgørelse nr. 920 af 18. december 1991 træffes af nævnets formand, ikke  

 kan påklages til Den Sociale Ankestyrelse.
 Som det fremgår af min  

 skrivelse af 2. april 1993 til (...), hvoraf Ankestyrelsen har modtaget kopi,  

 fandt jeg ikke at den konkrete sag var egnet til at tage det omhandlede  

 spørgsmål op til undersøgelse.
Rigtigheden af Den Sociale Ankestyrelses  

 retsopfattelse synes imidlertid for en umiddelbar betragtning at kunne give  

 anledning til en vis tvivl; herved henviser jeg navnlig til at det i  

 bekendtgørelsens  

 § 9, stk. 2, udtrykkeligt er bestemt at nævnsformandens foreløbige afgørelser  

 i særligt hastende sager ikke kan indbringes for Ankestyrelsen.
Det synes  

 nærliggende fra denne bestemmelse at slutte modsætningsvis således at  

 nævnsformandens afgørelser efter § 7 - hvori der intet er anført om  

 begrænsning  

 af klageadgangen - kan indbringes for Ankestyrelsen.
Under henvisning til det  

 anførte beder jeg venligst Den Sociale Ankestyrelse om en nærmere redegørelse  

 for de synspunkter der ligger til grund for Ankestyrelsens  

 retsopfattelse." Den Sociale Ankestyrelse  

 svarede i skrivelse af 9. juni 1993 følgende:
 "...
 Spørgsmålet har været  

 overvejet i styrelsen og drøftet med Socialministeriet.
 Der har fra  

 Socialministeriets side været tilsigtet en egentlig selvstændig kompetence  

 for  

 formanden med hensyn til genoptagelsessager.
 Ankestyrelsen finder, at de  

 hensyn, der ligger bag reglerne om klagefrister og ankebegrænsning i forhold  

 til Ankestyrelsen, taler for denne løsning, omend det må medgives, at den  

 ikke  

 direkte kan læses ud af bekendtgørelsen eller loven.
Da ordene "anke" og  

 "genoptagelse" nok ofte af borgerne opfattes som synonyme og bruges  

 i  

 flæng, finder Ankestyrelsen imidlertid, at der må indlægges den modifikation,  

 at genoptagelsesanmodninger, der modtages inden for ankefristen, skal  

 betragtes  

 og behandles som en anke.
Genoptagelsesanmodninger, der modtages inden for en  

 vis kortere tid (omkring en måned) efter fristens udløb, må betragtes og  

 behandles  

 som for sent indgivne klager og sendes til Ankestyrelsen til vurdering af, om  

 der er grundlag for dispensation.
 I andre genoptagelsessager  

 finder Ankestyrelsen imidlertid som ovenfor anført - ud fra  

 Socialministeriets  

 oplysninger om sigtet med bestemmelsen i § 7 og hensynene bag  

 ankebegrænsningsregler og klagefrister - at formandens afgørelser er endelige  

 og ikke kan indbringes for Ankestyrelsen.
Spørgsmålet har været drøftet  

 på en konference den 3.-4. juni med samtlige nævnsformænd.
Disse tilsluttede  

 sig ovenstående fortolkning af § 7 i forretningsordenen." I skrivelse af 2. maj 1994  

 forelagde jeg sagen for Socialministeriet idet jeg bad ministeriet om  

 "eventuelle bemærkninger til det rejste fortolkningsspørgsmål vedrørende  

 Ankestyrelsens kompetence".
 Socialministeriet anførte:
 "...
Baggrunden for en regel om,  

 at afgørelser om genoptagelse af en sag i nævnet, er henlagt under formandens  

 selvstændige kompetence, er, at et afslag på genoptagelse af en sag ikke skal  

 kunne indbringes for Den Sociale Ankestyrelse.
Hvis en afgørelse om  

 genoptagelse kunne indbringes for klageinstansen, ville man herved gøre et  

 afslag på at se bort fra klagefristens overskridelse illusorisk.
 Vi finder, at begrænsninger i  

 borgerens klageadgang bør have hjemmel ikke alene i en bekendtgørelse, men  

 også  

 i loven.
 Socialministeriet vil derfor  

 i forbindelse med arbejdet med en revision af bistandsloven søge indsat en  

 hjemmel, der begrænser klageadgangen vedrørende genoptagelse.
..." Herefter udtalte jeg  

 følgende:
 "Den sociale styrelseslov  

 (lovbekendtgørelse nr. 552 af 10. juli 1991 med senere ændringer), § 16, § 17  

 og § 18, indeholder bl.a. følgende bestemmelser:
"  

  

 § 16.  

  

 I hvert amt nedsættes et socialt ankenævn.
Nævnet er klageinstans  

 for afgørelser truffet af de kommunale myndigheder, der er nævnt i § 2, stk.  

 2,  

 2. pkt., i det omfang det fastlægges i lovgivningen.
Nævnets formand er  

 statsamtmanden.
Nævnet består i øvrigt af 2 medlemmer, som udpeges af  

 socialministeren efter indstilling af kommuneforeningen i amtet. ...
Stk. 2.  

  

 Der nedsættes et socialt ankenævn for Københavns og  

 Frederiksberg Kommuner.
Stk. 1, 2. pkt., finder tilsvarende anvendelse.  

 Ankenævnschefen er formand for nævnet. ...
 ...
§ 17.  

  

 Nævnene er ikke bundet af parternes påstande og er uafhængige  

 af instruktioner vedrørende afgørelsen af den enkelte sag.
Afgørelsen kan gå  

 ud på afvisning, stadfæstelse, hjemvisning, ophævelse eller ændring af den  

 påklagede afgørelse.
 ...
 Stk. 3.  

  

 Socialministeren fastsætter en forretningsorden for nævnene  

 med regler for deres virksomhed, herunder regler for, at sager, i hvilke  

 afgørelsen ikke skønnes af frembyde tvivl, henvises til formandens afgørelse.  

 Socialministeren kan endvidere fastsætte regler om, at formanden i tilfælde,  

 hvor der er tale om en øjeblikkelig opstået trangssituation, kan træffe en  

 foreløbig afgørelse.
 ...
§ 18.  

  

 I hvert amt nedsættes et revaliderings- og pensionsnævn.  

 Nævnet træffer afgørelser i sager efter lov om social pension og lov om  

 social  

 bistand, i det omfang det er fastsat i disse love.
Nævnet er endvidere  

 klageinstans for afgørelser efter § 14, der er nævnt i § 2, stk. 2, 2. pkt.  

 Nævnet er tillige klageinstans for afgørelser efter § 14, stk. 1, 2 og 6, §  

 16,  

 § 18 og § 44, stk. 1 og 2, jf. § 62 b i lov om social pension, samt for  

 afgørelser efter § 43, stk. 10 og 11, og § 58, stk. 3 og 8, jf. § 138 c i lov  

 om social bistand.
Nævnets formand er statsamtmanden.
Nævnets øvrige  

 medlemmer,  

 som alle udpeges af socialministeren, består af 2 medlemmer efter indstilling  

 af kommuneforeningen i amtet, 2 medlemmer efter indstilling af  

 arbejdsmarkedsrådet og 2 medlemmer efter indstilling af De Samvirkende  

 Invalideorganisationer.
På tilsvarende måde udpeges for hvert medlem et antal  

 stedfortrædere.
Funktionsperioden, der er 4 år, begynder 6 måneder efter den  

 kommunale valgperiodes begyndelse.
Statsamtet yder sekretariatsmæssig bistand  

 til nævnet.
Stk. 2.  

  

 Der nedsættes et revaliderings- og pensionsnævn for Københavns  

 og Frederiksberg Kommuner.
Stk. 1, 2. og 3. pkt. finder tilsvarende  

 anvendelse.
 ...
Stk. 5.  

  

 § 17 finder tilsvarende anvendelse." Adgangen til at viderepåklage  

 de sociale ankenævns og revaliderings- og pensionsnævnenes afgørelser til Den  

 Sociale Ankestyrelse er reguleret i den sociale lovgivning i øvrigt,  

 eksempelvis i § 15 i bistandsloven og § 50 i lov om social pension.
 Disse bestemmelser har  

 følgende indhold:
 "  

  

 § 15....
 Stk. 2.  

  

 De afgørelser, der efter denne lov træffes af  

 revaliderings- og pensionsnævnet, kan indbringes for Den Sociale  

 Ankestyrelse.
Stk. 3.  

  

 Det sociale ankenævns afgørelser kan ikke indbringes for  

 anden administrativ myndighed.
Den Sociale Ankestyrelse kan dog optage en sag  

 til behandling, når Ankestyrelsen skønner, at sagen er af principiel eller  

 generel betydning.
..." "  

  

 § 50.  

  

 Kommunalbestyrelsens afgørelser om ret til ydelser efter  

 denne lov, herunder afgørelser om tidspunktet for indgivelse af ansøgning,  

 jf.  

 § 20, stk. 1, kan påklages til det sociale ankenævn.
Afgørelser om pension  

 efter § 14, stk. 3, påklages dog til revaliderings- og pensionsnævnet.
Stk. 2.  

  

 Afgørelser om ret til ydelser efter denne lov truffet af  

 revaliderings- og pensionsnævnet eller af Chefen for Direktoratet for Social  

 Sikring og Bistand efter § 3, stk. 4, og efter § 62 kan påklages til Den  

 Sociale Ankestyrelse.
Revaliderings- og pensionsnævnets afgørelser, der  

 stadfæster  

 kommunens afgørelser om pension efter § 14, stk. 3, kan dog ikke påklages til  

 anden administrativ myndighed.
Den Sociale Ankestyrelse kan dog optage en  

 sådan  

 sag til behandling, når Ankestyrelsen skønner, at sagen er af principiel  

 eller  

 generel betydning.
Stk. 3.  

  

 Det sociale ankenævns afgørelser kan ikke påklages til  

 anden administrativ myndighed.
Den Sociale Ankestyrelse kan dog optage en sag  

 til behandling, når Ankestyrelsen skønner, at sagen er af principiel eller  

 generel betydning." Socialministeriet har fastsat  

 en forretningsorden for nævnene i bekendtgørelse nr. 920 af 18. december  

 1991.  

 §§ 6-9 i bekendtgørelsen har følgende indhold:
"  

  

 § 6.  

  

 Når formanden skønner, at der er tilvejebragt et forsvarligt  

 grundlag, bestemmer han, om sagen efter sin beskaffenhed kan afgøres uden  

 forelæggelse i et møde.
Til denne sagstype henregnes sager, i hvilke  

 afgørelsen  

 ikke frembyder tvivl, jf. lovens § 17, stk. 3, og § 18, stk. 5.
 Stk. 2.  

  

 Formanden orienterer medlemmerne om praksis i disse sager.
 Stk. 3.  

  

 Hvis en afgørelse efter stk. 1 optages til behandling af  

 Den Sociale Ankestyrelse, skal sagen, inden udtalelse afgives til  

 Ankestyrelsen, forelægges på et møde i nævnet, der kan træffe ny afgørelse.
 § 7.  

  

 Formanden afgør, om en sag kan genoptages.
 § 8.  

  

 Sager, som formanden skønner egnet til forenklet  

 mødebehandling, kan udsendes til medlemmerne med indstilling om afgørelsen.  

 Disse sager kan kun kræves drøftet på et møde, hvis et medlem anmoder herom.
 § 9.  

  

 Formanden kan træffe en foreløbig afgørelse i tilfælde, hvor formanden  

 skønner, at der er tale om en øjeblikkelig opstået trangssituation, og hvor  

 en  

 afventning af en mødebehandling kan medføre en væsentlig skade for klageren.  

 En  

 sådan foreløbig afgørelse skal hurtigst muligt behandles i et møde i nævnet.
Stk. 2.  

  

 Formandens foreløbige afgørelse kan ikke indbringes for Den  

 Sociale Ankestyrelse." I denne sag er der rejst  

 spørgsmål om hvorvidt formandsafgørelser i henhold til § 7 i bekendtgørelsen  

 kan påklages til Den Sociale Ankestyrelse.
Dette spørgsmål er hverken  

 reguleret  

 i den sociale styrelseslov eller i forretningsordenen.
 Det er herefter spørgsmålet  

 om bestemmelser som de citerede i § 15 og § 50 i bistandsloven og den sociale  

 pensionslov hjemler klageadgang.
 Afgørende er derfor om  

 afgørelser der træffes af nævnsformanden er omfattet af udtrykkene "de  

 afgørelser, der efter denne lov træffes af revaliderings- og  

 pensionsnævnet" (stk. 2 i § 15 i bistandsloven), og "det sociale  

 ankenævns afgørelser" (stk. 3 i § 15) samt udtrykket "afgørelser om  

 ret til ydelser efter denne lov truffet af revaliderings- og  

 pensionsnævnet..." (§ 50, stk. 2, i pensionsloven).
Der kan efter min opfattelse  

 ikke herske tvivl om at formandens afgørelser om genoptagelse træffes på  

 vegne  

 af nævnene.
Det forhold at formandens kompetence er tildelt direkte ved en  

 bekendtgørelse og ikke som delegation fra nævnet, gør for så vidt ingen  

 forskel.
Socialministeriet synes da også at have lagt denne opfattelse til  

 grund ved udformningen af § 6 i forretningsordenen.
 Dette forhold taler efter min  

 opfattelse for at sidestille formandens afgørelser om genoptagelse med  

 nævnets  

 øvrige afgørelser i relation til klagebestemmelserne.
 Det må dog samtidig tages i  

 betragtning at der er tale om en formel beslutning og ikke en afgørelse  

 hvorved  

 den pågældende sags realitet afgøres.
 Især i forhold til  

 klagebestemmelser der som § 50, stk. 2, i pensionsloven taler om  

 "afgørelser om ret til ydelser efter denne lov", taler denne  

 omstændighed for ikke at anse afgørelserne for omfattet af klageadgangen.
Der bør dog i denne  

 forbindelse også tages hensyn til at en positiv genoptagelsesbeslutning vil  

 føre til realitetsvurdering af sagen og dermed til en afgørelse af retten til  

 en ydelse, og at et afslag på genoptagelse omvendt reelt er et afslag på en  

 sådan vurdering af klagerens ret til ydelsen.
Set fra klagernes synsvinkel  

 vil  

 genoptagelsesbeslutninger således have vidtrækkende konsekvenser med hensyn  

 til sagens realitet hvilket taler for også at anse genoptagelsesbeslutninger  

 for omfattet af disse bestemmelser.
 Jeg mener at det er bedst  

 stemmende med klagebestemmelsens ordlyd og formålet med klagebestemmelsen at  

 formandens afgørelser om genoptagelse anses for omfattet af  

 klagebestemmelserne  

 i de enkelte sociale love.
 Det videre spørgsmål er om  

 Socialministeriet har begrænset klageadgangen ved bestemmelsen i  

 forretningsordenens § 7, og i bekræftende fald om en sådan begrænsning er  

 lovhjemlet.
Som det ses, er der i § 9,  

 stk. 2, i forretningsordenen en udtrykkelig bestemmelse om at formandens  

 afgørelser i hastesager ikke kan påklages.
Denne begrænsning må antages at  

 have  

 sammenhæng med bestemmelsen i § 9, stk. 1, sidste punktum, om at sådanne  

 formandsafgørelser hurtigst muligt skal behandles i nævnsmøde.
Nævnsmødets  

 eventuelle stadfæstelse af formandsafgørelsen kan herefter påklages efter de  

 almindelige klageregler.
 Det er forudsat i § 6 at  

 formandsafgørelser - i overensstemmelse med de lovbestemte klageregler - kan  

 indbringes for Den Sociale Ankestyrelse.
 Forretningsordenen indeholder  

 derimod ingen regler om adgangen til at påklage afgørelser efter § 7.
En begrænsning af  

 klageadgangen må som nævnt ovenfor anses for en begrænsning i de lovbestemte  

 klageregler.
Der kræves efter min opfattelse et særlig klart holdepunkt for  

 at  

 antage at en forretningsorden på denne måde kan tillægges derogatorisk  

 virkning.
Allerede af denne grund finder jeg det betænkeligt at indfortolke  

 en  

 klagebegrænsning i § 7. Dertil kommer at den modsatte fortolkning støttes af  

 en modsætningsslutning fra § 9, stk. 2.
Herudover skal jeg henvise  

 til at der ikke ses i styrelseslovens § 17, stk. 3, og § 18, stk. 5, at være  

 hjemmel for socialministeren til ved fastsættelsen af forretningsordenen at  

 fravige den sociale lovgivnings klagebestemmelser.
Som anført måtte en sådan  

 beføjelse forudsætte et klart retsgrundlag, og et sådant ses ikke at  

 foreligge.
 Ankestyrelsens bemærkninger i  

 udtalelsen af 9. juni 1993 om udtrykkene "anke" og  

 "genoptagelse" ses ikke at have betydning for fortolkningen af  

 klagereglerne i de enkelte love eller for fortolkningen af  

 forretningsordenens  

 § 7.
 Der kan efter min mening  

 heller ikke af det forhold at formanden er tillagt en selvstændig kompetence,  

 eller af formålet med klagefrister og klagebegrænsning, drages konklusioner  

 med hensyn til fortolkningen af § 7. I denne forbindelse bør det understreges  

 at en eventuel realitetsbehandling i Ankestyrelsen af et afslag på  

 genoptagelse  

 ikke indebærer en vurdering af den afviste sags realitet, men alene en  

 bedømmelse af om sagen bør genoptages, dvs. typisk en stillingtagen til om  

 der  

 er fremkommet væsentlige nye oplysninger efter at ankenævnets tidligere  

 afgørelse blev truffet.
Jeg må derfor sammenfattende  

 konkludere at der ikke er holdepunkter for at fortolke § 7 i bekendtgørelsen  

 således at afgørelser efter bestemmelsen ikke kan påklages.
Hertil kommer at  

 der heller ikke ses at være hjemmel til at fastsætte en sådan bestemmelse.
Socialministeriet har meddelt  

 at ministeriet vil søge indsat en hjemmel der begrænser klageadgangen  

 vedrørende genoptagelse.
Jeg har udbedt mig underretning om hvad der sker  

 vedrørende dette spørgsmål.
