Efter § 25 i lov nr. 866 af 23. december 1987 om plantenyheder fastsættes:
 § 1.  For anmeldelse, afprøvning, godkendelse og  

 forbliven i plantenyhedsregistret af godkendte plantenyheder betales gebyr  

 til Plantenyhedsnævnet, jf. bilaget.
 Stk. 2.  Gebyrerne reguleres en gang årligt pr. 1.  

 januar på grundlag af det reguleringstal, der er udarbejdet af Danmarks  

 Statistik.
 Stk. 3.  Gebyrerne tillægges merværdiafgift.
 § 2.  Betaling af gebyrer, jf. § 1, påhviler den, der  

 anmoder om plantenyhedsbeskyttelse, eller den, der over for  

 Plantenyhedsnævnet opgives som debitor.
 Stk. 2.  Såfremt en anden person, end den, der  

 rekvirerer den pågældende beskyttelse, opgives som debitor, skal førstnævntes  

 skriftlige bekræftelse medsendes, og debitor godkendes af Plantenyhedsnævnet.
Stk. 3.  Gebyrerne opkræves af Plantenyhedsnævnets  

 sekretariat, Teglværksvej 10, Tystofte, 4230 Skælskør.
Statens  

 Regnskabsdirektorat varetager betalingsafviklingen.
Gebyrerne forfalder ved  

 påkrav, og betaling skal ske senest 30 dage fra fakturaens dato.
 § 3.  Betales forfaldne gebyrer ikke rettidigt,  

 betales der rente af beløbet fra sidste rettidige betalingsdag.
 Stk. 2.  Renten fastsættes til den årlige rente svarende  

 til den til enhver tid fastsatte officielle diskonto med et tillæg på 6 pct.,  

 jf. lov nr. 25 af 13. december 1984 om ændring af lov om renter ved forsinket  

 betaling, forsikringsaftaleloven m.v.
 Stk. 3.  Gebyrerne er tillagt udpantningsret.
 § 4.  Denne bekendtgørelse træder i kraft den 1. juli  

 1990.
Plantedirektoratet, den 21. juni 1990 Erik Madsen / Lene Knudsen Bilag Gebyr for plantenyhedsbeskyttelse Købes rapport fra nyhedsafprøvning i udlandet, betales det for afprøvning  

 i Danmark gældende afprøvningsgebyr.
Dækkes udgifterne ved køb af udenlandsk  

 rapport ikke af det danske afprøvningsgebyr, betales dog de faktiske udgifter  

 ved køb af udenlandsk rapport.
 Købes afprøvningsrapport i udlandet, betales det af det pågældende land  

 opkrævede gebyr, dog minimum 3.250,- kr. pr. afprøvningsår.
 Ved indkøb af rapport fra en allerede stedfunden nyhedsafprøvning betales  

 2.500,- kr.
 Anmeldes en sort til plantenyhedsbeskyttelse såvel som til  

 sortslisteoptagelse, jf. bekendtgørelse nr. 810 af 11. december 1987 om en  

 sortsliste over landbrugsplanter, benyttes s.e.s. - afprøvningen til begge  

 formål og der betales det ovennævnte gebyr anført under II) litra a og b pkt.  

 4.
