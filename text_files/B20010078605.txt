Bekendtgørelse om ændring af  

 bekendtgørelse  

 om overflytning mellem a-kasser § 1 I bekendtgørelse nr. 337 af 28. maj 1999 om overflytning mellem  

 a-kasser foretages efter forhandling med Landsarbejdsrådet  

 følgende ændringer:
 1. I § 1, stk. 1, indsættes som 2. pkt.:
»Et medlem af en a-kasse, der overgår til et  

 fleksjob uden for sin hidtidige a-kasses faglige område, kan dog  

 overflyttes til en anden a-kasse, selv om et fleksjob ikke kan danne grundlag  

 for optagelse i en a-kasse.« 2. I § 12, stk. 2, indsættes som 2.  

 pkt.:
»A-kassen skal samtidig udfylde og videresende en  

 elektronisk AR 260 til den nye a-kasse i de tilfælde, hvor en  

 sådan skal foreligge.
Der henvises til direktoratets  

 bekendtgørelse om dokumentation for medlemsanciennitet og indbetaling  

 af efterlønsbidrag m.v.« 3. Efter § 15 indsættes:
»Overgangsbestemmelse § 16. I perioden fra den 1. oktober 2001 til den 1. oktober  

 2002 har a-kasserne en frist på 8 uger til at videregive oplysninger  

 på en elektronisk AR 260 om medlemmer, der er omfattet af §§ 3 eller 5  

 i bekendtgørelse om dokumentation for medlemsanciennitet og  

 indbetaling af efterlønsbidrag m.v.
Stk. 2. Hvis a-kassen ikke inden 8 uger er i stand til at  

 videregive oplysninger på en elektronisk AR 260, skal a-kassen oplyse  

 den nye a-kasse om årsagen hertil.« § 2 Bekendtgørelsen træder i kraft den 1. oktober 2001.
