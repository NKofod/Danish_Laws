 I medfør af lov nr. 630 af 23. december 1980 om forsikringsvirksomhed, som  

 ændret ved lov nr. 239 af 27. maj 1981, fastsættes:
 § 1.  Bopælskravet i § 88, stk. 2, i lov om  

 forsikringsvirksomhed anvendes ikke i det omfang, andet følger af De  

 europæiske Fællesskabers regler om arbejdskraftens fri bevægelighed, jfr.  

 art. 1 og 11 i forordning nr. 1612/68/EØF af 15. oktober 1968.
 § 2.  Bopælskravene i lov om forsikringsvirksomhed §  

 13, § 88, stk. 2, jfr. § 96, stk. 4, og § 170, stk. 1, og i § 180, stk. 1 og  

 3, anvendes ikke på statsborgere i De europæiske Fællesskabers medlemsstater,  

 der omfattes af Fællesskabernes regler om etablering og tjenesteydelser.
 § 3.  Såfremt en registrering omfattes af § 1 eller §  

 2, skal der ved anmeldelsen til registrering i forsikringsregisteret afgives  

 en af forsikringstilsynet foreskreven erklæring om, at de i de nævnte  

 bestemmelser foreskrevne betingelser er opfyldt.
 § 4.  Bekendtgørelsen træder i kraft den 1. oktober  

 1981.
