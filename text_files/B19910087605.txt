I medfører af §§ 4-8 i lov om tilskud til vikarordninger inden for jordbruget, jf. lovbekendtgørelse nr. 875 af 17. december 1991, fastsættes:
Vikarforeninger § 1.  Tilskud kan ydes til vikarforeninger, der § 2.  For at være tilskudsberettiget skal en  

 vikarforening have mindst 100 medlemmer, ansatte vikarer svarende til 3  

 fuldtidsbeskæftigede og en fastansat arbejdsfordeler.
Stk. 2.  Foreningen skal have et nærmere geografisk og  

 medlemsmæssigt afgrænset virkeområde.
Inden for dette virkeområde kan der kun  

 ydes tilskud til een forening.
 Stk. 3.  Foreningernes vedtægter skal godkendes af  

 Jordbrugsdirektoratet.
 Stk. 4.  Medlemmer, der opfylder betingelserne for  

 tilskudsberettiget vikarbistand, skal have fortrinsret til vikarbistand.  

 Medlemmer, der opfylder betingelserne efter §§ 7-10 har fortrinsret til  

 vikarbistand fremfor medlemmer, der opfylder betingelserne efter § 11.
Stk. 5.  Foreningen skal føre selvstændigt regnskab for  

 foreningens aktiviteter.
Et eventuelt overskud skal anvendes til  

 konsolidering af foreningen.
 Stk. 6.  Jordbrugsdirektoratet kan, når særlige  

 omstændigheder taler derfor, gøre undtagelse fra medlemskravet i stk. 1.
 § 3.  Foreningen kan forpligte medlemmerne til at  

 anvende vikarbistand uden tilskud i et nærmere angivet omfang.
 § 4.  Til samordning af foreningernes virksomhed  

 ansætter foreningerne en eller flere landsarbejdsfordelere.
Jordbrugsbedrift § 5.  Ved en jordbrugsbedrift forstås en bedrift, der  

 anvendes til landbrug, væksthusgartneri, grøntsagsdyrkning på friland,  

 frugtavl, planteskole og pelsdyravl eller lignende jordbrugsvirksomhed.
Vikarbistand med tilskud § 6.  Vikarbistand med tilskud kan ydes til  

 vikarforeningens medlemmer ved disses sygdom og død, graviditet og barsel,  

 pasning af barn på barnets første sygedag og ved deltagelse i  

 jordbrugsfaglige kurser.
Vikarbistand med tilskud er betinget af, § 7.  Vikarbistand med tilskud kan ydes til medlemmer  

 som følge af sygdom af højst 13 ugers varighed, jf. § 6. Sygdommen skal på  

 anfordring af vikarforeningen dokumenteres ved lægeerklæring.
Ved  

 vikarbistand med tilskud i over 10 dage eller over 100 timer, skal der altid  

 indsendes lægeerklæring til vikarforeningen.
Det skal af den pågældende  

 lægeerklæring fremgå, at medlemmet er uarbejdsdygtig på grund af sygdom.
 Stk. 2.  Vikarbistand med tilskud ved sygdom, jf. stk.  

 1, af mere end 13 ugers, men højst 26 ugers varighed, kan, når særlige  

 omstændigheder taler derfor, ydes, hvis det af lægeerklæring fremgår, at den  

 pågældende fortsat er uarbejdsdygtig på grund af sygdom, men arbejdsevnen  

 skønnes at kunne genvindes i et sådant omfang, at pasningen af bedriften kan  

 genoptages.
 Stk. 3.  Jordbrugsdirektoratet kan i de i stk. 2 nævnte  

 tilfælde, når ganske særlige omstændigheder taler derfor, godkende, at  

 vikarbistand med tilskud ydes i mere end 26 uger, hvis det af lægeerklæring  

 fra det behandlende hospital fremgår, at overskridelsen af de 26 uger skyldes  

 ventetid på operation.
§ 8.  Vikarbistand med tilskud kan, når særlige  

 omstændigheder taler derfor, ydes ved et medlems død, jf. § 6. Vikarbistand  

 med tilskud kan ydes, indtil der er fundet en varig løsning for pasning af  

 bedriften.
Det er en betingelse, at den efterlevende ægtefælle eller samlever  

 ikke kan passe bedriften.
Tilskud kan højst ydes i 13 uger.
 § 9.  Vikarbistand med tilskud kan ydes til medlemmer  

 på grund af medlemmets pasning af barn på barnets første sygedag, jf. § 6.
 § 10.  Vikarbistand med tilskud kan ydes til medlemmer  

 i forbindelse med medlemmets graviditet eller barsel, jf. § 6. Tilskud kan  

 tidligst ydes 8 uger før fødslen og højst i 13 uger.
 § 11.  Vikarbistand med tilskud kan ydes til medlemmer  

 i forbindelse med deltagelse i jordbrugsfaglige kurser, jf. § 6. Det er en  

 betingelse, at deltagelse i kurset dokumenteres ved indsendelse af  

 deltagerbevis eller lignende.
 § 12.  Modtagerne af vikarbistand med tilskud efter §§  

 7-11 skal ved underskrift bekræfte vikarbistandens modtagelse.
Uddannelse af vikarer § 13.  Tilskud kan ydes til uddannelse af vikarer.  

 Tilskuddet udgør 85 pct. af kursusudgiften og løn til vikaren under kurset  

 efter fradrag af tilskud, der modtages efter anden lovgivning.  

 Jordbrugsdirektoratet fastsætter maksimumsgrænser for tilskudsberettigede  

 udgifter til efteruddannelse.
 Stk. 2.  For hver 1400 timers vikararbejde udført for  

 foreningen er en ansat vikar berettiget til en uges efteruddannelse.
Udmåling af tilskud til vikarbistand § 14.  Jordbrugsdirektoratet fastsætter størrelsen af  

 tilskud efter §§ 7-11.
Stk. 2.  Tilskuddet til vikarbistand beregnes som  

 forskellen mellem udgiften til vikarbistand og det højeste beløb, der kan  

 modtages i sygedagpenge efter lov om dagpenge ved sygdom eller fødsel.  

 Forskelsbeløbet beregnes pr. time og opgøres pr. den 1. januar det pågældende  

 år.
Forskelsbeløbet reguleres for den forventede løn- og prisudvikling i  

 årets første 6 måneder.
 Stk. 3.  Jordbrugsdirektoratet fastsætter det antal  

 timer pr. uge, der skal indgå ved omregning af det højeste sygedagpengebeløb  

 fra et beløb pr. uge til det beløb pr. time.
Stk. 4.  Jordbrugsdirektoratet kan nedsætte størrelsen  

 af tilskud, hvis det efter stk. 2 beregnede tilskud på grund af det skønnede  

 timeforbrug og udgiften til uddannelse af vikarer, jf. § 13 ikke kan dækkes  

 af den på årets finanslov afsatte bevilling.
Nedsættelse af størrelsen af  

 tilskuddet kan ske i løbet af det pågældende finansår.
 Ansøgning m.v.
§ 15.  Ansøgning om tilskud skal indsendes hvert år  

 inden den 1. december for det følgende kalenderår.
Ansøgningen skal indeholde  

 et budget med en oversigt over det forventede antal vikartimer, herunder  

 tilskudsberettigede vikartimer opdelt på kategorier, jf. §§ 7-11, og en  

 oversigt over de forventede udgifter til uddannelse af vikarer, jf. § 13.
§ 16.  Jordbrugsdirektoratet fastsætter for hver  

 forening en tilskudsramme for foreningens ydelse af vikarbistand med tilskud  

 og uddannelse af vikarer.
Tilskudsrammen fastsættes på grundlag af  

 medlemmernes skønnede behov for tilskudsberettiget vikarbistand og  

 foreningens skønnede udgifter til uddannelse af vikarer.
 Stk. 2.  Jordbrugsdirektoratet udbetaler kvartalsvis  

 aconto-tilskud på grundlag af den fastsatte tilskudsramme.
 § 17.  Regnskab over ydet vikarbistand med tilskud og  

 over afholdte tilskudsberettigede udgifter til uddannelse af vikarer skal  

 indsendes inden 1 måned efter hvert kvartals udløb.
 Stk. 2.  Jordbrugsdirektoratet kan inden for den på  

 årets finanslov afsatte tilskudsbevilling kvartalsvis regulere tilskudsrammen  

 for den enkelte forening i forhold til ændringer i forventet og faktisk  

 forbrug af tilskud.
 § 18.  Regnskab for et kalenderår skal indsendes inden  

 den 1. april i det følgende år.
 Stk. 2.  Jordbrugsdirektoratet foretager samlet  

 afregning af tilskud for et kalenderår i april kvartal i det følgende år.
 Stk. 3.  Hvis en forenings tilskudsramme i et tilskudsår  

 ikke udnyttes fuldt ud, kan Jordbrugsdirektoratet modregne det for meget  

 udbetalte tilskud i foreningens tilskudsramme for det følgende år.
Stk. 4.  Hvis en forening i et tilskudsår har afholdt  

 tilskudsberettigede udgifter med et beløb, der er større end foreningens  

 tilskudsramme, kan Jordbrugsdirektoratet forhøje det følgende års  

 tilskudsramme med det manglende beløb.
Reguleringerne i medfør af 1. pkt. og  

 stk. 3 skal dog afholdes inden for den samlede bevilling i tilskudsåret.
 § 19.  Foreningerne skal indsende de i § 15, § 17,  

 stk. 1, og § 18, stk. 1, nævnte dokumenter til landsarbejdsfordelerne, der  

 skal videresende dokumenterne til Jordbrugsdirektoratet inden 10 dage.  

 Landsarbejdsfordelerne skal efter hvert regnskabsår indsende en samlet  

 beretning over foreningernes virksomhed til Jordbrugsdirektoratet.
 Stk. 2.  Foreningerne skal efter anmodning meddele  

 Jordbrugsdirektoratet alle oplysninger, dokumenter m.v., der er nødvendige  

 til bedømmelse af, om betingelserne for tilskud er opfyldt.
 Stk. 3.  Jordbrugsdirektoratet fastsætter nærmere regler  

 for ansøgning, budget, kvartalsregnskaber og årsregnskaber.  

 Jordbrugsdirektoratet fastsætter regnskabs- og revisionsinstruks for  

 foreningerne.
Bortfald og tilbagebetaling § 20.  Jordbrugsdirektoratet kan bestemme, at tilsagn  

 om tilskud skal bortfalde helt eller delvis, hvis foreningen har afgivet  

 urigtige eller vildledende oplysninger eller fortiet oplysninger af betydning  

 for tilskuddet.
Det samme gælder, hvis en forening ikke længere opfylder  

 bestemmelser, der er fastsat efter lovens § 5.
 Stk. 2.  Udbetalt tilskud kan forlanges tilbagebetalt  

 helt eller delvis.
Administration og klageadgang § 21.  Vikarforeningen træffer afgørelse om ydelse af  

 vikarbistand, jf. § 7, stk. 1 og 2, og §§ 8-11, og om uddannelse af vikarer,  

 jf. § 13.
 § 22.  Jordbrugsdirektoratet nedsætter et udvalg, der  

 rådgiver ved administrationen af ordningen.
 Stk. 2.  Det rådgivende udvalg består af repræsentanter  

 for Jordbrugsdirektoratet, De danske Landboforeninger, Danske  

 Husmandsforeninger, Dansk Erhvervsgartnerforening og Arbejderbevægelsens  

 Erhvervsråd.
 § 23.  Vikarforeningens afgørelser efter § 7, stk. 1  

 og 2, §§ 8-11 og § 13 kan påklages til Jordbrugsdirektoratet.
 Stk. 2.  Jordbrugsdirektoratets afgørelser kan påklages  

 til landbrugsministeren.
 Stk. 3.  Klagefristen er 4 uger fra den dag, den  

 pågældende har modtaget afgørelsen.
Ikrafttrædelsesbestemmelser § 24.  Bekendtgørelsen træder i kraft den 1. januar  

 1992.
Stk. 2.  Bekendtgørelse nr. 233 af 10. april 1989  

 ophæves.
Bekendtgørelsen finder dog fortsat anvendelse for tilskud, ydet i  

 medfør af den før 1. januar 1992 gældende lovgivning.
