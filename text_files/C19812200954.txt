Om forholdet mellem autentiske og adapterede tekster Kursusstuderende: Til eksamen skal der fortsat opgives 65 normalsider  

 tekst, men fra og med eksamensterminen juni 1981 tillades det, at 15 ns af  

 eksamenspensum kan være adapteret tekst.
De øvrige 50 ns skal være  

 autentiske.
Selvstuderende: Der skal forsat opgives 125 normalsider.
Af disse skal  

 mindst 50 ns være autentiske, 75 ns kan være adapterede.
Autentiske tekster defineres som tekster, der er forsynet med forfatter  

 og/eller kildeangivelse, som ikke er fremstillet med pædagogisk sigte, og som  

 ikke bærer een af betegnelserne d'apres, tillempet, bearbejdet eller  

 elementaire.
Skoleradioudsendelser fra niveau moyen/superieur godkendes som  

 autentiske tekster.
Tekstuddrag (forkortede tekster), hvor originaludgaven  

 ikke er pædagogisk omskrevet, d.v.s. tekster hvor ord eller vendinger ikke er  

 ændret, godkendes ligeledes som autentiske tekster.
Adapterede tekster defineres i denne sammenhæng som tekster, der er  

 forsynet med een af betegnelserne d'apres, tillempet eller bearbejdet efter  

 en originaludgave.
De 15 ns adapterede tekster må ikke tages fra  

 begyndersystemer, hverken bog 1, 2. eller 3 eller fra skoleradiotekster  

 mærket elementaire.
Om indregning af audiovisuelt materiale Helt eller delvist tekstløst materiale såsom reklamer, båndfilm,  

 tegneserier, dias, film uden drejebog samt billeder, kan indregnes i  

 læsepensum efter følgende regler:
 For hver fuld undervisningtime, som er anvendt til audiovisuel  

 undervisning, kan læsepensum nedsættes med 1 1/4 normalside, ialt dog højst  

 med 8 timer = 10 ns.
 Det tekstløse materiale kan ikke uden særlig ansøgning opgives til  

 eksamen.
 På pensumopgivelserne anføres en beskrivelse af det anvendte tekstløse  

 materiale med en kort omtale af, hvordan materialet er indgået i  

 undervisningen.
