Fremsat den 10. november 2000 af  

 undervisningsministeren (Margrethe Vestager) Forslag til Lov om ændring af lov om Arbejdsgivernes  

 Elevrefusion  

 og lov om erhvervsuddannelser (Fremskaffelse af flere uddannelsesaftaler) § 1 I lov om Arbejdsgivernes Elevrefusion, jf. lovbekendtgørelse nr. 53  

 af 26. januar 1998, foretages følgende ændringer:
 1. § 5, stk. 1, 2. pkt., ophæves.
 2. § 5, stk. 2, affattes således:
»Stk. 2. Staten afholder en del af de udgifter til  

 lønrefusion efter stk. 1, som vedrører valgfri supplerende  

 undervisning, der er studieforberedende, i en erhvervsuddannelses  

 grundforløb og hovedforløb, jf. § 24, stk. 3 og 4, i  

 lov om erhvervsuddannelser.
Statens tilskud beregnes med en sats svarende til  

 SU-stipendiesatsen for udeboende, der er fyldt 20 år, og udbetales  

 kvartalsvis til Arbejdsgivernes Elevrefusion.
Undervisningsministeren kan  

 efter indstilling fra bestyrelsen for Arbejdsgivernes Elevrefusion  

 fastsætte nærmere regler om ordningen, herunder om  

 revisorattestation af oplysninger fra skolerne.«.
 3. Efter § 15 indsættes i kapitel 5:
»§ 15 a.
Arbejdsgivernes Elevrefusion udbetaler en  

 præmie til skoler for at skaffe delaftaler eller restuddannelsesaftaler  

 til elever, der er i skolepraktik på skolen.
Præmien udgør  

 15.000 kr. pr. aftale på 2 år eller derover, 7.500 kr. pr. aftale  

 med varighed mellem 1 og indtil 2 år og 4.000 kr. pr. aftale med  

 varighed mellem 6 måneder og indtil 1 år.
Præmien kan  

 tidligst udbetales, når uddannelsesforholdet har varet 3 måneder  

 regnet fra uddannelsesforholdets begyndelse.
Skolerne indsender  

 ansøgning om præmie til Arbejdsgivernes Elevrefusion.  

 Undervisningsministeren kan efter indstilling fra bestyrelsen for  

 Arbejdsgivernes Elevrefusion fastsætte nærmere regler om  

 ordningen.«.
§ 2 I lov om erhvervsuddannelser, jf. lovbekendtgørelse nr. 724 af 25.  

 juli 2000, foretages følgende ændringer:
 1. I § 19 b, stk. 1, sidste pkt., indsættes  

 efter »skolepraktik«:
 »og kan fastsættes til et mindre beløb for  

 elever, der modtager praktikuddannelse i virksomheder med eller uden  

 uddannelsesaftale, jf. § 66 f, stk. 1.«.
 2. I § 66 d indsættes som stk. 4:
 »Stk. 4. Skolen kan endvidere give supplerende skolepraktik  

 til elever, der som led i forsøg, som er godkendt af  

 Undervisningsministeriet, har uddannelsesaftale for en del af uddannelsen med  

 en virksomhed, når skolen samtidig har forpligtet sig til at sikre, at  

 eleven kan gennemføre den fulde uddannelse i en eller flere  

 virksomheder eller i skolepraktik.«.
 3. I § 66 k, stk. 1, ændres »§ 66 d,  

 stk. 1 og 2« til: »§ 66 d, stk. 1, 2 og 4«.
§ 3 Loven træder i kraft den 1. januar 2001. § 1, nr. 2, har  

 virkning for lønrefusion for skoleophold, der påbegyndes efter  

 den 31. december 2000. § 1, nr. 3, har virkning for delaftaler og  

 restuddannelsesaftaler, der påbegyndes efter den 31. december 2000.
Bemærkninger til lovforslaget Almindelige bemærkninger Lovforslaget har til formål at skaffe flere  

 praktikpladser, og især at skaffe praktikpladser til elever i  

 skolepraktik.
Med reformen af erhvervsuddannelserne ved lov nr. 234 af  

 21. april 1999 (FT 1998-99: 1801, 4829, 4922, A 2302, B 430,C 369) blev der  

 etableret en mulighed for, at eleverne kan vælge studieforberedende  

 (studiekompetencegivende) undervisning eller supplerende erhvervsrettet  

 undervisning såvel under grundforløbet som sideløbende  

 med, at eleven gennemgår hovedforløbet, benævnt  

 »påbygning«.
Det er herved tanken, at elev og virksomhed skal kunne  

 aftale, at eleven følger supplerende undervisning under  

 grundforløbet eller ved siden af hovedforløbet i uddannelsen.  

 Virksomheden vil kunne forpligte sig til at udbetale løn under denne  

 undervisning.
Herved vil elevens deltagelse i påbygning blive en del af  

 aftaleforholdet i henhold til den mellem parterne indgåede  

 uddannelsesaftale.
På tilsvarende måde vil parterne ved en  

 uddannelsesaftale, som omfatter grundforløbet i en erhvervsuddannelse,  

 kunne aftale, at eleven ud over den obligatoriske del af grundforløbet  

 kan fordybe sig i emner inden for erhvervsuddannelserne, herunder  

 studiekompetencegivende fag.
 Efter den gældende lovs § 4 skal  

 Arbejdsgivernes Elevrefusion (AER) udbetale lønrefusion til  

 arbejdsgiveren under lønnede skoleophold, som er omfattet af en  

 uddannelsesaftale.
 For at lempe byrden for AER foreslås det, at staten  

 for så vidt angår valgfri studieforberedende undervisning under  

 grundforløbet eller hovedforløbet refunderer AER en del af  

 udgiften til lønrefusion med en sats, der svarer til højeste  

 SU-stipendiesats for personer, der er fyldt 20 år (udeboende).
 I forbindelse med forhandlingerne om finanslovsforslaget  

 for år 2001 har regeringen, SF og Enhedslisten indgået en aftale  

 verørende praktikpladser til elever i erhvervsuddannelser.
Virksomhedernes incitament til at indgå  

 uddannelsesaftaler og dermed reducere frafaldet i ordinær praktik  

 søges øget ved at forhøje de gældende  

 AER-refusionssatser med 20 procentpoint, således at arbejdsgiverne i  

 gennemsnit får fuld dækning for lønomkostningerne under  

 elevernes skoleophold.
Den særligt høje sats for voksne elever  

 forhøjes ikke. Ændringen gennemføres i finansloven.
Med henblik på at styrke skolernes arbejde med at  

 fremskaffe og formidle praktikpladser foreslås det at indføre en  

 AER-finansieret ordning, hvor erhvervsskoler og andre skoler, der har elever  

 i skolepraktik, præmieres i forhold til, hvor mange  

 restuddannelsesaftaler skolen er i stand til at fremskaffe til de elever, som  

 er påbegyndt skolepraktik.
Erhvervsskolerne m. fl. tildeles ligeledes  

 en præmie for indgåelse af delaftaler.
Præmien vil  

 være 15.000 kr. pr. aftale på 2 år og derover, 7.500 kr.  

 for aftaler på mellem 1 år og 2 år og 4.000 kr. for aftaler  

 på mellem 6 måneder og 1 år.
For at understøtte og  

 finansiere initiativet foreslås tilskudstaksten på  

 finanslovsforslaget 2001 til skolerne halveret for den periode, som elever i  

 skolepraktik er i virksomhedsforlagt undervisning eller i en delaftale.  

 Forslaget om en præmieringsordning søges således  

 gennemført udgiftsneutralt via AER.
For at fremme indgåelsen af uddannelsesaftaler i fx  

 højt specialiserede virksomheder, der i dag ikke fuldt ud kan  

 godkendes som praktiksteder, foreslås etableret forsøg med  

 kombinationsforløb inden for udvalgte uddannelsesområder.  

 Aftalen formidles af skolen, og skolen forpligter sig til at sikre, at eleven  

 kan afslutte en fuld uddannelse gennem kombinationsforløb med to eller  

 flere praktikvirksomheder evt. kombineret med skolepraktik.
En eventuel  

 skolepraktikdel finansieres på sædvanlig måde efter  

 reglerne i kapitel 5 i lov om Arbejdsgivernes Elevrefusion.
Under eventuel  

 skolepraktik vil eleverne modtage sædvanlig godtgørelse fra  

 skolen.
Godtgørelsen svarer til den overenskomstmæssigt  

 fastsatte lønsats for elever på området.
Økonomiske og administrative konsekvenser 1. Tilskud til lønrefusion for valgfri supplerende  

 undervisning, der er studieforberedende, jf. § 24, stk. 3 og 4, i  

 lov om erhvervsuddannelser.
I 2001 vil der blive afsat 5 mio. kr. til ordningen, da  

 der forventes indgået et begrænset antal aftaler om frivillig  

 studierettet påbygning.
I ligevægt skønnes de årlige  

 udgifter til 25 mio. kr.
 Arbejdsgivernes Elevrefusion skønner, at  

 udviklingsomkostningerne i 2001 vil være på 0,1 mio. kr og de  

 årlige driftsomkostninger på 0,1 mio. kr.
2. Præmie til skoler for at skaffe aftaler for elever i  

 skolepraktik Der forventes udbetalt præmie med en årlig  

 forventet udgift på 30 mio. kr.
Taksterne til skolepraktik  

 nedsættes med 50 pct. i 2001, når aktiviteten foregår i  

 delaftaler eller i virksomhedsforlagt undervisning.
Den samlede besparelse er  

 på 30 mio. kr.
Taksterne til delaftaler og virksomhedsforlagt  

 undervisning kan ændres på de årlige finanslove.
 Arbejdsgivernes Elevrefusion skønner, at  

 udviklingsomkostningerne i 2001 vil være på 0,2 mio. kr og de  

 årlige driftsomkostninger på 0,2 mio. kr.
Lovforslagets administrative og økonomiske konskvenser for  

 erhvervslivet Lovforslaget har ikke administrative og økonomiske  

 konskvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget har ingen administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter.
Høring Lovforslaget sendes til høring samtidig med  

 fremsættelsen.
Lovforslagets konsekvenser i  

 hovedtræk § 1 Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner 5 Administrative konsekvenser for stat, kommuner og  

 amtskommuner AERs udgifter til udvikling i 2001: 0,1 mio. kr., årlig  

 drift: 0,1 mio. kr.
Økonomiske konsekvenser for erhvervslivet Ordningen betyder, at staten kompenserer arbejdsgiverne for  

 udgifter til forsørgelse op til SU-niveau under studierettet  

 påbygning Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Lovforslagets konsekvenser i  

 hovedtræk § 2 Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen AERs udgifter til udvikling i 2001: 0,2 mio. kr., årlig  

 drift: 0,2 mio. kr.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Bestemmelsen foreslås ophævet, da den har  

 mistet sin betydning.
Til nr. 2 Ved reformen af erhvervsuddannelserne ved lov nr. 234 af  

 21. april 1999 blev der åbnet mulighed for, at elev og arbejdsgiver kan  

 aftale, at frivillig skoleundervisning ud over den obligatoriske undervisning  

 både under grundforløb og hovedforløb indgår som en  

 del af uddannelsesforløbet, jf. de almindelige bemærkninger.  

 Virksomheden vil kunne forpligte sig til at udbetale løn under denne  

 undervisning.
Herved vil elevens deltagelse i påbygning blive en del af  

 aftaleforholdet i henhold til den mellem parterne indgåede  

 uddannelsesaftale.
 Efter den gældende lovs § 4 skal  

 Arbejdsgivernes Elevrefusion (AER) udbetale lønrefusion til  

 arbejdsgiveren under lønnede skoleperioder, som indgår i  

 uddannelsesaftalen.
Det foreslås, at staten yder et tilskud til AERs  

 udgift til lønrefusion til den frivillige valgfri studieforberedende  

 undervisning.
AER-refusionen beregnes på ugebasis, medens SU-ydelser er  

 på månedsbasis.
Der kan blive behov for at fastsætte  

 nærmere regler om beregningen af tilskuddet til lønrefusion samt  

 eventuelt om udbetalingsperioder og lignende.
Der forventes endvidere fastsat  

 regler om, at skolerne skal afgive oplysninger om den frivillige  

 påbygning, der er omfattet af uddannelsesaftalen, og at oplysningerne  

 skal attesteres af skolens revisor.
 SU-stipendiesatsen pr. måned for udeboende, der er  

 fyldt 20 år, er ifølge finanslovsforslaget for 2001 (incl.  

 ældrepakkens virkninger) 4.108 kr.
Til nr. 3 AER udbetaler en præmie til erhvervsskoler og andre  

 skoler, der har elever i skolepraktik, og som skaffer delaftaler eller  

 restuddannelsesaftaler til disse elever, jf. § 43, stk. 1, lov om  

 erhvervsuddannelser.
Skolerne ansøger AER om præmien og  

 vedlægger den fornødne dokumentation.
AER kan forlange  

 oplysninger på et særligt skema.
Præmien kan først  

 udbetales, når aftaleforholdet har varet mindst 3 måneder regnet  

 fra uddannelsesforholdets begyndelse, jf. § 52, stk. 1, i lov om  

 erhvervsuddannelser.
Præmien vil ikke blive krævet tilbage,  

 såfremt aftaleforholdet afbrydes efter 3 måneder.
Derimod finder  

 reglerne i kapitel 7a om tilbagebetaling og udpantningsret anvendelse,  

 såfremt præmien er oppebåret med urette.  

 Undervisningsministeren kan efter indstilling fra AER fastsætte  

 nærmere regler om ordningen, herunder om krav til den nødvendige  

 dokumentation.
Til § 2 Til nr. 1 Ifølge forliget til Finansloven for 2001  

 nedsættes taxametertilskuddet til skolerne i forbindelse med, at  

 skolepraktikelever ikke er i skolepraktik på skolen, men enten modtager  

 virksomhedsforlagt undervisning eller har indgået delaftaler.  

 Nedsættelsen af taxametertilskuddet vil indebære et øget  

 incitament for skolerne til at formidle restuddannelsesaftaler til eleverne.  

 Dette incitament forstærkes af præmieringsordningen efter  

 § 1, nr. 2. Forslaget understøtter på denne måde  

 forslaget om ændring af lov om erhvervsuddannelser (L 41) der blev  

 fremsat i Folketinget den 5. oktober 2000.
L 41 indebærer en skærpet målretning af  

 de økonomiske incitamenter for skolerne til at skaffe  

 skolepraktikelever uddannelsesaftaler med virksomheder frem for at eleverne  

 deltager i virksomhedsforlagt undervisning.
Skærpelsen vil ske ved at  

 indføre en tidsmæssig begrænsning på tre  

 måneder for udbetaling af tilskud i forbindelse med virksomhedsforlagt  

 undervisning i den enkelte virksomhed.
L 41 medfører ikke en  

 tidsmæssig begrænsning af varigheden af virksomhedsforlagt  

 undervisning.
 Det samlede initiativ indebærer, at skolernes  

 faktiske udgifter i højere grad kommer til at modsvare de modtagne  

 tilskud til denne elevgruppe samtidig med, at den gavnlige kontaktmulighed  

 for elever og virksomheder opretholdes.
Til nr. 2 Forslaget muliggør forsøg med  

 kombinationsforløb med delaftaler suppleret med skolepraktik inden for  

 erhvervsuddannelserne.
Der forventes gennemført sådanne  

 forsøg foreløbig over en 3-årig periode.
Der etableres mulighed for forsøg inden for  

 uddannelser med særlige praktikpladsproblemer.
Den nye mulighed vil  

 være et supplement til de muligheder, der er i dag for at indgå  

 kombinationsaftaler og kombinere skolepraktik med uddannelsesaftaler.
Formålet med forsøgene er, at virksomheder,  

 der ikke fuldt ud kan godkendes som praktiksteder - f.eks. fordi de er  

 højt specialiserede - aktiveres som praktiksteder i den  

 udstrækning, det kan lade sig gøre.
Forsøget vil gå  

 ud på, at en uddannelsesaftale vil kunne omfatte en del af et uddannelsesforløb, såfremt:
 1)	Uddannelsesaftalen formidles af skolen.
 2)	Eleven har gennemført et adgangsgivende grundforløb  

 efter reglerne om den pågældende erhvervsuddannelse.
 3)	Uddannelsesaftalen påtegnes med skolens erklæring om, at  

 skolen forpligter sig til sørge for, at elevens uddannelse kan  

 afsluttes i en anden praktikvirksomhed, eventuelt fortsætte med en  

 delaftale i en anden virksomhed, eller hvis dette ikke kan lade sig  

 gøre, fortsætte i skolepraktik.
 4)	Eleven forpligter sig ved aftalen til at tiltræde et nyt  

 uddannelsesforhold formidlet af skolen som anført under nr. 3.
 5)	Det skal være inden for uddannelser, hvor der ikke er  

 tilstrækkeligt antal praktikpladser i forhold til  

 efterspørgslen.
 Skolens forpligtelse forudsætter, at eleven opfylder  

 kravene til egnethed m.v. helt på samme måde som »ordinære«  

 skolepraktikelever.
 Et eventuelt fortsat forløb i skolepraktik skal  

 begrænses mest muligt, men vil i øvrigt følge de  

 almindelige regler om skolepraktik, herunder reglerne om indgåelse af  

 delaftaler.
Forsøgene påregnes at medføre behov  

 for fravigelse af enkelte bestemmelser i loven om erhvervsuddannelser, f.eks.  

 bestemmelsen i § 48 om, at en uddannelsesaftale skal omfatte hele  

 uddannelsen.
Spørgsmål om sådanne fravigelser vil i  

 henhold til lovens § 68 blive forelagt for  

 Erhvervsuddannelsesrådet.
 Til nr. 3.
Forslaget er en konsekvens af forslaget i § 2, nr. 2,  

 om eventuel supplerende skolepraktik som led i forsøg med  

 kombinationsaftaler.
Under eventuel skolepraktik vil eleverne modtage  

 sædvanlig godtgørelse fra skolen.
Godtgørelsen, der  

 finansieres af AER, svarer til den overenskomstmæssigt fastsatte  

 lønsats for elever på området.
Bilag 1 Lovforslaget sammenholdt med gældende lov Gældende formulering Lovforslaget I lov om Arbejdsgivernes Elevrefusion, jf.  

 lovbekendtgørelse nr. 53 af 26. januar 1998, foretages følgende  

 ændringer:
 1. § 5, stk. 1, 2. pkt., ophæves.
§ 5. Taksterne for lønrefusion fastsættes i de  

 årlige finanslove efter indstilling fra bestyrelsen for Arbejdsgivernes  

 Elevrefusion.
I årerne 1997 -99 er taksterne  

 følgende:
 2. § 5, stk. 2, affattes således:
1.-års-elever 1.100 kr. pr. uge 2.-års-elever 1.270 kr. pr. uge 3.-års-elever 1.370 kr. pr. uge 4.-års-elever 1.590 kr .pr. uge Voksne elever: 3.190 kr. pr. uge Stk. 2. Til delvis dækning af udgifterne til  

 lønrefusion efter stk. 1 overfører staten til  

 Arbejdsgivernes Elevfusion en takst pr. elevuge på 25 pct. af  

 lønrefusionstaksten i 1997 og på 10 pct. af  

 lønrefusionstaksten i 1998. Statens tilskud udbetales kvartalsvis til  

 Arbejdsgivernes Elevrefusion.
»Stk. 2. Staten afholder en del af de udgifter til  

 lønrefusion efter stk. 1, som vedrører valgfri supplerende  

 undervisning, der er studieforberedende, i en erhvervsuddannelses  

 grundforløb og hovedforløb, jf. § 24, stk. 3 og 4, i  

 lov om erhvervsuddannelser.
Statens tilskud beregnes med en sats svarende til  

 SU-stipendiesatsen for udeboende, der er fyldt 20 år, og udbetales  

 kvartalsvis til Arbejdsgivernes Elevrefusion.
Undervisningsministeren kan  

 efter indstilling fra bestyrelsen for Arbejdsgivernes Elevrefusion  

 fastsætte nærmere regler om ordningen, herunder om  

 revisorattestation af oplysninger fra skolerne.«.
 3. Efter § 15 indsættes i kapitel  

 5:
§ 15. - - - »§ 15 a.
Arbejdsgivernes Elevrefusion udbetaler en  

 præmie til skoler for at skaffe delaftaler eller restuddannelsesaftaler  

 til elever, der er i skolepraktik på skolen.
Præmien udgør  

 15.000 kr. pr. aftale på 2 år eller derover, 7.500 kr. pr. aftale  

 med varighed mellem 1 og indtil 2 år og 4.000 kr. pr. aftale med  

 varighed mellem 6 måneder og indtil 1 år.
Præmien kan  

 tidligst udbetales, når uddannelsesforholdet har varet 3 måneder  

 regnet fra uddannelsesforholdets begyndelse.
Skolerne indsender  

 ansøgning om præmie til Arbejdsgivernes Elevrefusion.  

 Undervisningsministeren kan efter indstilling fra bestyrelsen for  

 Arbejdsgivernes Elevrefusion fastsætte nærmere regler om  

 ordningen.«.
§ 19. b Skolen modtager tilskud til skolepraktik, jf.  

 § 66 d, eller overgangskursus, jf. § 66 b, stk. 4, på  

 grundlag af det antal årselever, som er indskrevet til skolepraktik ved  

 skolen.
Det gennemsnitlige tilskud pr. årselev fastsættes i de  

 årlige finanslove for større grupper af uddannelser med  

 skolepraktik I lov om erhvervsuddannelser, jf. lovbekendtgørelse  

 nr. 724 af 25. juli 2000, foretages følgende ændringer:
 1. I § 19 b, stk. 1, sidste pkt. indsættes  

 efter »skolepraktik«:
 »og kan fastsættes til et mindre beløb for  

 elever, der modtager praktikuddannelse i virksomheder med eller uden  

 uddannelsesaftale, jf. 66 f, stk. 1.«.
§ 66 d. - - - 2. I § 66 d indsættes som  

stk. 4:
 »Stk. 4. Skolen kan endvidere give supplerende skolepraktik  

 til elever, der som led i forsøg, som er godkendt af  

 Undervisningsministeriet, har uddannelsesaftale for en del af uddannelsen med  

 en virksomhed, når skolen samtidig har forpligtet sig til at sikre, at  

 eleven kan gennemføre den fulde uddannelse i en eller flere  

 virksomheder eller i skolepraktik.«.
§ 66 k.
Elever, der deltager i skolepraktik i henhold til  

 § 66 d, stk. 1 og 2, og skoleophold i henhold til § 66 b,  

 stk. 4 og § 66 e, modtager fra skolen en godtgørelse  

 svarende til den fastsatte elevløn, jf. § 55, stk. 2-4.
 3. I 66 k, stk. 1, ændres »§ 66 d,  

 stk. 1 og 2« til: § 66 d, stk. 1, 2 og 4«.
