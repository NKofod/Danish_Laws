Ved en i Juli Maaned 1936 mellem det kgl.
Gesandtskab i Tokio og det  

 japanske Udenrigsministerium stedfundet Noteveksling er der mellem Danmark og  

 Japan truffet Aftale om gensidig Ydelse af Retshjælp i borgerlige Sager og  

 Handelssager.
 Noternes ordlyd er følgende:
 Oversættelse.
KGL.
DANSK GESANDTSKAB.
 J.No.20.N.1.
 Tokio den 16. juli 1936.
Hr.
Minister, I det Øjemed at lette Behandlingen af borgerlige Sager og Handelssager ved  

 danske og japanske Domstole har jeg den Ære efter min Regerings Ordre at  

 meddele følgende:
 Den danske Regering foreslaar, at danske og japanske Domstole under  

 Forudsætning af Gensidighed yder hinanden Retshjælp med Hensyn til Udlevering  

 af Dokumenter og Optagelse af Bevis i borgerlige Sager og Handelssager.  

 Saafremt saadan gensidig Ydelse af Retshjælp indføres, skal de for danske og  

 japanske Domstole ved Udførelsen af Retsanmodninger opstaaende Udgifter  

 refunderes af Regeringen i det Land, hvortil den Domstol, der har fremsat  

 Anmodningen, hører.
 Den danske Regering vil anordne Ydelse af den ovenfor omhandlede gensidige  

 Retshjælp, saa snart den japanske Regering tiltræder det ovennævnte Forslag.
 Idet jeg forelægger ovennævnte, af min Regering stillede Forslag, tillader  

 jeg mig at anmode Deres Excellence om at meddele mig, om den japanske  

 Regering tiltræder det.
 Jeg benytter denne Lejlighed til overfor Deres Excellence paany at udtale  

 Forsikringen om min mest udmærkede Højagtelse.
(sign.) Rud.
Bertouch-Lehn.
Hans Excellence Hr.
Udenrigsminister H.
Arita etc., etc., etc.
 Oversættelse.
 UDENRIGSDEPARTEMENTET.
 No.9/T.2.
 Tokio, den 23. Juli 1936.
Hr.
Minister, Jeg har den Ære at anerkende Modtagelsen af Deres Excellences Note af 16.  

 ds. af følgende Ordlyd:
 I det øjemed at lette behandlingen af borgerlige Sager og Handelssager ved  

 danske og japanske Domstole har jeg den Ære efter min Regerings Ordre at  

 meddele følgende:
 Den danske Regering foreslaar, at danske og japanske Domstole under  

 Forudsætning af Gensidighed yder hinanden Retshjælp med Hensyn til Udlevering  

 af Dokumenter og optagelse af Bevis i borgerlige Sager og Handelssager.  

 Saafremt saadan gensidig Ydelse af Retshjælp indføres, skal de for danske og  

 japanske Domstole ved Udførelsen af Retsanmodninger opståede Udgifter  

 refunderes af Regeringen i det Land, hvortil den Domstol, der har fremsat  

 Anmodningen, hører.
 Den danske Regering vil anordne Ydelse af den ovenfor omhandlede gensidige  

 Retshjælp, saa snart den japanske Regering tiltræder det ovennævnte Forslag.
 Idet jeg forelægger ovennævnte, af min Regering stillede Forslag, tillader  

 jeg mig at anmode Deres Excellence om at meddele mig, om den japanske  

 Regering tiltræder det.
 Jeg tillader mig at meddele, at under Hensyn til, at den danske Regerings  

 ovennævnte Forslag er i Overensstemmelse med de i Lov Nr. 63 fra Aar 38 efter  

 Meiji Tidsregering ( LOV af 11 Marts 1905) indeholdte Forskrifter, tiltræder  

 den japanske Regering dette og gaar ind paa, at japanske og danske Domstole  

 fra Dags Dato yder hinanden gensidig Retshjælp med Hensyn til Udlevering af  

 Dokumenter og Optagelse af Bevis i borgerlige Sager og Handelssager.
 Jeg benytter denne Lejlighed til overfor Deres Excellence paany at udtale  

 Forsikringen om min mest udmærkede Højagtelse.
(sign.) Hachiro Arita, Udenrigsminister.
Hans Excellence Baron Rudolph Bertouch-Lehn, Overordentlig Gesandt og Befuldmægtiget Minister for Danmark.
 Hvilket herved bringes til almindelig Kundskab med Tilføjende, og  

 Overenskomsten er traadt i Kraft.
 Udenrigsministeriet, den 28. september  

 1936.
Th.
Stauning.
