Betalingerne var  

 angivet som skattefri kørselsgodtgørelse, hvilket blev tilsidesat ved  

 ligningen.
En anmodning om omgørelse af dispositionen, således at  

 betalingerne  

 fra selskabet i stedet blev anset for afdrag på lån, blev afslået, idet der  

 ikke var tale om omgørelse af en faktisk disposition.
Landsskatteretskendelse vedr.
Genoptagelse  afslag   

 omgørelse Klagen vedrører genoptagelse af  

 Landsskatterettens afgørelse af 8. september 2006 vedrørende afslag på  

 omgørelse.
Landsskatterettens afgørelse Afgørelsen af 8. september  

 2006 stadfæstes.
Sagens oplysninger Klageren er eneanpartshaver  

 og direktør i selskabet B ApS.
 Selskabet udbetalte i  

 indkomståret 2003 kørselsgodtgørelse til klageren på i alt 62.153 kr.
 Ved kendelse af 28. oktober  

 2005 stadfæstede skatteankenævnet den kommunale skattemyndigheds afgørelse,  

 hvorefter klageren var skattepligtig af den udbetalte kørselsgodtgørelse,  

 idet  

 hun ikke kunne anses for lønmodtager i selskabet.
Ved brev af 13. oktober 2005  

 anmodede repræsentanten den skatteansættende myndighed om tilladelse til omgørelse,  

 således at den modtagne kørselsgodtgørelse omkvalificeredes til afdrag på  

 klagerens  

 tilgodehavende i selskabet.
Anmodningen blev ved afgørelse af 5. december  

 2005  

 afslået bl.a. under henvisning til, at der var tale om en ren ligningsmæssig  

 ændring.
Ved brev af 9. januar 2006  

 påklagede repræsentanten afslaget til Landsskatteretten, som ved kendelse af 8. september 2006  

 stadfæstede skattemyndighedens afgørelse.
Landsskatterettens afgørelse af 8. september 2006 Den påklagede afgørelse  

 vedrører afslag af 5. december 2005 på en anmodning om omgørelse.
Afslaget er begrundet i, at  

 den grundlæggende betingelse for omgørelse, der fremgår af  

 skatteforvaltningslovens  

 § 29, stk. 1 (tidligere skattestyrelseslovens § 37 C, stk. 1), og hvorefter  

 reglerne om omgørelse ikke finder anvendelse, når der anmodes om en ren  

 skatteretlig ændring, der ikke er afledt af en ændring af et underliggende  

 privatretligt forhold, ikke er opfyldt.
Landsskatteretten kan tiltræde dette.
I nærværende sag udbetalte  

 selskabet i indkomståret 2003 i alt 62.153 kr. i kørselsgodtgørelse til  

 klageren.
Imidlertid ønsker klageren nu, at udbetalingen af  

 kørselsgodtgørelse  

 omkvalificeres således, at den i stedet anses som afdrag på tilgodehavende.  

 Landsskatteretten kan tiltræde, at en sådan ændring ikke omfattes af  

 skatteforvaltningslovens § 29, idet der ikke er tale om omgørelse af en  

 privatretlig disposition mellem parterne, men om omkvalificering af en  

 skattefri udbetaling fra én kategori (kørselsgodtgørelse) til en anden  

 kategori  

 (afdrag på lån).
I relation til det af  

 repræsentanten anførte om skatteforvaltningslovens § 30 bemærker  

 Landsskatteretten,  

 at udbetalingen af skattefri kørselsgodtgørelse ikke er et sådant valg i  

 selvangivelsen som omfattet af denne bestemmelse.
Klageren kan allerede af  

 denne grund ikke påberåbe sig bestemmelsen.
Klagerens påstand og argumenter Repræsentanten har ved brev  

 af 12. september 2006 til Landsskatteretten anmodet om genoptagelse af  

 rettens  

 afgørelse af 8. september 2006.
 Repræsentanten har til støtte  

 for genoptagelsesanmodningen anført, at kendelsen bygger på en klar retlig  

 misforståelse af skatteforvaltningslovens §§ 29 og 30.
Repræsentanten har videre  

 anført, at sagen drejer sig om penge, som klageren i indkomståret 2003 modtog  

 fra B ApS, og som på udbetalingstidspunktet blev kvalificeret som skattefri  

 kørselsgodtgørelse.
Da klageren til sin overraskelse alligevel ikke opfyldte  

 betingelserne for at modtage skattefri kørselsgodtgørelse, ønskede hun den  

 modtagne pengestrøm omkvalificeret til afdrag på gæld, da hun havde et stort  

 tilgodehavende i selskabet.
 Landsskatteretten har i  

 kendelsen tilkendegivet, at det forhold, at klageren ønsker at påføre  

 betalingsstrømmen  

 en ny juridisk etikette, der hedder afdrag på gæld, ikke er omgørelse af en  

 privatretlig disposition.
Det er repræsentantens  

 opfattelse at denne begrundelse er forkert.
Der er i sagen tale om at én type  

 af retlig disposition, nemlig udbetaling af kørselsgodtgørelse, ændres til en  

 anden type retlig disposition, nemlig afdrag på gæld.
Omgørelse kan derfor  

 ikke  

 nægtes med henvisning til, at der ikke foreligger omgørelse af en civilretlig  

 disposition.
 Landsskatteretten har  

 endvidere anført, at den ønskede omgørelse ikke er en  

 selvangivelsesomgørelse,  

 hvilket repræsentanten uenig i.
Repræsentanten har henvist  

 til Højesterets dom af 9. oktober 2006, offentliggjort som SKM2006.629.HR.  

 Repræsentanten har anført, at på baggrund af denne dom er SKM2005.245.LSR  

 ikke  

 længere gældende ret.
Repræsentanten har yderligere anført, at de fem i  

 skatteforvaltningslovens § 29 fastsatte betingelser alle er opfyldte.
Landsskatterettens bemærkninger og begrundelse I det omfang en ansættelse af  

 indkomstskat hviler på en privatretlig disposition, kan told- og  

 skatteforvaltningen  

 tillade, at en efterfølgende ændring af dispositionen tillægges virkning for  

 skatteansættelsen (omgørelse), hvis betingelserne herfor i øvrigt er  

 opfyldte.  

 Det fremgår af skatteforvaltningslovens § 29 (tidligere skattestyrelseslovens  

 §  

 37 C).
Selskabet har i indkomståret  

 2003 udbetalt i alt 62.153 kr. i kørselsgodtgørelse til klageren.  

 Kørselsgodtgørelsen  

 er udbetalt for at godtgøre klageren de erhvervsmæssige kørselsudgifter, som  

 klageren  

 har afholdt på vegne af selskabet.
Klageren har således i forbindelse med  

 arbejdet for selskabet anvendt sin private bil, og klagerens udgift herved er  

 løbende refunderet.
 Udbetalingen af kørselsgodtgørelse  

 er af skattemyndighederne og skatteankenævnet anset for skattepligtig for  

 klageren, idet klageren ikke har modtaget løn fra selskabet.
 I henhold til anmodningen om  

 omgørelse ønskes betalingen af de 62.153 kr. derfor anset som et afdrag på  

 den  

 fordring, som klageren allerede havde på selskabet.
I nærværende sag udbetalte  

 selskabet i indkomståret 2003 i alt 62.153 kr. i kørselsgodtgørelse til  

 klageren.
Som anmodningen om omgørelse er formuleret, skal selskabets  

 betaling  

 af de af klageren afholdte udgifter til kørsel ikke tilbageføres.
Selskabet  

 har  

 således fortsat betalt klagerens kørselsudgifter.
 Anmodningen om omgørelse  

 indeholder dermed ikke et ønske om at omgøre en disposition, men derimod et  

 ønske om at foretage et afdrag på en bestående fordring uden relation til den  

 af klageren foretagne kørsel.
 Da der ikke anmodes om  

 omgørelse af en disposition, falder anmodningen ikke inden for  

 anvendelsesområdet  

 af bestemmelsen i skatteforvaltningslovens § 29.
 På samme måde er der ikke  

 tale om at foretage et valg i selvangivelsen, hvorfor anmodningen heller ikke  

 falder inden for anvendelsesområdet for bestemmelsen i  

 skatteforvaltningslovens  

 § 30.
 Rettens afgørelse af 8.  

 september 2006 stadfæstes.
