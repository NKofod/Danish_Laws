Fremsat den 29. januar 2004 af  

 Kamal Qureshi (SF) og Aage Frandsen (SF) Forslag til folketingsbeslutning om frit lægevalg uafhængigt af afstanden mellem patientens  

 bopæl og lægens praksis Folketinget pålægger regeringen inden udgangen af 2005 at  

 skabe mulighed for frit valg af praktiserende læge uafhængigt af afstanden  

 mellem patientens bopæl og lægens praksis.
Bemærkninger til forslaget Det er forslagsstillernes opfattelse, at der kan være mange  

 gode grunde til at vælge en praktiserende læge, der virker et andet sted end  

 i  

 umiddelbar nærhed af patientens bopæl.
Mulighed for at vælge en læge med  

 praksis i nærheden af arbejdspladsen eller i nærheden af eventuelle børns  

 institutioner eller en læge, man har særlig tillid til, er nogle af dem.
For  

 forslagsstillerne er det afgørende imidlertid ikke, hvilken læge man vælger,  

 hvor vedkommende bor, eller hvorfor man vælger lige netop den læge.
Det  

 afgørende er, at den enkelte person får mulighed for selv at vælge, hvad der  

 passer vedkommende bedst.
Forslagsstillerne mener ikke, at der er faglige  

 grunde, der taler imod en sådan ordning, hvor patienterne får et reelt frit  

 valg af praktiserende læge.
Forslagsstillerne er opmærksomme på landsoverenskomsten  

 mellem Sygesikringens Forhandlingsudvalg og Praktiserende Lægers  

 Organisation,  

 der trådte i kraft pr. 1. april 2003. Herefter får borgerne mulighed for at  

 skifte læge, når de ønsker det, at vælge læge inden for en afstand af 15  

 kilometer samt at vælge en læge med praksis mere end 15 kilometer fra  

 bopælen,  

 såfremt lægen giver sin accept heraf.
Efter forslagsstillernes opfattelse er  

 det imidlertid ikke tilstrækkeligt til at give patienterne et reelt frit  

 valg,  

 da denne valgfrihed fortsat vil være afhængig af lægens accept.
Ved en vedtagelse af det foreliggende beslutningsforslag er  

 der efter forslagsstillernes vurdering  

    

  

 grund til at forvente, at langt hovedparten af patienterne fortsat vil  

 beholde  og ved lægeskift vælge  en læge i lokalområdet, dvs. i  

 nærheden af  

 bopælen og eventuelle børneinstitutioner.
Denne vurdering bygger på det  

 forhold, at en sådan konstruktion fortsat passer bedst ind i hverdagen hos  

 mange.
Derfor mener forslagsstillerne ikke, at der er grund til at frygte, at  

 det bliver et stort problem med patienter, der søger væk fra landkommunerne  

 og  

 ind i byerne, som det er påpeget fra flere sider.
En anden barriere, som der  

 er  

 peget på at en sådan frit valg-ordning kunne medføre, er akut sygdom, hvor  

 lægen skal køre ud til sygebesøg hos en patient, der bor langt fra lægens  

 praksis.
En løsning på dette kunne være vagtlægeordninger, som i dag i vidt  

 omfang bruges uden for lægens almindelige konsultationstid.
 Forslagsstillerne vil med andre ord give patienterne  

 mulighed for frit at vælge præcis den praktiserende læge, der samlet set  

 passer  

 vedkommende bedst.
Skriftlig fremsættelse Kamal Qureshi  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om frit lægevalg uafhængigt af afstanden mellem  

 patientens  

 bopæl og lægens praksis.
(Beslutningsforslag nr.
B 116).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
