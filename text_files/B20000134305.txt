Bekendtgørelse om uddannelser, hvortil  

 der kan opnås  

 uddannelsesgodtgørelse og om uddannelsesaktivitet og  

 indberetningspligt I medfør af § 17, stk. 6, § 27, stk. 1 og  

 § 32 d, stk. 2 i lov om en aktiv arbejdsmarkedspolitik, jf.  

 lovbekendtgørelse nr. 805 af 23. august 2000, som ændret ved lov  

 nr. 1250 af 20. december 2000 og lov nr. 1253 af 20. december 2000,  

 fastsættes efter forhandling med undervisningsministeren:
Kapitel 1 Uddannelsesgodtgørelse til uddannelse til ledige  

 som led i en handlingsplan eller uddannelsesplan § 1. Ledige, der er omfattet af lov om en aktiv  

 arbejdsmarkedspolitik, kan i henhold til denne lovs kapitel 6 få  

 tilbud, jf. dog §§ 2 og 3, om følgende uddannelser:
 1)	Uddannelser i Danmark oprettet ved lov eller i henhold til lov, og i  

 øvrigt uddannelser, der udbydes af uddannelsesinstitutioner, der er  

 oprettet eller godkendt ved lov eller i henhold til lov.
 2)	Uddannelser på Danmarks Forvaltningshøjskole, Den  

 Kommunale Højskole og Dansk Kommunalkursus, dog med den  

 begrænsning, at deltagerne ikke må have en forudgående  

 uddannelse ud over ervhervsuddannelsesniveau.
 3)	Private uddannelser, der berettiger til statens  

 uddannelsesstøtte, eller som er godkendt efter lov om  

 arbejdsmarkedsuddannelser.
 4)	Undervisning i henhold til kapitel 4 i lov om støtte til  

 folkeoplysning; desuden uddannelsesforløb på husholdningsskoler,  

 håndarbejdsskoler, daghøjskoler eller folkehøjskoler.
 5)	Uddannelser, der udbydes af faglige organisationer til deres  

 medlemmer, og som er målrettet imod at skaffe deltagerne  

 beskæftigelse inden for områder, hvor der efter  

 Arbejdsformidlingens skøn er eller kan forventes at opstå mangel  

 på arbejdskraft.
 6)	Uddannelsesforløb, der udbydes med tilskud fra danske  

 myndigheder i overensstemmelse med bestemmelser fastsat i henhold til lov om  

 administrationen af tilskud fra Den Europæiske Socialfond.
 7)	Uddannelser i udlandet, der er oprettet ved lov eller i henhold til  

 lov i det pågældende land, eller som er anerkendt af det  

 pågældende lands nationale uddannelsesmyndigheder.
 § 2. Ledige, der er omfattet af lov om en aktiv  

 arbejdsmarkedspolitik, kan ikke få tilbud om følgende  

 uddannelser, jf. dog § 3:
Lange og mellemlange videregående uddannelser samt korte  

 videregående uddannelser, der som bifag, sidefag eller lignende knytter  

 sig til en forudgående videregående uddannelse, medmindre disse  

 uddannelser udbydes efter lov om åben uddannelse eller tilsvarende  

 lovgivning.
Det samme gør sig gældende for kortere  

 uddannelsesforløb, der gennemføres som led i mellemlange eller  

 lange videregående uddannelser.
Ved afgørelsen af, om der er  

 tale om en mellemlang eller lang videregående uddannelse, tages der  

 udgangspunkt i Dansk Uddannelses Nomenklatur.
 § 3. Arbejdsformidlingen kan med baggrund i  

 retningslinjer fastsat af Det Regionale Arbejdsmarkedsråd og ud fra et  

 konkret skøn over den lediges ønsker og forudsætninger og  

 arbejdsmarkedets behov bevilge uddannelsesgodtgørelse til uddannelser,  

 der ikke er omfattet af § 1, og fravige § 2.
Kapitel 2 Uddannelsesaktivitet og indberetningspligt § 4. En deltager i en uddannelse, som har  

 fået bevilget uddannelsesgodtgørelse i henhold til § 17 i  

 lov om en aktiv arbejdsmarkedspolitik, har pligt til at deltage aktivt i  

 uddannelsen og de dertil knyttede aktiviteter m.m.
 § 5. Uddannelsesstedet skal straks give meddelelse  

 til Arbejdsformidlingen, såfremt begyndelses- eller sluttidspunktet for  

 uddannelsen afviger fra, hvad der er blevet oplyst, jf. dog § 6,  

 stk.1.
 Stk. 2. Uddannelsesstedet kontrollerer løbende, om  

 deltageren overholder pligten efter § 4, jf. dog § 6, stk. 1.  

 Overholder deltageren ikke pligten efter § 4, jf. § 7, skal  

 uddannelsesstedet straks underrette Arbejdsformidlingen herom.
 Stk. 3. Foregår uddannelsen ved flere uddannelsessteder,  

 aftaler disse indbyrdes, hvilket uddannelsessted der varetager opgaverne over  

 for Arbejdsformidlingen i henhold til stk. 1-2.
§ 6. Ved videregående uddannelser, hvor  

 uddannelsesstedet ikke har mulighed for at kontrollere, om deltageren  

 følger uddannelsen aktivt, er det alene deltageren selv, der er  

 forpligtet til straks at meddele Arbejdsformidlingen, hvis der sker  

 afvigelser i forhold til det oprindeligt oplyste med hensyn til uddannelsens  

 påbegyndelse og endelige afslutning.
Deltageren skal desuden selv  

 straks underrette Arbejdsformidlingen, såfremt den  

 pågældende ikke længere deltager aktivt i uddannelsen og de  

 dertil knyttede aktiviteter m.m.
 Stk. 2. Ved deltagelse i Åben Uddannelse eller andre  

 uddannelser, hvor der opkræves betaling, og hvor Arbejdsformidlingen  

 ikke har afholdt udgiften, har deltageren på forlangende pligt til at  

 dokumentere over for Arbejdsformidlingen, at deltagerbetaling er sket.
 Stk. 3. Arbejdsformidlingen og en deltagers  

 arbejdsløshedskasse kan indhente en erklæring fra deltageren,  

 hvor denne på tro og love erklærer at deltage aktivt i  

 uddannelsen og de dertil knyttede aktiviteter.
 Stk. 4. Ved deltagelse i uddannelse i udlandet med  

 uddannelsesgodtgørelse finder stk. 1-3 anvendelse.
§ 7. Når Arbejdsformidlingen modtager  

 underretning om, at en deltager 1)	ikke påbegynder uddannelsen, 2)	ikke deltager aktivt i uddannelsen og de dertil knyttede  

 aktiviteter, 3)	ophører med at deltage i uddannelsen i utide eller 4)	i øvrigt ikke opfylder betingelserne skal Arbejdsformidlingen straks underrette deltagerens  

 arbejdsløshedskasse med henblik på, at udbetalingen af  

 uddannelsesgodtgørelse, herunder eventuelle tilskud til  

 deltagerbetaling og befordringsgodtgørelse, standses.
 Stk. 2. Arbejdsformidlingen træffer derefter  

 afgørelse om, hvorvidt tilbuddet om uddannelse med  

 uddannelsesgodtgørelse skal tilbagekaldes.
 Stk. 3. Når arbejdsløshedskassen modtager  

 underretning, jf. stk. 1, træffer arbejdsløshedskassen  

 afgørelse om at standse udbetalingen af  

 uddannelsesgodtgørelsen, herunder eventuelle tilskud til  

 deltagerbetaling og befordringsgodtgørelse.
 § 8. Under korte afbrydelser i undervisningen i  

 forbindelse med ordinære ferieperioder eller under andre korte  

 afbrydelser, der skyldes uddannelsesstedets forhold, anses uddannelsen ikke  

 for afbrudt.
 Stk. 2. Korte afbrydelser af deltagelse i undervisningen,  

 som skyldes deltagerens forhold, og som kan betegnes som lovligt forfald,  

 medfører heller ikke, at uddannelsen anses for afbrudt.
 Stk. 3. I tilfælde af længerevarende sygdom eller  

 barsel skal deltageren selv straks sørge for underretning af  

 såvel uddannelsesstedet, Arbejdsformidlingen som  

 arbejdsløshedskassen med henblik på, at udbetaling af  

 uddannelsesgodtgørelse, herunder tilskud til deltagerbetaling og  

 befordringsgodtgørelse, standses.
 Stk. 4. Såfremt deltageren følger en uddannelse  

 som nævnt i § 6, stk. 1, gælder pligten til  

 underretning kun over for Arbejdsformidlingen og  

 arbejdsløshedskassen.
 § 9. Bliver enten Arbejdsformidlingen eller en  

 deltagers arbejdsløshedskasse bekendt med omstændigheder, der  

 giver anledning til formodning om, at en deltager ikke længere aktivt  

 deltager i uddannelsen og de dertil knyttede aktiviteter, uden at der dog  

 foreligger underretning fra uddannelsesstedet i henhold til § 5,  

 stk. 2, kan Arbejdsformidlingen eller arbejdsløshedskassen  

 indhente nærmere oplysninger hos uddannelsesstedet om, hvorvidt den  

 pågældende deltager aktivt i uddannelsen, jf. dog § 6,  

 stk. 1.
