Udtalt, at Registertilsynet ikke havde indvendinger imod oprettelsen  

 af et statistikregister vedrørende børns opvækstvilkår.
Endvidere udtalt, at  

 udlevering af adresseoplysninger om undersøgelsespersonerne  

 til Socialforskningsinstituttets interviewkorps ikke kunne anses for en  

 videregivelse i strid med lov om private registre § 18.
 Danmarks Statistik anmodede Registertilsynet om en udtalelse vedrørende  

 et fremsendt udkast til forskrifter for et statistikregister vedrørende børns  

 opvækstvilkår.
 Det fremgik af sagen, at registeret havde til formål at belyse den  

 nuværende situation for unge, der i 1980 som 13 årige var anbragt uden for  

 hjemmet, sammenlignet med en gruppe af jævnaldrende, hvor familien havde fået  

 langvarig bistandshjælp, og en gruppe af tilfældigt udvalgte jævnaldrende.  

 Registeret skulle føres og opbevares i Danmarks Statistik på eget edb-anlæg.
 I henhold til den fremsendte systemorientering skulle undersøgelsen dels  

 belyse, hvorvidt foranstaltningen »anbringelse uden for hjemmet«  

 skabte forudsætninger for en senere tilværelse, hvor de unge klarede sig  

 rimeligt, dels belyse baggrundsforhold, der havde belastet familieforholdene  

 og barnets øvrige opvækstmiljø. Endelig skulle undersøgelsen belyse  

 sammenhængen mellem forskellige anbringelsesforløb og de unges nuværende  

 levevilkår.
Hver undersøgelsesgruppe skulle omfatte et udsnit på 500 personer.
De 3  

 udsnit skulle dannes på grundlag af Befolkningsog Bistandsstatistikregistrene  

 i Danmarks Statistik.
Gennem en spørgeskemaundersøgelse indhentedes  

 oplysninger om de udvalgte personer, som blev suppleret med oplysninger fra  

 Befolknings- og Bistandsstatistikregistrene.
Spørgeskemaundersøgelsen skulle afvikles af  Socialforskningsinstituttets  

 interviewkorps, der således skulle have en adresseliste over  

 undersøgelsespersonerne.
Indsamlingen foregik ved telefoninterview suppleret  

 med besøgsinterview eller postspørgeskemaer for dem, der ikke kunne kontaktes  

 pr. telefon.
Efter det oplyste skulle undersøgelsespersonerne ikke kontaktes  

 yderligere for svar.
Det fremgik endvidere, at den del af registeret, der muliggjorde  

 etablering af forbindelse mellem identifikations- og adresseoplysningerne på  

 den ene side og de øvrige dele af registeret på den anden side, skulle  

 opbevares separat i Danmarks  Statistik.
Den del af registeret, der indeholdt  

 identifikations- og adresseoplysninger måtte kun bringes i anvendelse efter  

 godkendelse af den øverste sikkerhedsansvarlige i Danmarks  Statistik.
 Det fremgik endelig, at det indsamlede materiale skulle bearbejdes og  

 analyseres på grundlag af anonyme registeruddrag af en forsker fra  

  Socialforskningsinstituttet, der var tilknyttet Danmarks  Statistik som  

 videnskabelig konsulent (forskerordningen). Forskeren skulle efter det  

 oplyste ikke have adgang til den del af registeret, der indeholdt  

 identifikationsog adresseoplysninger.  Socialforskningsinstituttet skulle  

 offentliggøre resultaterne i en rapport.
 Registertilsynet udtalte herefter, at man ikke havde indvendinger imod  

 registerets oprettelse til varetagelse af de formål, der fremgik af sagen.
Med hensyn til overgivelsen af adresseoplysninger til  

  Socialforskningsinstituttets interviewkorps i forbindelse med afviklingen af  

 spørgeskemaundersøgelsen var Registertilsynet af den opfattelse, at forholdet  

 i de tilfælde, hvor oplysninger udleveres til et edb-servicebureau eller til  

 andre til brug for disses bearbejdning af oplysninger i forbindelse med en  

 arbejdsopgave, vedkommende efter aftale skal udføre for en offentlig  

 myndighed, normalt vil blive betragtet som en overladelse af oplysninger og  

 ikke som en videregivelse, der er omfattet af lov om offentlige myndigheders  

 registre.
Det er dog i disse tilfælde en betingelse, at oplysningerne alene  

 benyttes af tredjemand i forbindelse med den arbejdsopgave, der skal udføres  

 for den pågældende myndighed.
 Under henvisning hertil fandt Registertilsynet, at Danmarks  Statistiks  

 udlevering af adresseoplysninger om undersøgelsespersonerne  

 til Socialforskningsinstituttets interviewkorps ikke kunne anses for en  

 videregivelse, der var i strid med lovens § 18 og dermed udkastets § 11.
 Registertilsynet foreslog på denne baggrund, at der indarbejdedes en  

 bestemmelse i forskrifternes kapitel 2 om, at  Socialforskningsinstituttets  

 interviewkorps får overladt en adresseliste over undersøgelsespersonerne til  

 brug for gennemførelse af spørgeskemaundersøgelsen.
 Danmarks Statistik har efterfølgende fastsat forskrifter for registeret i  

 overensstemmelse med Registertilsynets udtalelse.
 (* 1) Registertilsynets Årsberetning 1992 side 41.
