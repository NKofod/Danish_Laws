Bekendtgørelse om uddannelsen til  

 Master i Computer-Mediated Communication (MCC) ved Roskilde  

 Universitetscenter I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998 og ved lov nr. 1122 af 29. december 1999, og § 2, stk. 1, og  

 § 11, stk. 2, i lov om universiteter m.fl. (universitetsloven), jf.  

 lovbekendtgørelse nr. 1177 af 22. december 1999, fastsættes:
Kapitel 1 Uddannelsens formål og struktur § 1. Formålet med uddannelsen til Master i  

 Computer-Mediated Communication (MCC-uddannelsen) er at give studerende med  

 praktisk erhvervserfaring en videregående uddannelse i kommunikation  

 ved anvendelse af computerteknologi.
Uddannelsen kvalificerer til  

 løsning af krævende analyse- og formidlingsmæssige  

 opgaver, der involverer ny informations- og kommunikationsteknologi.
Stk. 2. Uddannelsen skal på videnskabeligt grundlag  

 sætte deltagerne i stand til at 1)	forstå de teorier og arbejdsmetoder, der knytter sig til  

 udvikling og vurdering af computermedierede kommunikationssystemer og deres  

 anvendelser, 2)	analysere og evaluere computermediesystemer og deres  

 anvendelser, 3)	planlægge, designe og udvikle computermedieprodukter ud fra  

 æstetiske, funktionelle og formidlingsmæssige synspunkter og 4)	forstå og udnytte computermedieprodukter til formidling i en  

 given social og kulturel sammenhæng og inden for forskellige  

 genrer.
 § 2. Uddannelsen er en erhvervsrettet,  

 videregående deltidsuddannelse, der udbydes som åben uddannelse  

 ved Roskilde Universitetscenter.
 Stk. 2. Undervisningsministeriet kan godkende, at uddannelsen  

 eller en del heraf udbydes af eller henlægges til andre  

 institutioner.
Stk. 3. Uddannelsen er normeret til 1  

 studenterårsværk.
Et studenterårsværk er en  

 fuldtidsstuderendes arbejde i et år og svarer til 60 point i European  

 Credit Transfer System (ECTS-point).
 Stk. 4. Uddannelsen tilrettelægges som  

 deltidsundervisning inden for en tidsramme på to år.
 Stk. 5. Uddannelsen kan tilrettelægges som  

 heltidsundervisning inden for en tidsramme på et år, jf.  

 § 2, stk. 5, i lov om åben uddannelse.
Stk. 6. Uddannelsen skal være afsluttet inden 6 år  

 efter studiestart.
Institutionen kan, hvor der foreligger usædvanlige  

 forhold, dispensere herfra.
 § 3. Den, der har gennemført  

 MCC-uddannelsen, har ret til at betegne sig MCC (Master i Computer-Mediated  

 Communication).
Kapitel 2 Adgangskrav m.v.
 § 4. Følgende uddannelser giver adgang til  

 MCC-uddannelsen:
 1)	Bacheloruddannelsen i journalistik ved Syddansk Universitet.
 2)	Et-fags bacheloruddannelsen i kommunikation eller journalistik ved  

 Roskilde Universitetscenter.
 3)	Journalistuddannelsen og diplomuddannelsen i journalistik ved  

 Danmarks Journalisthøjskole.
 Stk. 2. Institutionen kan efter regler i studieordningen  

 godkende, at andre lange eller mellemlange videregående uddannelser,  

 bacheloruddannelser eller diplomuddannelser inden for områder, der er  

 relevante for MCC-uddannelsen, giver adgang til uddannelsen.
Stk. 3. Ansøgere til MCC-uddannelsen skal ud over at  

 opfylde adgangskravene efter stk. 1 eller stk. 2 have mindst 3  

 års relevant erhvervserfaring - ansøgere med en  

 kandidatuddannelse dog mindst 2 år - efter gennemført  

 adgangsgivende uddannelse og skal besidde sproglige færdigheder i  

 engelsk, der kvalificerer ansøgeren til at følge et  

 engelsksproget undervisningsforløb.
Institutionen kan i  

 studieordningen fastsætte krav om aflæggelse af supplerende  

 prøver.
Stk. 4. Institutionen kan give adgang til MCC-uddannelsen for  

 ansøgere, der ikke opfylder betingelserne i stk. 1 eller  

 stk. 2, hvis ansøgeren skønnes at have de  

 nødvendige forudsætninger for at kunne gennemføre  

 uddannelsen.
Kravet om mindst 3 års, respektive mindst 2 års,  

 relevant erhvervserfaring, jf. stk. 3, kan dog ikke fraviges.
 § 5. Institutionen fastsætter antallet af  

 personer, der kan optages på uddannelsen.
Kapitel 3 Uddannelsens tilrettelæggelse og indhold § 6. MCC-uddannelsen omfatter 2 moduler af hver 1  

 års varighed på deltid og tilrettelægges som en  

 vekselvirkning mellem undervisning i relevante fagområder,  

 projektarbejde, seminarer og workshops.
§ 7. MCC-uddannelsens fagkreds omfatter  

 kernefagene kommunikation, datalogi, journalistik samt interaktions- og  

 navigationsdesign.
Uddannelsen omfatter yderligere obligatoriske kurser og  

 seminarer, herunder i kommunikationsteori og mediesociologi, design af  

 brugergrænseflader, faglig formidling i computermedier, projektstyring  

 i computermedieproduktion samt valgfrie fag.
 § 8. Som afslutning på MCC-uddannelsen  

 udarbejdes et afgangsprojekt, der skal ligge inden for uddannelsens  

 formål, jf. § 1. Afgangsprojektet skal have et omfang svarende til  

 mindst 12 ECTS-point.
 § 9. I uddannelsen indgår i det omfang, det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
 § 10. Institutionen fastsætter i en  

 studieordning indhold og omfang angivet i ECTS-point af de kernefag og andre  

 uddannelseselementer, herunder obligatoriske kurser og valgfrie fag, der  

 indgår i MCC-uddannelsen.
Kapitel 4 Eksamen m.v.
 § 11. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (censorbekendtgørelsen).
Kapitel 5 Studieordningen § 12. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning, jf. § 8 i universitetsloven.
 Stk. 2. Studieordningen skal indeholde:
 1)	Adgangskrav, jf. § 4, stk. 2.
 2)	Mål for samt indhold og rækkefølge af de enkelte  

 kernefag og øvrige uddannelsesele- menter opgjort i ECTS-point.
 3)	Angivelse af, hvilke fag der er obligatoriske, og hvilke fag der er  

 valgfrie.
 4)	Beskrivelse af undervisningsformer, jf. § 6.
 5)	Regler om afgangsprojektet, jf. § 8.
 6)	Regler om eksamen, herunder prøvers placering i  

 uddannelsesforløbet og eventuelle muligheder for valg af  

 prøveformer.
 7)	Eventuelle særlige krav til undervisnings- og  

 eksamensfordringer, herunder eventuelle bundne forudsætninger i  

 studieforløbet.
 8)	Merit.
 Stk. 3. Det skal fremgå af studieordningen, at  

 institutionen, når det findes begrundet i usædvanlige forhold,  

 kan dispensere fra de regler i studieordningen, der alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til aftagerrepræsentanter.
Derudover indhentes en udtalelse fra  

 censorformandskabet, jf. censorbekendtgørelsen.
 Stk. 5. Studieordningen og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af nye studieordninger og ved  

 væsentlige ændringer af studieordningen fastsættes  

 overgangsregler i studieordningen.
 Stk. 7. Studieordninger og ændringer af studieordninger  

 sendes til orientering til censorerne, andre uddannelsesinstitutioner, der  

 udbyder uddannelsen, jf. § 2, stk. 2, og  

 Undervisningsministeriet.
Kapitel 6 Andre regler § 13. Beståede uddannelseselementer ved en  

 institution, som udbyder uddannelsen efter denne bekendtgørelse,  

 ækvivalerer tilsvarende uddannelseselementer ved andre  

 uddannelsesinstitutioner, der udbyder uddannelsen, jf. § 2,  

 stk. 2.
Stk. 2. Institutionen kan herudover i hvert enkelt  

 tilfælde eller ved almindelige regler i studieordningen godkende, at  

 gennemførte uddannelseselementer fra en anden dansk eller udenlandsk  

 videregående uddannelse træder i stedet for uddannelseselementer,  

 der er omfattet af denne bekendtgørelse.
Afgørelsen  

 træffes på grundlag af en faglig vurdering af ækvivalensen  

 mellem de berørte uddannelsesdele.
 Stk. 3 Ved godkendelse efter stk. 2 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 14. Undervisningsministeriet kan tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Undervisningsministeriet træffer  

 afgørelse om at dispensere fra bekendtgørelsens regler,  

 når det findes begrundet i usædvanlige forhold, bortset fra de  

 tilfælde, der er nævnt i § 2, stk. 6, § 4,  

 stk. 4, og § 13, stk. 2.
§ 15. Institutionens afgørelser i henhold  

 til bekendtgørelsen kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen til ministeriet vedlagt udtalelsen og klagerens eventuelle kommentarer  

 hertil.
 Stk. 2. Fristen for indgivelse af klage er 2 uger fra den dag,  

 afgørelsen er meddelt den pågældende.
 § 16. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 17. Bekendtgørelsen træder i kraft den 1.  

 september 2000.
