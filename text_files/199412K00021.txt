Nr LSF 21 Forslag til Lov om ændring af ophavsretsloven Fremsat af kulturministeren (Jytte Hilden) den 26. oktober 1994 Vedtaget ved tredjebehandling den 8. december 1994 Lov nr. 1103 af 21/12/1994 § 1 I lov om ophavsretten til litterære og kunstneriske værker, jf.  

 lovbekendtgørelse nr. 714 af 8. september 1993, som ændret ved § 8 i lov nr.  

 449 af 30. juni 1993, affattes § 54, stk. 2, således:
»Stk. 2. Nægter et radio- eller fjernsynsforetagende uden  

 rimelig grund at give samtykke til, at dets udsendelser samtidig og uden  

 ændringer fordeles over kabelanlæg, eller tilbydes en sådan fordeling på  

 urimelige vilkår, kan det i stk. 1 omtalte nævn på begæring meddele den  

 fornødne tilladelse og fastsætte nærmere vilkår herfor.
Afgørelse om  

 fastsættelse af vederlag kan dog, for så vidt angår udsendelser, som omfattes  

 af § 22 a, kun træffes på grundlag af krav fremsat af foretagendet gennem den  

 i § 22 a, stk. 3, nævnte fællesorganisation.
Bestemmelserne i § 22 a, stk. 4  

 og 5, finder tilsvarende anvendelse på de i 2. pkt. nævnte  

 vederlagskrav.« § 2 Loven træder i kraft den 31. december 1994.
§ 3 Loven gælder ikke for Færøerne og Grønland, men kan ved kgl. anordning  

 sættes helt eller delvis i kraft for Færøerne og Grønland med de afvigelser,  

 som de særlige færøske eller grønlandske forhold tilsiger.
Oprindeligt fremsat forslag § 1 I lov om ophavsretten til litterære og kunstneriske værker, jf.  

 lovbekendtgørelse nr. 714 af 8. september 1993, affattes § 54, stk. 2,  

 således:
» Stk. 2. Nægter et radio- eller fjernsynsforetagende uden  

 rimelig grund at give samtykke til, at dets udsendelser samtidig og uden  

 ændringer fordeles over kabelanlæg, eller tilbydes en sådan fordeling på  

 urimelige vilkår, kan det i stk. 1 omtalte nævn på begæring meddele den  

 fornødne tilladelse og fastsætte nærmere vilkår herfor.
Afgørelse om  

 fastsættelse af vederlag kan dog, for så vidt angår udsendelser, som omfattes  

 af § 22 a, kun træffes på grundlag af krav fremsat af foretagendet gennem den  

 i § 22 a, stk. 3, nævnte fællesorganisation.
Bestemmelserne i § 22 a, stk. 4  

 og 5, finder tilsvarende anvendelse på de i 2. pkt. nævnte  

 vederlagskrav.« § 2 Loven træder i kraft den 31. december 1994.
§ 3 Loven gælder ikke for Færøerne og Grønland, men kan ved kgl. anordning  

 sættes helt eller delvis i kraft for Færøerne og Grønland med de afvigelser,  

 som særlige færøske eller grønlandske forhold tilsiger.
Bemærkninger til lovforslaget Forslaget har til formål inden den 1. januar 1995 at gennemføre visse  

 ændringer i den kompetence, der i ophavsretslovens § 54, stk. 2, er tillagt  

 et særligt nævn til at træffe afgørelse i sager, hvor der ikke mellem  

 kabelanlæg og radio- og fjernsynsforetagender kan opnås enighed om vilkårene  

 for samtidig og uændret fordeling af radio- og fjernsynsprogrammer over  

 kabelanlæg.
Det er nødvendigt at gennemføre ændringerne inden den 1. januar 1995, da  

 det ellers efter art. 12, stk. 2, i EF-direktivet af 27. september 1993 om  

 radio- og tv-udsendelse via satellit og viderespredning pr. kabel ikke vil  

 være muligt for Danmark på længere sigt at udnytte den foreslåede udvidede  

 nævnskompetence, som man fra dansk side under forhandlingerne om direktivet  

 tillagde afgørende betydning.
Efter direktivets art. 12, stk. 3, sammenholdt  

 med art. 14, stk. 1, kan en sådan ordning i en overgangsperiode foreløbig  

 opretholdes indtil den 1. januar 2003. Direktivet findes som bilag 2 til  

 lovforslaget.
 Bestemmelsen i § 54, stk. 2, blev i 1985 gennemført som et supplement, for  

 så vidt angår radiofoniernes kabelspredningsrettigheder, til den  

 tvangslicensordning, som samtidig blev gennemført ved lovens § 22 a  

 (Copy-Dan-kabellicensen), for så vidt angår ophavsmændenes og de udøvende  

 kunstneres kabelspredningsrettigheder. (Lov nr. 274 af 6. juni 1985).  

 Tvangslicensordningen blev gennemført af et bredt flertal i Folketinget på  

 baggrund af betænkninger afgivet af Mediekommissionen.
Ordningen havde til formål at sikre, at alment tilgængelige radio- og  

 fjernsynsprogrammer, herunder også udenlandske, frit skulle kunne fordeles  

 over de danske kabelanlæg samtidig og uden ændringer mod betaling af vederlag  

 til rettighedshaverne.
Vederlaget blev senere fastsat ved kendelse af det i  

 lovens § 54, stk. 1, omtalte nævn (Tvangslicensnævnet).
I praksis har ordningen i forhold til radiofonierne fungeret på den måde,  

 at Copy-Dan's kabelsektor har opkrævet vederlag på vegne af alle grupper af  

 rettighedshavere, også radiofonierne.
I forhold til sidstnævnte har  

 opkrævningen været baseret på en samarbejdsaftale mellem Copy-Dan og UBOD  

 (Union of Broadcasting Organizations in Denmark). Samarbejdsaftalens  

 eksistens indgår som en betingelse for Kulturministeriets godkendelse af  

 Copy-Dan som opkrævningsberettiget fællesorganisation efter lovens § 22 a,  

 stk. 3.
 Efter satellit- og kabeldirektivets art. 8, stk. 2, skal  

 Copy-Dan-tvangslicensordningen for kabelspredning senest den 1. januar 1998  

 være afskaffet og erstattet med en eneretsordning baseret på kollektiv  

 rettighedsforvaltning, jf. direktivets art. 8, stk. 1, og art. 9.
Kulturministeriet har på denne baggrund overvejet, om den gældende  

 lovbestemte licensordning efter lovens § 22 a bør opretholdes indtil 31.  

 december 1997, eller om den i direktivet indeholdte ordning med kollektiv  

 rettighedsforvaltning bør gennemføres allerede pr. 1. januar 1995. Da den i  

 direktivet indeholdte aftalebaserede ordning på en række punkter indeholder  

 forskellige løsningsmuligheder, har ministeriet fundet det mest  

 hensigtsmæssigt indtil videre at opretholde den gældende tvangslicensordning  

 efter § 22 a og benytte tiden indtil 1997 til en nærmere undersøgelse af, på  

 hvilken måde den fremtidige ordning bedst kan tilrettelægges.
Ministeriets  

 standpunkt er under behandlingen af det generelle forslag til en ny  

 ophavsretslov i foråret 1994 blevet accepteret af de implicerede parter.  

 (Lovforslag nr.
L 197, fremsat den 9. februar 1994).
 Formålet med ændringsforslaget er at sikre, at Danmark i forbindelse med  

 den senere afskaffelse af Copy-Dan-tvangslicensordningen kan erstatte denne  

 med en aftalebaseret ordning, som indeholder en mulighed for tvangsmæssig  

 afgørelse i forhold til alle grupper af rettighedshavere, også radiofonier, i  

 tilfælde af misbrug af eneretten.
Efter den gældende bestemmelse i § 54, stk. 2, kan et særligt nævn træffe  

 afgørelse i tilfælde, hvor der ikke mellem radiofonier og kabelanlæg kan  

 opnås enighed om vilkårene for samtidig og uændret fordeling af danske og  

 udenlandske radio- eller fjernsynsudsendelser over kabelanlæg.
Denne  

 bestemmelse omfatter kun radiofoniernes såkaldte signalret, men ikke de  

 rettigheder vedrørende programindholdet, som radiofonierne måtte have  

 erhvervet fra andre, f.eks. ansatte medarbejdere.
Endvidere er det efter  

 gældende ret tvivlsomt, om bestemmelsen omfatter programmer, der overføres  

 via kommunikationssatellit.
Forslaget til en ændret formulering af § 54, stk. 2, indebærer, at det  

 særlige nævns kompetence gøres generel, dvs. at nævnet i forhold til  

 radiofonierne bliver kompetent til at træffe afgørelse med hensyn til alle  

 typer af kabelspredningsrettigheder, som en radiofoni måtte sidde inde med,  

 og i forhold til alle typer af programmer, også  

 kommunikationssatellitprogrammer.
For så vidt angår programmer, der omfattes  

 af den gældende tvangslicensordning i § 22 a, opretholdes den gældende  

 bestemmelse om, at afgørelse om fastsættelse af vederlag, som et radio- eller  

 fjernsynsforetagende måtte gøre krav på i forbindelse med kabelspredning af  

 sådanne programmer, kun kan træffes på grundlag af krav fremsat af  

 foretagendet gennem den efter § 22 a godkendte fællesorganisation (Copy-Dan).  

 I § 54, stk. 2, 3. pkt., opretholdes endvidere henvisningen til § 22 a, stk.  

 4 og 5. Dette indebærer bl.a., at de særlige forældelsesregler, som gælder  

 for vederlagskrav, der skal gøres gældende gennem fællesorganisationen, også  

 vil gælde i forhold til radio- og tv-foretagender, i det omfang deres krav  

 skal gøres gældende gennem denne organisation.
 Det bemærkes, at nævnet med forbehold af almindelig domstolskontrol efter  

 § 54, stk. 1, har den endelige administrative afgørelse.
 Tidsmæssigt er det som nævnt nødvendigt at gennemføre forslaget særskilt i  

 forhold til det generelle forslag til en ny ophavsretslov, som påregnes  

 genfremsat i januar 1995. Dette skyldes, at det efter art. 12, stk. 2, i  

 satellit- og kabeldirektivet ikke vil være muligt for Danmark på længere sigt  

 at udnytte den foreslåede udvidede nævnskompetence, hvis den ikke er  

 gennemført i dansk lovgivning inden den 1. januar 1995.
 Den almindelige opfyldelse af satellit- og kabeldirektivet vil af  

 lovgivningssystematiske grunde blive foreslået gennemført i forbindelse med  

 det generelle forslag til ny ophavsretslov.
Lovforslaget medfører ikke direkte økonomiske eller personalemæssige  

 konsekvenser for staten, amtskommunerne eller kommunerne.
De indirekte  

 økonomiske, herunder erhvervsøkonomiske, konsekvenser, som måtte følge af  

 kendelser afsagt af det i ophavsretslovens § 54 omtalte nævn, og omfanget af  

 den brug af beskyttede værker m.v., som sådanne kendelser måtte lede til, kan  

 der efter sagens natur ikke gives nogen oplysning om.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 54, stk. 2, affattes således:
» Stk. 2. Nægter et radio- eller fjernsynsforetagende uden  

 rimelig grund at give samtykke til, at dets udsendelser samtidig og uden  

 ændringer fordeles over kabelanlæg, eller tilbydes en sådan fordeling på  

 urimelige vilkår, kan det i stk. 1 omtalte nævn på begæring meddele den  

 fornødne tilladelse og fastsætte nærmere vilkår herfor.
Afgørelse om  

 fastsættelse af vederlag kan dog, for så vidt angår udsendelser, som omfattes  

 af § 22 a, kun træffes på grundlag af krav fremsat af foretagendet gennem den  

 i § 22 a, stk. 3, nævnte fællesorganisation.
Bestemmelserne i § 22 a, stk. 4  

 og 5, finder tilsvarende anvendelse på de i 2. pkt. nævnte  

 vederlagskrav.« § 54. Såfremt der ikke kan opnås enighed om størrelsen af vederlag  

 i henhold til §§ 14, 15 a, stk. 3, 16, 17, 18, 19, 22, 22 a, 25 og 47, kan  

 hver af parterne forelægge spørgsmålet for et af kulturministeren nedsat  

 særligt nævn.
Nævnet har den endelige administrative afgørelse.
Ministeren  

 fastsætter de nærmere regler for nævnets virksomhed.
Stk. 2. Nægter et radio- eller fjernsynsforetagende efter § 48,  

 stk. 1, at give samtykke til, at foretagendets radio- eller  

 fjernsynsudsendelser samtidig og uden ændringer fordeles over kabelanlæg,  

 eller kan der ikke opnås enighed om vilkårene for en sådan fordeling, kan det  

 i stk. 1 omtalte nævn på begæring af hver af parterne meddele den fornødne  

 tilladelse og fastsætte nærmere vilkår herfor.
Afgørelse om fastsættelse af  

 vederlag kan dog af nævnet kun træffes på grundlag af krav fremsat af radio-  

 eller fjernsynsforetagendet gennem den i § 22 a, stk. 3, nævnte  

 fællesorganisation.
Bestemmelsen i § 22 a, stk. 4 og 5, finder tilsvarende  

 anvendelse.
§ 22 a.
Værker, som udsendes i radio eller fjernsyn, må fordeles  

 over kabelanlæg og videreudsendes til almenheden ved hjælp af radioanlæg, når  

 dette sker uden ændringer og samtidig med, at udsendelsen finder sted.
Stk. 2. Ophavsmanden har krav på vederlag.
Dette gælder dog ikke,  

 når radio- eller fjernsynsudsendelser modtages ved hjælp af egen  

 fællesantenne og fordeles over kabelanlæg, som ikke omfatter mere end 25  

 tilslutninger i en bygning eller i en gruppe af nærtliggende bygninger.
 Stk. 3. Vederlagskravet kan kun gøres gældende af en af  

 kulturministeren godkendt fællesorganisation, som omfatter ophavsmænd,  

 udøvende kunstnere og andre rettighedshavere, herunder radio- eller  

 fjernsynsforetagender og fotografer, hvis værker, præstationer,  

 frembringelser og billeder anvendes i radio- eller fjernsynsudsendelser i  

 Danmark.
Stk. 4. Vederlagskravet påhviler ejeren af anlægget.
Er det  

 vederlag, som ejeren skal betale, fastsat som et beløb pr. tilslutning, er  

 brugeren af den enkelte tilslutning pligtig at betale ejeren et beløb, som  

 svarer dertil.
Kulturministeren kan fastsætte nærmere regler om  

 vederlagsopkrævningen.
Stk. 5. Fællesorganisationens vederlagskrav forældes efter 3 år  

 fra udløbet af det år, i hvilket udnyttelsen fandt sted.
Forældelsen afbrydes  

 ved skriftligt påkrav fra fællesorganisationen.
Ophavsmandens krav mod  

 fællesorganisationen forældes efter 3 år fra udløbet af det år, i hvilket  

 udnyttelsen fandt sted.
Forældelsen afbrydes ved skriftligt påkrav fra  

 rettighedshaveren.
