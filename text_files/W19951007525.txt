Klager var ikke klageberettiget Denne kendelse vedrører alene spørgsmålet om, hvorvidt behandlingen af  

 klagen kan fremmes, eller klagen skal afvises, fordi klageren ikke kan anses  

 som part.
 Sagens forløb efter det oplyste :
Den 5. august 1992 indgav bestyrelsen for K Andelskassen X-by anmeldelse  

 om betalingsstandsning til skifteretten i Y-by.
Det blev herefter forsøgt at  

 rekonstruere andelskassen.
Den 22. og 23. september 1992 foretog  

 Finanstilsynet en gennemgang af andelskassens engagementer.
Herefter indgav  

 Finanstilsynet den 24. september 1992 i medfør af § 47 d, stk. 1, i lov om  

 banker og sparekasser mv. konkursbegæring mod kassen, da en rekonstruktion  

 måtte anses for udelukket.
Det beskikkede tilsyn under betalingsstandsningen  

 og kassens formand havde erklæret sig enig heri.
Ved kendelse af 25.  

 september 1992 tog skifteretten i Y-by andelskassen under konkursbehandling.  

 Kendelsen, der blev kæret til Vestre Landsret af A, blev stadfæstet af  

 landsretten den 25. september 1992. Da Finanstilsynets undersøgelse viste, at  

 andelskassen ikke opfyldte bank- og sparekasselovens solvenskrav, jf. § 21,  

 og da det under betalingsstandsningen frem til den 25. september 1992 ikke  

 havde vist sig muligt for andelskassens bestyrelse at opfylde lovens  

 kapitalkrav, inddrog Finanstilsynet ved skrivelse af 11. november 1992 i  

 medfør af § 43, stk. 2, i lov om banker og sparekasser m.v. tilladelsen for  

 kassen, der var under konkurs, til at drive pengeinstitutvirksomhed.
Ved en foreløbig skrivelse af 20. oktober 1992 har kæregruppen ved A  

 klaget over Finanstilsynets behandling af sagen K Andelskassen X-by.  

 Skrivelsen er senere fulgt op bl.a. ved skrivelse af 8. december 1992  

 vedrørende Finanstilsynets afgørelse af 11. november 1992 om inddragelse i  

 henhold til § 43, stk. 2, i lov om banker og sparekasser af andelskassens  

 tilladelse til at drive pengeinstitutvirksomhed.
Under den foreløbige  

 behandling i ankenævnets formandsskab af spørgsmålet om, hvorvidt kæregruppen  

 kunne anses for klageberettiget, meddelte klageren i skrivelse af 12. maj  

 1993, at man ønskede klagesagen sat i bero på behandlingen af en fornyet  

 henvendelse til Finanstilsynet.
Ved skrivelse af 28. maj 1993 meddelte  

 formanden for ankenævnet herefter klageren, at klagen foreløbig ville blive  

 stillet i bero, men at spørgsmålet om hvorvidt klageren kunne anses for  

 klageberettiget ville blive forelagt for ankenævnet til endelig afgørelse,  

 såfremt behandlingen af klagen blev aktuel.
Den 10. januar 1994 har klageren  

 anmodet ankenævnet om at behandle den del af klagen, som vedrører  

 Finanstilsynets afgørelse af 11. november 1992. Parterne har herefter haft  

 lejlighed til at udtale sig specielt om formalitetsspørgsmålet, senest ved  

 Finanstilsynets skrivelse af 1. juli 1994. Finanstilsynet har bl.a. oplyst,  

 at det fremgår af sædvanlige indberetninger til Finanstilsynet, at A var  

 direktør for andelskassen, indtil hendes beføjelse pr. 14. februar 1992 af  

 bestyrelsen blev overført til B.
 Pr. 15. februar 1992 bestod andelskassens direktion og bestyrelse af  

 følgende:
Direktion: B Bestyrelse: C (fm.), D, E, F, G, H og I.
 Pr. 3. maj 1992 blev G erstattet i bestyrelsen af J.
Den 4. september 1992 anmeldtes D som formand for bestyrelsen i stedet for  

 C.
Af bestyrelsen udgik E.
 Direktionen var herefter fortsat B.
 Bestyrelsen bestod herefter af D (fm.), H, C, F, J og I.
Finanstilsynet har endvidere henvist til, at kun den der er part i sagen,  

 jf. bank- og sparekasselovens § 50 b, stk. 5, kan indbringe en afgørelse  

 truffet af Finanstilsynet i henhold til bank- og sparekasseloven eller  

 forskrifter udstedt i medfør af loven for Industriministeriets  

 Erhvervsankenævn efter § 52 b i bank- og sparekasseloven.
Part og dermed  

 klageberettiget er efter § 50 b, stk. 5, alene det institut, som en  

 undersøgelse efter bank- og sparekasselovens § 50 b, stk. 1, vedrører.
Det  

 fremgik da også tydeligt af forarbejderne til bestemmelsen, idet det af  

 bemærkningerne til lovforslaget vedrørende § 50 b, stk 5, bl.a. fremgår  

 »at stk. 5 fastsætter regler om, hvem der kan anses som part i henhold  

 til Finanstilsynet, når tilsynet efter lovens § 50 b, stk. 1, undersøger  

 enkelte pengeinstitutters forhold.
Der foretages herved en præcisering af  

 forvaltningslovens partsbegreb, således at det alene er det pengeinstitut,  

 hvis forhold undersøges, der kan anses som part.
Dette betyder blandt andet,  

 at andre end pengeinstituttet, selvom de pågældende måske har interesse i  

 sagen, ikke har mulighed for for eksempel aktindsigt ...«.
Det følger  

 heraf, at A hverken som direktør eller medlem af bestyrelsen, da den  

 afgørelse, der begæres påklaget blev truffet af Finanstilsynet den 11.  

 november 1992, kan anses som part.
Det fremgår af sagen, at klagen oprindeligt blev indgivet af A senere  

 tiltrådt af L på »kæregruppens« vegne.
Sammensætningen af  

 kæregruppen fremgik ikke.
En række navngivne andelshavere i K Andelskassen,  

 X-by under konkurs har i marts 1994 tiltrådt den klage, som A har indgivet  

 til ankenævnet.
Endvidere har C den 12. april 1994 bekræftet, at han som  

 medlem af bestyrelsen for K Andelskassen X-by på konkurstidspunktet,  

 tiltrådte den klage som A har indgivet til Industriministeriets  

 Erhvervsankenævn.
A har under henvisning bl.a. hertil og til at Vestre  

 Landsret tog sagen under påkendelse gjort gældende at være klageberettiget.
 Ankenævnet udtaler:
Det fremgår af bank- og sparekasselovens § 50 b, stk. 5, at alene det  

 pengeinstitut, som Finanstilsynets undersøgelse og afgørelse retter sig imod  

 kan anses som part og dermed berettiget efter samme lovs § 52 b til at  

 indbringe afgørelsen for ankenævnet.
Herefter kan andelshavere, herunder A,  

 eller C, der som et enkelt medlem af bestyrelsen på tidspunktet for  

 afgørelsen den 11. november 1992 først ca. 1 1/2 år senere tiltrådte den  

 indgivne klage, ikke anses for klageberettiget efter bank- og  

 sparekasseloven.
 Derfor afvises klagen.
