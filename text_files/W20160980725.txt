Skrivelse om, hvorvidt et medlem af et byråd, der har vedtaget et bødeforelæg for overtrædelse af § 54, stk. 1, nr. 1, jf. § 6, stk. 1, i lov om radiofrekvenser, er valgbar (Valgbarhedsnævnets skrivelse af 10. maj 2016 til et byråd) Ved e-post af 16. december 2015 har byrådet i X kommune i henhold til § 101, stk. 4, i lov om kommunale og regionale valg, jf. lovbekendtgørelse nr. 363 af 2. april 2014, indberettet til Valgbarhedsnævnet, at byrådsmedlem N.
N. har vedtaget et bødeforelæg på 10.000 kr. for overtrædelse af § 54, stk. 1, nr. 1, jf. § 6, stk. 1, i lov om radiofrekvenser.
 Det fremgår af sagen, at pågældende i tiden forud for den  uden tilladelse udstedt af IT- og Telestyrelsen havde anvendt GPS-udstyr på frekvens Y MHz, hvilket medførte forstyrrelser for X Havn, som har tilladelse til at anvende frekvens Y MHz.
 I den anledning skal det meddeles, at Valgbarhedsnævnet har fundet, at den begåede handling ikke i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.
 Den pågældende må derfor anses for valgbar.
