Skriftlig fremsættelse (28. februar  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov ophævelse af lov om en generel  

 arbejdsmiljøafgift.
(Lovforslag nr.
L 147).
 Efter regeringens opfattelse fremstår den  

 incitamentspakke, som den tidligere regering fik indført, herunder  

 ikke mindst den generelle arbejdsmiljøafgift, i høj grad med et  

 fiskalt sigte, som overskygger sigtet med at forbedre  

 arbejdsmiljøet.
Der er således ringe sandsynlighed for, at alle de  

 penge, der opkræves, føres tilbage til virksomhederne.
Samtidig  

 udgør afgiften i sammenhæng med den indførte certifikats-  

 og tilskudsordning en bureaukratisk og dyr ordning, som kun i meget ringe  

 grad tilskynder virksomhederne til at forbedre arbejdsmiljøet.
 Derfor ønsker regeringen i samarbejde med  

 arbejdsmarkedets parter at finde en mere hensigtsmæssig måde at  

 fremme et godt arbejdsmiljø end den nuværende afgifts- og  

 tilskudsordning.
 Som en konsekvens heraf foreslår regeringen, at lov  

 om en generel arbejdsmiljøafgift ophæves, og at den tilknyttede  

 tilskudsordning ophæves via en ændring af lov om  

 arbejdsmiljøcertifikat til virksomheder og om statstilskud til  

 virksomheder med certifikat.
 Idet jeg i øvrigt henviser til lovforslaget og  

 bemærkninger hertil, skal jeg anbefale lovforslaget til Folketingets  

 velvillige behandling.
