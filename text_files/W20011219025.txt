Tre medlemmer fandt, at det påklagede udsagn om, at klagers  

 ægtefælle er ansat i sygeplejestillingen på Endelave,  

 indgik i en naturlig sammenhæng i bladets dækning af sagen om  

 ansættelse af øens læge, og at det ikke af artiklen  

 fremgik, at klager skulle have handlet på en usaglig måde i  

 forbindelse med ansættelsen af øens læge og  

 ægtefællens ansættelse som sygeplejerske.
Under disse  

 omstændigheder havde bladet ikke fornøden grund til at indhente  

 en udtalelse fra klager inden offentliggørelsen af artiklen, og god  

 presseskik var derfor ikke tilsidesat.
 Et medlem fandt , at det påklagede udsagn sammenholdt med artiklens  

 øvrige indhold kunne virke agtelsesforringende for klager, idet  

 udtalelsen kunne opfattes på den måde, at der var en  

 sammenhæng mellem klagers rolle i ansættelsen af øens  

 læge og Horsens Kommunes ansættelse af klagers  

 ægtefælle som sygeplejerske på øen, og at bladet  

 burde have forelagt artiklen for klager inden offentliggørelsen.  

 Medlemmet fandt, at bladet havde handlet i strid med god presseskik.
I overensstemmelse med stemmeflertallet udtalte Pressenævnet ikke  

 kritik af bladet.
Dissens.
Kendelse fra Pressenævnet i sag nr.  

 39/2001 [K] har klaget til Pressenævnet over en artikel  

 bragt i Horsens Folkeblad den 28. marts 2001, idet han mener, at god  

 presseskik er tilsidesat.
Af artiklen bragt i bladet den 28. marts 2001 med  

 overskriften "Amtet overhører øboere i  

 lægesag" fremgår det af en mindre overskrift, at "Ny læge på Endelave ansat -  

 øboere ville have en anden." Af brødteksten til artiklen fremgår, at "ENDELAVE: - Vejle amt har valgt at vende det  

 døve øre til et stort flertal på Endelave, der har  

 ønsket deres tidligere læge genansat.
Amtet har nu ansat en helt  

 anden." I artiklen hed det:
 "- Vi har ansat den bedst kvalificerede, siger  

 vicekontorchef  Britta  Kastberg fra Vejle Amt.
- Men vi har virkelig ønsket at få vores  

 gamle læge igen, vi var rigtig glade for ham og hans kone.
Det er  

 utroligt, at man slet ikke vil lytte til os, siger  Anna  Marie  

  Søvang, der er beboer på Endelave.
 Anna  Marie  Søvang har stået i spidsen for  

 en underskriftsindsamling, der endte med, at 100 ud af ca. 120  

 stemmeberettigede på Endelave skrev under på, at de gerne ville  

 have deres "gamle" læge,  Poul  Heiselberg, igen.
Sagde selv op Han var læge på øen frem til oktober  

 sidste år, da han sammen med sin kone forlod Endelave efter en  

 uoverensstemmelse med Horsens Kommune.
 Uoverensstemmelsen opstod, da  Heiselbergs kone ikke fik  

 den sygeplejestilling, som hun mente kommunen havde stillet hende i  

 udsigt.
 Siden har amtet flere gange forsøgt at få  

 stillingen som læge på øen besat, og undervejs har  Poul  

  Heiselberg skiftet mening og søgt sin gamle stilling.
Men hverken beboernes appel eller  Poul  Heiselbergs  

 ansøgning har gjort indtryk på amtet, der i stedet har ansat den  

 57-årige  Lone  Wright fra København.
Hun har tidligere  

 været vikar på øen og starter i sit nye job den 1.  

 september.
- Hvorfor har I overhørt beboernes  

 ønske? - Det har vi heller ikke.
Vi har informeret beboerne om,  

 at  Poul  Heiselbergs ansøgning ville blive behandlet seriøst,  

 men vi har valgt at ansætte den bedst kvalificerede, siger  Britta  

  Kastberg.
-  Heiselberg er tidligere læge på  

 øen, 100 ud af 120 øboere ønsker ham tilbage, gør  

 det ham ikke ekstra kvalificeret? - Det vil jeg ikke diskutere med dig.
I øvrigt  

 søgte  Lone  Wright jo ikke, da vi i sin tid ansatte  Poul  

  Heiselberg.
 Men selv om vicekontorchefen i amtet ikke synes, at  

 beboerne er blevet overhørt, så føler de selv, at de er  

 det:
- Folk er oprevet, og vi er både skuffede og kede af  

 det.
Det er svært at forstå, hvorfor amtet overhører os,  

 siger  Anna  Marie  Søvang.
Det rumler Men stikker man en finger i jorden på Endelave,  

 så rumler det med røster om, at bestyrelsen og formanden for  

 beboerforeningen på Endelave ikke er gået helt i takt med  

 beboerne.
 Formanden [K] har sammen med tre ansatte i amtet siddet i  

 ansættelsespanelet, og ifølge de oplysninger Folkebladet har,  

 har [K] ikke stemt for en genansættelse af  Poul  Heiselberg.
 Og allerede da der var lagt op til underskriftsindsamling,  

 og [K] blev spurgt, om det var en god idé, svarede han, at det mente  

 han ikke, de (beboerne) ville bare lide et nederlag.
 Omvendt sidder bestyrelsen inde med fortrolige oplysninger  

 om sagen, som ikke kan komme frem, men som måske kunne kaste lys over  

 det hele - og også den side af sagen, der går på, at  

 bestyrelsesformandens kone i dag har den sygeplejestilling, som i sin tid  

 startede hele sagen.
Det har ikke været muligt at få en kommentar  

 fra formand [K], der er bortrejst i denne uge, og beboerforeningens  

 næstformand,  Lars  Knudsen, ønsker ikke at udtale  

 sig." Klageren har oplyst, at han er formand for Endelave  

 Beboerforening og varetager den praktiske kontakt mellem Endelave, Horsens  

 Kommune og Vejle Amt.
Han deltog med hensyn til stillingen som læge  

 på øen som observatør uden stemmeret i  

 ansættelsessamtaler, der fandt sted på Amtsgården i Vejle  

 den 16. marts 2001.
 Klageren har oplyst, at han ved hjemkomst fra rejse blev  

 konfronteret med to artikler, hvor især den fra onsdag den 28. marts  

 2001 er af en sådan karakter, at han anmoder Pressenævnet om at  

 vurdere den.
Klageren har anført, at det, der især virker  

 stødende, - og er med til at nedsætte klagers agtelse - er  

 udtalelse i artiklens sidste spalte om, at " også den side af  

 sagen, der går på, at bestyrelsesformandens kone i dag har den  

 sygeplejerskestilling, som i sin tid startede sagen". Der er tale om en  

 grov beskyldning mod såvel Horsens Kommune, der er ansættende  

 myndighed, som mod klager for at have misbrugt "systemet" for at  

 få ansat sin hustru.
Den formulering, som bladet benytter, kan kun  

 opfattes negativt, og klager - og mange andre - opfatter dette som en  

 insinuation om, at klager som formand for Endelave Beboerforening skulle have  

 fået ægtefællen ansat i sygeplejestillingen.
Bladet  

 kolporterer løse rygter, og det kan undre så meget mere, at  

 bladet ikke har spurgt Horsens Kommune, inden klagers troværdighed  

 drages i tvivl.
Det er klart, at klager må blive inddraget i sagen,  

 når han som Endelaves repræsentant har siddet i  

 ansættelsespanelet som observatør uden stemmeret, men fra at  

 have medvirket i et amtsligt ansættelsesudvalg er der dog et spring til  

 at have fået sin kone anbragt i et kommunalt  

 ansættelsesforhold.
 Klageren har yderligere anført, at bladets artikler  

 har haft den konsekvens, at klager på et offentligt møde den 4.  

 april 2001 blev stærkt angrebet på sin hæderlighed, og  

 enkelte mødedeltagere havde mistet tilliden til ham.
Klageren har oplyst, at stillingen som sygeplejerske  

 på Endelave blev opslået i fagtidsskriftet  

 "Sygeplejersken" nr. 40/06 okt. 2000, og at klagers  

 ægtefælle reflekterede på dette ved fremsendelse af  

 ansøgning dateret den 16. oktober 2000. Efter  

 ansættelsessamtalen startede ægtefællen i stillingen den 1.  

 november 2000. Klager har ikke - pr. brev, personligt eller telefonisk -  

 på noget tidspunkt har haft kontakt til Horsens Kommune herom.
Klager  

 har således hverken lod eller del i den anførte  

 ansættelse, og med bopæl et så lille sted som Endelave (165  

 beboere) er det dels helt ude af proportioner med sådanne indlæg,  

 dels er det så stærkt sårende, at Pressenævnet  

 bør handle.
Bladet har oplyst, at man i en række artikler har  

 beskrevet et forløb, hvor læge  Poul  Heiselberg først  

 forlod en stilling som læge på Endelave, dernæst  

 søgte stillingen igen, bakkedes op af en underskriftsindsamling og  

 endte med ikke at få stillingen.
I starten af forløbet - i  

 forbindelse med opsigelsen - skrev lægen i et brev til øens  

 beboere, at årsagen til, at han valgte at forlade øen, var, at  

 hans hustru ikke fik en ledig stilling som hjemmesygeplejerske på  

 øen.
 Bladet har oplyst, at den stilling siden er blevet besat  

 med klagers hustru, og at dette var bladets baggrund for at skrive, at det  

 hørte med i billedet, at "bestyrelsesformandens kone i dag har  

 den stilling, som i sin tid startede hele sagen".
Bladet har anført, at man ikke har anklaget Horsens  

 Kommune eller klager for at have misbrugt "systemet". Bladet har  

 ikke engang antydet dette.
Men bladet har forsøgt så sagligt,  

 som det er muligt, at fremdrage de forhold, der har haft indflydelse på  

 sagsforløbet.
Det har været svært, fordi ikke alle har  

 villet lægge navn til deres udtalelser, men bladet har i sidste omgang  

 taget udgangspunkt i, at 100 ud af ca. 120 stemmeberettigede beboere på  

 øen har skrevet under på, at de gerne ville have  Poul  

  Heiselberg tilbage - og at de ansættende myndigheder er gået  

 imod dette massive ønske.
 Bladet har afslutningsvis anført, at klager til  

 enhver tid er velkommen til at fremsætte sine synspunkter i bladet.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
 Oplysninger, som kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
 Tre medlemmer - Axel Kierkegaard, Tage Clausen og  

 Kirsten Dyregaard - udtaler:
 Vi finder, at det påklagede udsagn om, at klagers  

 ægtefælle er ansat i sygeplejestillingen på Endelave,  

 indgik i en naturlig sammenhæng i bladets dækning af sagen om  

 ansættelse af øens læge.
Det er vor opfattelse, at det ikke af artiklen  

 fremgår, at klager skulle have handlet på en usaglig måde i  

 forbindelse med ansættelsen af øens læge og  

 ægtefællens ansættelse som sygeplejerske.
Vi finder, at  

 bladet under disse omstændigheder ikke havde fornøden grund til  

 at indhente en udtalelse fra klager inden offentliggørelsen af  

 artiklen, og  at god presseskik derfor ikke er tilsidesat.
 Et medlem - Finn Rowold - udtaler:
 Jeg finder, at det påklagede udsagn sammenholdt med  

 artiklens øvrige indhold kan virke agtelsesforringende for klager,  

 idet udtalelsen kan opfattes på den måde, at der er en  

 sammenhæng mellem klagers rolle i ansættelsen af øens  

 læge og Horsens Kommunes ansættelse af klagers  

 ægtefælle som sygeplejerske på øen.
Jeg finder, at bladet - uanset, at man forgæves  

 havde forsøgt at få klagers kommentar, og uanset at foreningens  

 næstformand ikke ønskede at udtale sig om sagen - burde have  

 forelagt klager udsagnet inden offentliggørelsen af den del af  

 artiklen, der angik sammenhængen mellem ansættelsen af  

 øens læge og klagers ægtefælles ansættelse som  

 sygeplejerske.
Jeg finder, at det påklagede udsagn ikke var en så  

 nødvendig del af beskrivelsen af ansættelsen af øens  

 læge, at bladet ud fra en aktualitetsvurdering ikke kunne afvente  

 klagers eventuelle bemærkninger.
Jeg finder således, at bladet  

 har handlet i strid med god presseskik, og at Pressenævnet må  

 udtale sin kritik af bladet.
 I overensstemmelse med stemmeflertallet udtaler  

 Pressenævnet ikke kritik af bladet.
