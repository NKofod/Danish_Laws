 Bekendtgørelse om Hovedstadens  

 Udviklingsråds låntagning og meddelelse af garantier m.v.
 I medfør af § 12 i lov nr. 354 af 2. juni 1999 om Hovedstadens  

 Udviklingsråd fastsættes:
 § 1. Hovedstadens Udviklingsråd kan optage  

 lån, hvis rådet samtidig deponerer et beløb efter reglerne  

 om deponering i bekendtgørelse om kommunernes låntagning og  

 meddelelse af garantier m.v.
 Stk. 2. Hovedstadens Udviklingsråd kan endvidere optage  

 lån, hvis Københavns og Frederiksberg Kommuner samt  

 Københavns, Roskilde og Frederiksborg Amtskommuner efter  

 fordelingsnøglen i § 11, stk. 2, i lov om Hovedstadens  

 Udviklingsråd samtidig deponerer et beløb efter reglerne om  

 deponering i bekendtgørelse om kommunernes låntagning og  

 meddelelse af garantier m.v.
 § 2. Til Hovedstadens Udviklingsråds  

 låntagning henregnes:
 1)	Lån optaget af Hovedstadens Udviklingsråd.
 2)	Lån for hvilke Hovedstadens Udviklingsråd  

 garanterer.
 3)	Den del af lån optaget af kommunale fællesskaber,  

 interessentskaber, andelsselskaber, aktieselskaber, anpartsselskaber,  

 selvejende institutioner og lignende med Hovedstadens Udviklingsråds  

 deltagelse, som kan henføres til rådet.
 4)	Indgåelse af aftaler, herunder leje- og leasingaftaler, om  

 benyttelse af ejendomme, lokaler m.v., eller aftale om drift af  

 institutioner, hvis etablering kan sidestilles med en anlægsopgave, som  

 Hovedstadens Udviklingsråd kan varetage.
 5)	Den del af aftaler, herunder leje- og leasingaftaler, indgået  

 af kommunale fællesskaber, interessentskaber, andelsselskaber,  

 aktieselskaber, anpartsselskaber, selvejende institutioner og lignende med  

 Hovedstadens Udviklingsråds deltagelse, om benyttelse af ejendomme,  

 lokaler m.v., hvis etablering kan sidestilles med en anlægsopgave, som  

 Hovedstadens Udviklingsråd kan varetage.
 6)	Indestående prioriteter, der overtages, og pantebreve, der  

 udstedes til sælger i forbindelse med erhvervelse af fast ejendom.  

 Indestående prioriteter og sælgerpantebreve opgøres til  

 kurs 80. Lån med en restløbetid på 3 år eller  

 derunder opgøres dog til restgældens nominelle beløb.
 7)	Kassekredittræk, som ikke omfattes af bestemmelsen i § 5,  

 stk. 3. Sådanne lån medregnes med det beløb, der ved  

 årets udgang er trukket på lånet ud over det ved  

 årets begyndelse trukne beløb.
§ 3. Hovedstadens Udviklingsråd kan ikke  

 uden indenrigsministerens godkendelse indgå en aftale, herunder leje-  

 og leasingaftale, om benyttelse af ejendomme, lokaler, anlæg m.v.,  

 inventar, driftsmidler eller apparatur, der før aftalens  

 indgåelse har været i rådets eje.
Indenrigsministeren  

 fastsætter betingelser for godkendelsen, herunder de nærmere  

 vilkår for deponering.
 § 4. Ved lånoptagelse, hvor deponering ikke  

 foretages af rådet, skal Københavns og Frederiksberg Kommuner  

 samt Københavns, Roskilde og Frederiksborg Amtskommuner umiddelbart  

 efter lånoptagelsen underrettes herom.
§ 5. Lån kan optages som annuitetslån  

 eller serielån.
Løbetiden må ikke overstige 25  

 år.
Stk. 2. Lån kan endvidere optages som stående  

 lån eller lån med en afdragsfri periode.
Løbetiden for  

 sådanne lån må højst være på 15 år  

 og med et afdragsforløb, der højst giver en gennemsnitlig  

 løbetid på 10 år.
 Stk. 3. Hovedstadens Udviklingsråds kassekredit må  

 maksimalt andrage 50 kr. pr. indbygger i hovedstadsområdet, jf. lov om  

 Hovedstadens Udviklingsråd.
 Stk. 4. Hovedstadens Udviklingsråd kan indgå  

 terminsforretninger og anvende valutaoptioner og renteoptioner med henblik  

 på kurs- og rentesikring i forbindelse med lånoptagelse og  

 betaling af renter og afdrag, såfremt der foreligger en konkret  

 forpligtelse til at betale renter og afdrag henholdsvis at modtage eller  

 betale et beløb i fremmed valuta.
Stk. 5. Hovedstadens Udviklingsråd kan omlægge  

 lån ved hjælp af swap-aftaler.
Med henblik på kurs- og  

 rentesikring kan der i denne forbindelse anvendes optioner.
 Stk. 6. Hovedstadens Udviklingsråd kan indgå  

 salgs- og tilbagekøbsaftaler vedrørende obligationer  

 (REPO-forretninger). Hovedstadens Udviklingsråd kan endvidere udstede  

 certifikater med løbetid på mindre end 1 år.
 § 6. Garanti for lån kan kun meddeles,  

 såfremt lånet opfylder de for låntagning gældende  

 vilkår, jf. § 5, stk. 1 og 2.
 § 7. Hovedstadens Udviklingsråd kan ikke  

 uden indenrigsministerens samtykke afgive tilsagn om regelmæssige  

 ydelser og lignende, som rådet ikke efter lovgivningen er forpligtet  

 til at præstere.
§ 8. Hovedstadens Udviklingsråd kan ikke  

 uden indenrigsministerens samtykke pådrage rådet solidarisk  

 hæftelse gennem indtræden i en forening, en institution, et  

 selskab eller lignende.
Samtykke er dog ikke fornødent, dersom  

 Hovedstadens Udviklingsråd alene hæfter med sit indskud, og der  

 ikke pådrages Hovedstadens Udviklingsråd forpligtigelser med  

 hensyn til eventuelle yderligere indskud.
 Stk. 2. Hovedstadens Udviklingsråd kan dog uden samtykke  

 efter stk. 1 optage lån i realkreditinstitutter og i  

 KommuneKredit, uanset om rådet ved lånoptagelsen indtræder  

 som medlem af den långivende forening, samt hæfte for lån  

 til finansiering af leasingkontrakter, som KommuneLeasing optager i  

 KommuneKredit.
 § 9. Indenrigsministeren kan, når  

 særlige grunde taler herfor, efter ansøgning meddele  

 Hovedstadens Udviklingsråd dispensation fra kravet om deponering ved  

 lånoptagelse.
 § 10. Bekendtgørelsen træder i kraft den 1. juli  

 2000 og har virkning fra og med regnskabsåret 2000.
