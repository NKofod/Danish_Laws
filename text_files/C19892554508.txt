GENERELT 1. Fortjenttegnet, der benævnes FORTJENSTTEGNET FOR  

 GOD TJENESTE I FORSVARETS RESERVE (FFR); præges i sølv og fremstiller på de  

 ene side; Den kongelige stifter, Hendes Majestæt Dronning Margrethe den IIs  

 kronede navnetræk med omskrift: 16 APRIL 1978, samt FOR GOD TJENESTE, og på  

 den anden side: En egekrans med indskrift 25 år.
Enhver, der tildeles fortjensttegnet, og som er uniformeret, bærer  

 fortjensttegnet som angivet i det til enhver tid gældende uniformsreglement.  

 Det bæres i rødt bånd med 2 smalle, hvide midterstriber, og det er tilladt  

 også at bære det til civil påklædning.
Til denne påklædning bør  

 fortjensttegnet bæres ved højtidelige lejligheder.
TILDELING 2. Fortjensttegnet kan tildeles militært personel af  

 forsvarets reserve med et ansættelsesområde, der omfatter Forsvarsministeriet  

 med tilhørende myndigheder og institutioner.
 Tildeling af fortjensttegnet foretages af Forsvarskommandoen og foregår  

 årligt den 16. april.
ERHVERVELSE 3. Adgang til at få fortjensttegnet tildelt har  

 enhver, der ved siden af civile beskæftigelse har stået til rådighed i  

 forsvarets reserve i 25 år efter det fyldte 20. år, når pågældende i øvrigt  

 opfylder de i det følgende anførte betingelser:
a.
Betingelsen om det fulde åremål er opfyldt, når de perioder, hvor den  

 pågældende har påtaget sig rådighedspligt, tillige med tidligere tjeneste i  

 forsvaret efter det fyldte 20. år, sammenlagt udgør 25 års tjenestetid.
Det  

 er dog yderligere en betingelse, at der i den samlede tjenestetid indgår en  

 uafbrudt periode med rådighedspligt på mindst 8 år.
b.
Personel af reserven, hvem fortjensttegnet tildeles, skal den 16 APR  

 pågældende år være antaget på kontrakt om rådighedspligt.
c.
Fortjensttegnet kan ikke tildeles personel af reserven, der tidligere  

 har erhvervet eller som ifølge kontraktansættelse eller anden ansættelsesform  

 har mulighed for at erhverve et af de for god tjeneste i forsvaret  

 stadfæstede hæderstegn.
 For at kunne få fortjensttegnet tildelt må den pågældende være kendt som  

 en person, der gennem god tjeneste i forsvarets reserve og ulastelig vandel i  

 sit private liv har gjort sig værdig til at bære dette tegn.
BEREGNING AF TJENESTETID 4. Følgende tjenesteformer indgår ved beregning af de  

 fulde 25 års tjenestetid, alt efter det fyldt 20. år:
a.
Værnepligtstjeneste.
b.
Almindelig rådighedspligt eller begrænset rådighedspligt (hvor der er  

 forrettet tjeneste inden for kontraktperioderne), idet der dog for opnåelse  

 af de fulde 25 års tjenestetid kræves, at der indgår en uafbrudt periode med  

 rådighedspligt på mindst 8 år.
c.
Tidligere tjenestemandsansættelse i forsvaret som officer eller  

 tidligere ansættelse på kontrakt som befalingsmand og/eller menig i  

 forsvaret, idet der dog for opnåelse af de fulde 25 års tjenestetid kræves,  

 at der indgår mindst 8 års tjeneste i reserven med uafbrudt rådighedspligt  

 (hvor der er forrettet tjeneste inden for kontraktperioderne).
INDBERETNING 5. Personelforvaltende myndigheder indberetter årligt  

 01 JAN om det Personel af forsvarets reserve, der 16 APR det pågældende år  

 opfylder betingelserne for tildeling.
 Indberetningerne foretages på FMI vare nr. 576. 077.
UDLEVERING 6. a.
Fortjensttegnet overbringes på passende måde.
b.
De, der tildeles fortjensttegnet, er fritaget for i den anledning at  

 søge audiens.
AFLEVERING 7. Den, hvem fortjensttegnet er tildelt, beholder det  

 til sin død, med mindre den pågældende gør sig skyldig i et sådant forhold,  

 som ville have udelukket tildeling af fortjensttegnet, i hvilket tilfælde det  

 ville være at tilbagelevere.
 Når nogen, hvem fortjensttegnet er tildelt, afgår ved døden, indsendes det  

 tildelte fortjensttegn til Forsvarskommandoen.
 Skulle forsvarets myndigheder få kundskab om, at nogen, hvem  

 fortjensttegnet er tildelt, skulle have vist et forhold, der kunne gøre den  

 pågældende uværdig til at beholde fortjensttegnet, skal der straks afgives  

 indberetning herom til Forsvarskommandoen.
