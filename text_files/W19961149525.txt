Ansættelseskontraktens varighed Reference:  KSL § 48 E, LV 1995 D.B.5.1 og 2 Departementet har erklæret sig enig med Told- og Skattestyrelsen i,  

 at en person, der i øvrigt opfylder betingelserne for at opnå  

 beskatning efter KSL § 48E, men som indgår en aftale om  

 ansættelse for en periode på mere end 36 måneder, ikke kan  

 opnå 25 pct. beskatning efter KSL § 48E, jf. stk. 1, hvoraf det  

 fremgår, at fuldt skattepligtige, kan vælge 25 pct.-beskatning  

 "af vederlag, der tjenes i henhold til ansættelseskontrakt af mindst 6  

 og højst 36 måneders samlet varighed...".
Hvis en person herefter ønsker at forlænge kontrakten er der  

 mulighed for 48 måneders forlængelse, jf. stk. 7, som  

 ændret ved lov nr. 398 af 22. maj 1996. Den ansættelseskontrakt,  

 der forlænges, skal udløbe senest samtidigt med 36  

 måneders perioden, jf. pkt. 4 c i cirkulæret.
Det vil sige, at  

 det forudsættes, at der forud for forlængelsen har været en  

 eller flere ansættelseskontrakter af en samlet varighed på  

 maksimalt 36 måneder.
