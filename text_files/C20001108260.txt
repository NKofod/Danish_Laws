Vejledning om installation af åbne  

 sprinkleranlæg/vandtågeanlæg i maskinrum i skibe under 24  

 meter 1 Anvendelse Vejledningen finder anvendelse for installation af  

 åbne sprinkleranlæg/vandtågeanlæg i maskinrum i alle  

 skibstyper med en længde »L« på under 24 meter, som ikke er  

 omfattet af Meddelelser fra Søfartsstyrelsen B og D (nye D er af 1.  

 maj 1999).
2 Definitioner .1 »Åbent  

 sprinkleranlæg/vandtågeanlæg«: Et anlæg som  

 består af et rørsystem med åbne sprinklerdyser, som via en  

 hovedstopventil er forbundet til en vandpumpe eller vandtank under tryk.
 .2 »Maskinrum«: Et rum hvor der er installeret maskineri  

 med indvendig forbrænding.
 .3 »L«: Som defineret i målingskonventionen  

 (69).
3 Tekniske krav .1 Sprinklerdyserne/tågedyserne skal opfylde  

 bestemmelserne i Meddelelser fra Søfartsstyrelsen B, Kapitel II-2,  

 regel 10 eller være godkendt i henhold til MSC/Circ.668 inklusive  

 ændringerne i MSC/Circ.728, tillæg A og B.
 .2 Anlægget skal kunne udløses manuelt, men  

 derudover kan automatisk afløb/udløsning tillades.
 .3 Rørsystemet skal være udført af  

 galvaniserede stålrør eller rør af tilsvarende kvalitet,  

 som er dimensioneret i henhold til en anerkendt beregningsmetode1)  og trykprøvet til 1,5 gange  

 arbejdstrykket.
 .4 Anlægget skal være konstrueret til at  

 modstå de påvirkninger det kan blive udsat for i et maskinrum,  

 temperaturer, stød og rystelser, fugtighed, tilstopning, korrosion mv.  

 Komponenterne i det beskyttede maskinrum skal endvidere kunne modstå  

 den varme, som kan forekomme under en brand i rummet.
.5 Anlægget skal kunne forsynes med vand i 30  

 minutter under det krævede tryk via en fast installeret pumpe eller  

 tryktank.
Pumpe, tryktank og energiforsyning skal være anbragt uden for  

 det beskyttede rum.
.1 En pumpe kan energiforsynes fra en fast installeret  

 dieselmotor eller et generatoraggregat.
Sådanne anlæg skal kunne  

 startes inden for 45 sekunder via to startmuligheder, hvoraf den ene skal  

 være elektrisk.
Pumpen må også anvendes som  

 nødbrandpumpe, hvis pumpen samtidig kan levere de krævede  

 vandmængder til sprinkleranlægget og brandledningen.
Pumpen skal  

 have forbindelse til en separat søventil og et let tilgængeligt  

 filter anbragt uden for det beskyttede rum.
.2 En tryktank skal være forsynet med alarm for  

 høj og lav vandstand samt for lavt tryk.
Alarmerne skal være  

 anbragt ved styrepladsen og skal være både hørlige og  

 synlige.
Tankens tryk og vandmængde skal kunne reguleres via en egnet  

 pumpe.
I særlige lukkede anlæg kan kravet om en egnet  

 reguleringspumpe frafaldes.
.6 Anlægget skal kunne startes og betjenes fra et  

 let tilgængeligt sted uden for rummet.
På stedet skal være  

 opsat en betjeningsinstruktion på dansk.
 .7 Anlæggets elektriske komponenter skal have en  

 kapslingsgrad på IP 54.
.8 Anlægget skal være udført  

 således, at pumpe eller tryktank kan afprøves periodisk.
Hele  

 rørsystemet med dyser skal endvidere være oplagt således,  

 at det kan drænes og gennemblæses med luft.
 .9 Vedligeholdelsesinstruktion og eventuelle anbefalede  

 reservedele skal forefindes om bord.
 .10 Forinden anlægget installeres skal det under .1  

 nævnte godkendelsescertifikat fremsendes til Søfartsstyrelsen  

 tillige med principtegninger og beregninger.
 .11 Efter installation skal anlægget afprøves  

 og godkendes af Søfartsstyrelsen.
 1)   Hvor  

 Hazan-Williams-metoden anvendes skal C-faktoren for galvaniserede rør  

 være 100 og for rustfrie rør 150.
