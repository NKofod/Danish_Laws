(Til alle amtsråd og  

 kommunalbestyrelser) I henhold til § 45, stk. 2, i lov om tjenestemænd i staten, folkeskolen og  

 folkekirken er der den 10. juni 1980 indgået nedenstående aftale mellem  

 undervisningsministeriet og Danmarks Lærerforening om ændringer i aftale af  

 15. december 1975 om lønanciennitet for folkeskolens tjenestemænd, jfr.  

 undervisningsministeriets cirkulære af 16. december 1975 om lønanciennitet  

 for folkeskolens tjenestemænd.
§ 1 1. Efter § 6, stk. 4, indsættes som nyt stk. 5:
»Stk. 5.  Undervisningsvirksomhed efter den 1.  

 august 1980 som tjenestemandsansat eller tjenestemandslignende ansat lærer i  

 staten, ved amtskommunale enkeltfagskurser, ved institutioner, der oppebærer  

 100 pct. tilskud fra staten, samt ved døgninstitutioner medregnes ligeledes  

 som anført i stk. 2.« 2. Det hidtidige stk. 5 i § 6 ændres således:
»Stk. 6.  Anden undervisningsvirksomhed, herunder  

 virksomhed som timelærer forud for 1. august 1970 og den i stk. 5 nævnte  

 undervisningsvirksomhed forud for 1. august 1980, ved det kommunale  

 skolevæsen, anerkendte skoler eller eksamenskursus i Danmark, herunder  

 Færøerne og Grønland, samt ved de af Dansk Skoleforening administrerede  

 skoler i Sydslesvig medregnes under forudsætning af, at virksomheden har omfattet mindst halvdelen, dog forud for 1. august  

 1980 mindst 2/3, af det for vedkommende stilling på det pågældende tidspunkt  

 fastsatte fulde løntimetal eller - hvor intet bestemt løntimetal er fastsat -  

 mindst samme brøkdel som ovenfor nævnt af det for lærere i folkeskolen på  

 vedkommende tidspunkt gældende normale løntimetal, at ansættelsen har haft en sammenhængende varighed af mindst 6 måneder  

 ved samme skolevæsen eller institution - ved vekslende timetal kan enkelte  

 måneder af en sådan medregnes, såfremt løntimetallet i disse har udgjort  

 mindst halvdelen, dog forud for 1. august 1980 mindst 2/3, af fuldt timetal -  

 og at virksomheden er udført efter den pågældendes 22. år.« 3. I § 6 ændres stk. 6 og stk. 7 til stk. 7 og stk. 8.
 4. § 8, nr. 4, ændres således:
§ 2 Aftalen har virkning fra 1. august 1980.
 Undervisningsministeriet, den 20. juni  

 1980.
 P.m.v.
 e.b.
Inge Rostrup fm.
