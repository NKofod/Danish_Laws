Betænkning afgivet af  

 Uddannelsesudvalget den 7. maj 2002 Betænkning over Forslag til lov om gennemsigtighed og  

 åbenhed i uddannelserne m.v.
[af  

 undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 20. marts 2002 og var til 1.  

 behandling den 12. april 2002. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren oversendte den  

 27. marts 2002 de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Foreningen af Frie Ungdoms- og Efterskoler.  

 Undervisningsministeren har over for udvalget kommenteret den skriftlige  

 henvendelse til udvalget.
Deputationer Endvidere har Foreningen af Frie Ungdoms- og Efterskoler  

 mundtligt over for udvalget redegjort for sin holdning til lovforslaget.
Spørgsmål Udvalget har stillet 8 spørgsmål til  

 undervisningsministeren til skriftlig besvarelse, som denne har besvaret. 2  

 af udvalgets spørgsmål og undervisningsministerens svar  

 herpå er optrykt som bilag 2 til betænkningen.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse ved 3. behandling.
Socialdemokratiet, Socialistisk Folkeparti, Det Radikale  

 Venstre og Kristeligt Folkeparti er for åbenhed og gennemsigtighed i  

 uddannelsessystemet, men mener, at det er den enkelte uddannelsesinstitution,  

 der selv afgør, hvilke oplysninger og hvorledes oplysninger om  

 institutionen skal offentliggøres.
Partierne er imod  

 offentliggørelse af gennemsnitskarakterer på skoleniveau, fordi  

 et karaktergennemsnit ikke indeholder relevante informationer for at kunne  

 vurdere kvaliteten og resultatet af skolens arbejde.
Det er ikke muligt at  

 følge, hvorledes den enkelte elev har udviklet sig personligt og  

 fagligt.
Derfor giver karaktergennemsnit et falsk billede af skolens arbejde.  

 Med lovforslaget flyttes fokus fra skolens egentlige arbejde og skolens  

 indhold og hverdag til det udvendige og kvantitative, bare fordi der kan  

 kommunikeres med tal.
Det er en forkert prioritering.
Karakterer skal bruges  

 af eleven, forældrene og klassen sammen med læreren til en  

 drøftelse af indsatsen og arbejdet.
Så giver karakterer  

 mening.
Partierne er desuden imod, at undervisningsministeren vil  

 fastlægge en centralt bestemt model for skolernes og institutionernes  

 hjemmeside.
Lovforslaget betyder mere statslig regulering og kontrol.
 Socialdemokratiet, Socialistisk Folkeparti, Det Radikale  

 Venstre og Kristeligt Folkeparti kan således ikke støtte  

 lovforslaget.
 Enhedslisten bemærker, at lovforslagets titel er  

 »gennemsigtighed og åbenhed«, men at lovforslaget reelt handler om  

 rangordning af landets skoler gennem offentliggørelse af  

 karaktergennemsnit.
 Det fremhæves i et utal af høringssvarene, at  

 offentliggørelse af karaktergennemsnit er en rigtig dårlig  

 idé, bl.a. fordi karakterer grundlæggende ikke siger noget som  

 helst om en elevs kunnen, og da overhovedet ikke noget om undervisningens  

 kvalitet.
 Karaktererne siger mest om elevernes sociale baggrund og  

 forældrenes uddannelsesniveau, og karaktergennemsnittet siger derfor  

 mere om, hvilke elever en skole har.
Karaktererne siger meget, meget lidt om en meget, meget  

 lille del af skolernes arbejde.
Enhedslisten skal i den forbindelse erindre  

 om, at folkeskolen også skal medvirke til en elevs alsidige personlige  

 udvikling og altså ikke kun den faglige kunnen.
Den skal skabe  

 sådanne rammer for oplevelse, virkelyst og fordybelse, at eleverne  

 udvikler erkendelse, fantasi og lyst til at lære.
 Med lovforslaget risikeres det, at de svageste elever  

 bliver kastebold mellem skolerne, da ingen skoler vil være interesseret  

 i de svageste elever, fordi de jo trækker karaktergennemsnittet ned.  

 Sammenligning af et karaktergennemsnit betyder i resten af verdens lande, at  

 der kommer en rangordning mellem A- og B-skoler, og det ville være mærkeligt, hvis  

 Danmark skulle være en undtagelse herfra.
Lovforslaget er tydeligvis et søm i den  

 fælles, offentlige folkeskoles ligkiste, som regeringen med stor fryd  

 vil hamre i.
Det vil Enhedslisten under ingen omstændigheder være  

 med til, og Enhedslisten vil efter et regeringsskifte arbejde hårdt  

 på at få denne lov ændret.
 Et mindretal i udvalget (V, DF og KF) indstillet  

 lovforslaget til vedtagelse uændret.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning Folketingssalen.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Hans Kristian Skibby (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Jeppe Kofod (S)  

 Lene Jensen (S)  Thomas Adelskov (S)  

  Aage Frandsen (SF)  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 175 Bilagsnr.
Titel 1 Høringssvar og høringsnotat, fra undervisningsministeren 2 Meddelelse om kopi af 3 høringssvar, der ikke var gengivet i fuld  

 tekst i forbindelse med oversendelse af høringssvarene 3 Tidsplan for udvalgets behandling af lovforslaget 4 Spm. 1 om erfaringerne fra andre lande med offentliggørelse af  

 karaktergennemsnit, til undervisningsministeren Spm. 2 om, i hvilke europæiske lande der ifølge lovgivningen  

 er krav om offentliggørelse af karaktergennemsnit, til  

 undervisningsministeren 5 Spm. 3, om skolerne selv må bestemme, hvor på deres hjemmeside  

 karaktergennemsnittet offentliggøres, til undervisningsministeren Spm. 4, om skolerne på deres hjemmeside må tilkendegive, at  

 offentliggørelsen af karaktergennemsnit sker som følge af  

 lovgivningen, til undervisningsministeren 6 Henvendelse af 19/4-02 fra Foreningen af Frie Ungdoms- og Efterskoler 7 Spm. 5 om kommentar til henvendelse af 19/4-02 fra Foreningen af Frie  

 Ungdoms- og Efterskoler, til undervisningsministeren 8 1. udkast til betænkning 9 Svar på spm. 5 om kommentar til henvendelse af 19/4-02 fra  

 Foreningen af Frie Ungdoms- og Efterskoler, fra undervisningsministeren 10 Svar på spm. 1 om erfaringerne fra andre lande med  

 offentliggørelse af karaktergennemsnit, fra  

 undervisningsministeren Svar på spm. 2 om, i hvilke europæiske lande der ifølge  

 lovgivningen er krav om offentliggørelse af karaktergennemsnit, fra  

 undervisningsministeren 11 Svar på spm. 3, om skolerne selv må bestemme, hvor på  

 deres hjemmeside karaktergennemsnittet offentliggøres, fra  

 undervisningsministeren Svar på spm. 4, om skolerne på deres hjemmeside må  

 tilkendegive, at offentliggørelsen af karaktergennemsnit sker som  

 følge af lovgivningen, fra undervisningsministeren 12 2. udkast til betænkning 13 Spm. 6, om der forventes en tendens til et skred i karakterniveauet, til  

 undervisningsministeren Spm. 7 om, hvordan man i England har forhindret et skred i  

 karakterniveauet, til undervisningsministeren Spm. 8 om, hvorfor man i Nordirland ikke længere offentliggør  

 karaktergennemsnit på ungdomsuddannelserne, til undervisningsministeren 14 Svar på spm. 6, om der forventes en tendens til et skred i  

 karakterniveauet, fra undervisningsministeren Svar på spm. 7 om, hvordan man i England har forhindret et skred i  

 karakterniveauet, fra undervisningsministeren Svar på spm. 8 om, hvorfor man i Nordirland ikke længere  

 offentliggør karaktergennemsnit på ungdomsuddannelserne, fra  

 undervisningsministeren Bilag 2 2 af udvalgets spørgsmål og  

 undervisningsministerens svar herpå Spørgsmålene og svarene er optrykt efter ønske fra  

 udvalget.
 Spørgsmål 3:
 Ministeren bedes oplyse, om skolerne selv må  

 bestemme, hvor på deres hjemmeside karaktergennemsnittet  

 offentliggøres.
 Svar:
Som anført i bemærkningerne til lovforslagets  

 § 4 vil der blive udarbejdet en vejledende hjemmeside, der skal kunne  

 anvendes direkte af institutionerne/»skoleejerne« eller bruges som  

 inspiration.
Ved at anvende den vejledende hjemmeside vil skolen eller  

 institutionen få sikkerhed for, at lovens krav om enkel, gennemsigtig  

 og åben information er opfyldt.
Der vil imidlertid ikke være  

 lovkrav om at anvende den vejledende hjemmeside, og institutionen eller  

 »skoleejerne« vil derfor i forhold til lovforslaget selv kunne bestemme, hvor  

 på skolens eller institutionens hjemmeside, karakteroplysningerne vil  

 blive anført.
Det vil dog være en forudsætning, at  

 oplysningerne offentliggøres på en let tilgængelig  

 måde på skolens eller institutionens hjemmeside som anført  

 i lovforslagets § 2, stk. 1.
 Hvis det skulle vise sig, at offentliggørelsen ikke  

 sker på en hensigtsmæssig, let tilgængelig måde som  

 krævet i lovforslaget, vil der efter forslagets § 4 være mulighed  

 for at fastsætte nærmere regler om formen for  

 offentliggørelsen.
 Det er endvidere forudsat i bemærkningerne, at  

 forslagets informationskrav er opfyldt eller let kan opfyldes for mange af de  

 institutioner, der allerede har hjemmesider.
Indenrigs- og Sundhedsministeriet har allerede som led i  

 Sammenlignelig Brugerinformation udsendt vejledninger om folkeskolen og  

 gymnasiet.
I disse vejledninger er anført, hvilke oplysninger og  

 skabeloner der skal benyttes, hvis kommuner/amtskommuner vælger at  

 benytte dette koncept.
Undervisningsministeriet vil i samarbejde med  

 Indenrigs- og Sundhedsministeriet give mulighed for at indarbejde de  

 oplysninger, som kræves efter lovforslaget, i disse vejledninger og  

 skabeloner.
Det er min vurdering, at dette kan ske forholdsvis nemt.
På  

 øvrige områder vil vi ligeledes inddrage andre med erfaring  

 på området.
 Spørgsmål 4 :
 Ministeren bedes oplyse, om en skole må  

 anføre på sin hjemmeside, at offentliggørelsen af  

 karakterer ikke sker, fordi det er en indikation for skolens kvalitet og  

 profil, men fordi det er et krav, der følger lovgivningen.
 Svar:
 Som jeg understregede under 1. behandlingen af  

 lovforslaget, så er karaktergennemsnittet en af flere parametre, der  

 beskriver skolens kvalitet, men der er ikke efter lovforslaget forbud mod, at  

 institutionen/»skoleejeren« anfører på institutionens  

 hjemmeside, at man finder, at offentliggørelse af karakterer ikke er  

 en indikator for skolens kvalitet og profil, men at offentliggørelse  

 sker, fordi det er et krav, der følger af lovgivningen.
 Jeg er overbevist om, at brugerne ikke alene vurderer en  

 uddannelsesinstitution ud fra karakterer, men også vil inddrage de  

 øvrige parametre, som institutionerne offentliggør på  

 deres hjemmeside.
