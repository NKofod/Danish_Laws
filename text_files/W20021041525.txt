Klage  

 over at vagtlæge ikke foretog en tilstrækkelig undersøgelse af patient med  

 lændesmerter Nævnet fandt ikke grundlag for at kritisere vagtlægens  

 behandling af patienten, men nævnet fandt dog, at det havde været  

 hensigtsmæssigt, om vagtlægen havde foretaget en urinstiksundersøgelse med  

 henblik på at udelukke forekomst af nyresten eller infektioner i nyrene og  

 urinvejene.
Nævnet lagde vægt på, at vagtlægen havde foretaget en objektiv  

 undersøgelse af ryggen og nyreregionen, hvor der ikke fandtes ømhed.
Nævnet  

 lagde endvidere vægt på, at det overfor vagtlægen blev oplyst, at patienten  

 ikke havde haft blod i urinen, febersymptomer eller temperaturforhøjelse.
