 Bilag: 1. Stamkort for tjenestehunde. 2. Stampose for tjenestehunde. 3.  

 Dyrlægejournal for tjenestehunde. 4. Skema til prøve for forsvarets  

 tjenestehunde. 5. Norm for hunderekvisitter og træningsudstyr.
 Erstatter: FKOBST FSB 667-2 af JUL 1981.
FORMÅL 1. formålet med nærværende FKOBST er at fastsætte bestemmelser for  

 forsvarets hundetjeneste.
Slædehunde, der af forsvaret anvendes på Grønland,  

 er ikke omfattet af denne bestemmelse.
DEN OVERORDNEDE FORVALTNING 2. Inspektøren for Flyvevåbnet (IFF) varetager den  

 overordnede forvaltning af forsvarets tjenestehunde og udgiver de herfor  

 nødvendige bestemmelser og retningslinier for anvendelse af tjenestehunde i  

 de tre værn.
Forvaltningen af forsvarets tjenestehunde er af IFF pålagt  

 Flyvevåbnets Hundeskole (FLHS).
NORM FOR TJENESTEHUNDE 3. Myndigheder m.fl., der har ansvar for bevogtning af  

 etablissementer/enheder i forsvaret, kan anvende tjenestehunde til vagt- og  

 patruljetjeneste, ligesom »pladshunde« til bevogtning af små  

 indhegnede vitale områder kan anvendes.
4. Norm for antallet af tjenestehunde fastsættes i  

 overensstemmelse med de gældende bemandingsoversigter i hvilke flyvevåbnets -  

 vagtholdleder og - hundefører skal have tjenestehund, medens - dressurledere  

 kan have tjenestehund efter B-enheds chefens bestemmelse og - øvrige værns og  

 myndigheders bevogtningspersonel, depotpersonel m.fl. har tjenestehund, som  

 til enhver tid er normeret.
Herudover henstår ved FLHS et antal hunde til  

 uddannelse og til udskiftning af utjenestdygtige hunde.
 5. Fordeling af tjenestehunde varetages af FLHS.
UNDERBRINGELSE 6. Løbegårde og hundehuse til tjenestehunde anlægges  

 og vedligeholdes ved Forsvarets Bygningstjenestes foranstaltning.
 FLHS medinddrages med hensyn til anlæggelsessted og konstruktion af  

 løbegårde, hundehuse samt rum for opbevaring af foder, træningsudstyr og  

 specielt materiel m.v.
 Ved indfaldsveje til områder, hvor tjenestehunde er opstaldede, opsættes  

 skilte, der forbyder uvedkommende adgang.
TYPER AF TJENESTEHUNDE 7. Under fredsberedskab optrænes ved FLHS følgende  

 typer tjenestehunde: - Vagt- og patruljehunde , der hver med sin uddannede  

 fører anvend es ved afpatruljering af et område for lokalisering og evt.  

 uskadeliggørelse af uvedkommende, - pladshunde , der anvendes løsgående ved  

 mindre, vitale og indhegnede områder.
Hundene virker præventivt afskrækkende  

 og vil lokalisere, alarmgive og uskadeliggøre indtrængte uvedkommende  

 personer, - specialhunde , der vil kunne øves og trænes til opståede  

 specialopgaver.
HUNDEKOMMISSION 8.
a.
Sammensætning.
Ved FLHS nedsættes en hundekommission bestående af: -  

 Chefen for FLHS (formand), - den FLHS tilknyttede dyrlæge, - en  

 intendanturuddannet officer fra Flyvestation Karup.
b.
Opgaver.
Kommissionen godkender og indkøber de forsvaret tilbudte  

 hunde, der findes egnede.
Kommissionen kasserer utjenestdygtige  

 tjenestehunde, og afgør om disse kan afhændes til hidtidig fører, sælges  

 eller aflives.
Kommissionen fastsætter norm for træningsudstyr og materiel  

 til forsvarets tjenestehunde, og fungerer som kassationskommission for disse  

 materielgenstande.
Kommissionen indhenter skriftlige tilbud på hundefoder og  

 indkøber efter faglig vurdering foderet til fordeling til tjenestesteder med  

 tjenestehunde.
ADMINISTRATIVE BESTEMMELSER 9.
a.
Stamnumre og navne på tjenestehunde.
Indkøbte hunde tildeles stamnumre  

 (SNR) fortløbende fra 001 til 999, og hundene benævnes herefter ved SNR og  

 hidtidigt kaldenavn.
FLHS lader præge et skilt til anbringelse i hundens  

 halsbånd med SNR på den ene side og teksten: Flyvevåbnets Hundeskole  

 Flyvestation Karup Tlf.: 07-101500, lokal 3662 på den anden side.
Halsbåndet  

 med skilt skal altid være påsat hunden, når den ikke henstår i en af  

 tjenestestedernes løbegårde.
b.
Stamkort og stamposer.
Når hunden er tildelt SNR udfærdiges ved FLHS  

 foranstaltning et stamkort (bilag 1) og en stampose (bilag 2). Stamkortet  

 forbliver ved FLHS, medens stamposen altid følger tjenestehunden.
Evt. civil  

 stambog på hunden forbliver ved FLHS.
Stampose med indhold ajourføres ved  

 tjenestestedernes foranstaltning. Ændringer på stamposen meddeles FLHS.
c.
Dyrlægejournal.
FLHS udfærdiger efter indkøb en dyrlægejournal på  

 hunden (bilag 3). Dyrlægen fører journalen, der anbringes i stamposen og  

 følger hunden også under transport til nyt tjenestested, klinik m.v.
Evt.  

 vaccinationsattester anbringes ligeledes i stamposen.
d.
Godkendelsesprøve.
Godkendelsesprøve (bilag 4) afholdes ved FLHS, og  

 ved udstationeringsstederne, efter retningslinier udsendt af FLHS.  

 Godkendelsesprøve kan afholdes af dressurledere, som har gennemgået  

 dressurlederkursus.
Prøverne afholdes med hunde, der er tildelt stampersonel,  

 mindst een gang årligt og resultatet tilsendes FLHS inden udgangen af januar  

 måned det næstfølgende år.
Tjenestestedets bemærkninger til de afholdte  

 prøver anføres i følgeskrivelse.
Prøver for hunde, der er tildelt  

 værnepligtige menige, afholdes ved tjenestestedernes foranstaltning  

 umiddelbart før den menige hjemsendes.
Resultaterne meddeles FLHS senest  

 samtidig med afleveringen af de prøvede hunde.
FLHS afholder prøver efter  

 behov samt før hundene udstationeres ved tjenestestederne.
HUNDEFØRERMÆRKEPRØVER Hundeførermærker kan erhverves jf. de herfor  

 udgivne bestemmelser.
Bestående mærkeprøver kan erstatte  

 godkendelsesprøverne.
FLHS uddanner og godkender mærkedommere blandt  

 officers- og befalingsmandspersonel tjenestegørende ved skolen.
 Dommergodkendelsen bortfalder ved frakommandering fra FLHS.
 Enhederne tilrettelægger prøverne og anmoder FLHS om at stille dommer til  

 rådighed ved prøven.
 DØDSFALD M.M.
 10. Hvis en tjenestehund afgår ved døden uden  

 påviselig grund, obduceres den ved den stedlige dyrlæges foranstaltning.  

 Obduktionserklæringen tilsendes FLHS vedlagt indberetning om dødsårsag samt  

 hundens stampose.
 Såfremt den stedlige dyrlæge ved akut alvorlig sygdom eller tilskadekomst  

 bestemmer, at hunden bør aflives, indsendes hundens stampose til FLHS, bilagt  

 en af dyrlægen udfærdiget dødsattest og evt. obduktionserklæring.
UDDANNELSE AF PERSONEL 11. FLHS uddanner hundefører og dressurledere, samt  

 afholder tilvænningskurser, videregående kurser og seminarer for bevogtnings-  

 og dressurledere efter behov. a.
Hundeførere uddannes i henhold til IFF  

 UDDIR.
Formålet med uddannelsen er at bibringe deltagerne de nødvendige  

 teoretiske og praktiske forudsætninger for at kunne behandle og anvende  

 tjenestehund i forbindelse med udførelse af bevogtningstjenesten. b.  

 Dressurledere uddannes i henhold til IFF KURBSK.
Formålet med uddannelsen er  

 at bibringe deltagerne viden om den daglige ledelse af et antal førere og  

 hunde med henblik på at kunne varetage funktionen som dressurleder ved  

 forsvarets tjenestesteder. c.
Tilvænningskursus gennemføres i henhold til IFF  

 KURBSK, når en fører tildeles ny tjenestehund.
Formålet med uddannelsen er at  

 bibringe deltagerne de praktiske forudsætninger for at kunne behandle og  

 anvende den ny tildelte tjenestehund i den daglige tjeneste.
Anmodning om  

 deltagelse fremsættes direkte til FLHS, der snarest muligt indkalder til  

 kursus.
UDDANNELSE AF HUNDE VED FLHS 12. Dressur og træning af nyindkøbte tjenestehunde  

 gennemføres ved FLHS efter de udarbejdede dressur- og træningsprogrammer.
 Kun hunde, der har bestået godkendelsesprøve, må anvendes i operativ  

 tjeneste.
Genoptræning af hunde fra udstationeringsstederne gennemføres efter  

 særligt program.
Såfremt genoptræning er uden resultat, indstilles hunden til  

 kassation.
VEDLIGEHOLDENDE TRÆNING OG VIDEREUDDANNELSE AF HUNDE 13. Vedligeholdende træning ved  

 udstationeringsstederne forestås af enhedernes dressurleder, efter de af  

 enheden godkendte træningsprogrammer.
 Der føres ved enheden en oversigt over træningen samt en resultatliste,  

 således at hundens træningstilstand til stadighed kan konstateres.  

 Videregående træning kan foretages specielt med henblik på deltagelse i  

 mærkeprøver.
GENERELLE BESTEMMELSER 14.
a.
Tilsynspligt.
Det påhviler chef/leder, der har hunde til tjeneste, at  

 føre tilsyn med, at de tildelte hunde til enhver tid er tjenestdygtige.
b.
Inspektion og mønstring.
FLHS kan foretage inspektion og mønstring af  

 de udstationerede tjenestehunde i forbindelse med IFF øvrige  

 inspektionsvirksomhed eller initieret af CH/FLHS.
Rapport over foretagne  

 inspektioner og mønstringer fremsendes snarest efter til IFF.
c.
Avl.
Avl med forsvarets tjenestehunde m kun finde sted ved FLHS.
d.
Medtagelse af tjenestehunde til privat bopæl.
Chefer for enheder  

 tildelt tjenestehunde kan efter ansøgning fra hundens fører - i samråd med  

 FLHS - give tilladelse til, at forsvarets tjenestehunde medtages til privat  

 bopæl, når nedennævnte forudsætninger er til stede - at hunden af  

 dressurlederen skønnes egnet hertil, - at føreren har rimelige  

 underbringelsesfaciliteter til hunden, - at føreren foreviser gyldig  

 hundeansvarsforsikring, hvori det udtrykkeligt angives, at forsikringen uden  

 for normal tjenestetid dækker ansvar for en forsvaret tilhørende (SNR-navn)  

 tjenestehund, - at hundeføreren erklærer sig indforstået med, at hunden i  

 sygdomstilfælde bringes til tjenestestedet eller hospitaliseres ved FLHS.  

 Kopi af tilladelse tilsendes FLHS.
Tilladelse gives ikke til værnepligtigt  

 personel.
e.
Deltagelse i civile konkurrencer.
Tilladelse til deltagelse i civile  

 konkurrencer kan gives af tjenestestedschefen efter ansøgning, når de under  

 d. nævnte krav er opfyldt.
f.
Faglig vejledning.
Myndigheder og udstationeringssteder kan træde i  

 direkte forbindelse med FLHS med henblik på faglig vejledning.
g.
Forsøg og specialuddannelse.
Forsøg og specialuddannelse med og af  

 tjenestehunde må kun finde sted ved FLHS eller efter indhentet tilladelse fra  

 og i samarbejde med FLHS.
h.
Hundebid og skader m.m.
Behandlingskrævende hundebid rapporteres til  

 FLHS og i øvrigt jf. arbejdssikkerhedsbestemmelserne. Øvrige skader forvoldt  

 af tjenestehunde indberettes til FLHS.
i.
Foderregnskab.
Tjenestestederne fører regnskab over forbruget af  

 hundefoder ved enheden.
j.
Plejemidler og forbindsstoffer.
Plejemidler og forbindsstoffer  

 rekvireres ved FLHS samtidig med rekvisition af hundefoder.
Nødvendige  

 plejemidler, som ikke haves på FLHS, anskaffes lokalt på dyrlægens  

 foranledning.
k.
Hunderekvisitter og træningsudstyr.
FLHS tilvejebringer og fordeler  

 hunderekvisitter og træningsudstyr til forsvarets tjenestehunde.  

 Retningslinier for norm fremgår af bilag 5.
l.
Sundhedseftersyn.
Ved de rutinemæssige kvartårlige sundhedseftersyn er,  

 hvis dette overhovedet er muligt, såvel den enkelte hunds fører som  

 dressurleder til stede.
I tilknytning til sundhedseftersynet foretages  

 vejning af hundene.
m.
Bortløbne tjenestehunde.
Meddelelse om bortløbne tjenestehunde afgives  

 omgående til FLHS.
DEN VETERINÆRFAGLIGE TJENESTE 15. Stabsdyrlægen (STDLG) fører det faglige tilsyn med  

 dyrlægetjenesten vedrørende forsvarets tjenestehunde.
Tilsynet omfatter: a.
Dyrlægetjenestens udførelse. b.
Hundenes  

 sundhedstilstand og sygebehandling samt den veterinære hygiejne. c.  

 Veterinærmateriel.
 Det faglige tilsyn udføres dels ved inspektioner, dels gennem  

 indberetning.
INSPEKTIONER 16. Inspektioner foretages af STDLG ved umiddelbar  

 henvendelse til myndigheder m.fl., der benytter tjenestehunde.
Der afgives  

 rapport om inspektionen til vedkommende værnsinspektør.
INDBERETNINGER 17. Når der optræder smitsomme sygdomme blandt  

 tjenestehundene indberetter tjenestestedet via FLHS til STDLG.
Hvis antallet  

 af tjenestehunde ændres væsentligt, orienterer FLHS STDLG om ændringen og  

 opgiver det samlede antal af tjenestehunde i forsvaret.
 FLHS tilsender STDLG kopi af døds- og kassationsattester.
 Regninger på honorarer til civile dyrlæger og på medicin leveret til  

 tjenestehunde indsendes efter attestation til STDLG til approbation og  

 foranstaltning.
 YDELSE AF VETERINÆRFAGLIG BISTAND M.V.
 18. STDLG yder FLHS veterinærfaglig bistand i  

 forbindelse med forsvarets tjenestehunde, og underretter herunder om den  

 veterinære lovgivnings eventuelle virkninger på forsvarets hundehold.
 Såfremt STDLG ved inspektioner, modtagelse af indberetninger eller  

 dødsattester (obduktionserklæringer) får formodning om, at der har fundet  

 misbrug sted af forsvarets tjenestehunde, indberettes der til IFF med  

 efterretning til FLHS.
 STDLG yder veterinærfaglig assistance i forbindelse med forvaltning af  

 veterinærmateriel beregnet til forsvarets tjenestehunde.
 STDLG udøver i forbindelse med dyrlægerne det veterinærfaglige tilsyn med  

 veterinærmateriel, der er udleveret til tjenestestederne.
DYRLÆGETJENESTEN 19. Dyrlægetjenesten vedrørende forsvarets  

 tjenestehunde varetages af dyrlæger udpeget af STDLG efter indstilling fra  

 tjenestestedet.
 De således udpegede dyrlæger udleveres et eksemplar af nærværende FKOBST.
 20. Dyrlægen forestår behandlingen af evt. syge  

 tjenestehunde.
 Såfremt dyrlægen ved eftersyn eller ved meddelelse herom får kendskab til,  

 at en hund viser tegn på sygdom eller er kommet til skade, skal han straks  

 tage den under behandling.
 Såfremt dyrlægen anser anden røgt eller pleje end den i almindelighed  

 reglementerede for nødvendig, sørger han for, at tjenestestedet bliver  

 instrueret herom, og han påser, at de af ham givne forskrifter nøje  

 efterkommes.
 Når dyrlægen har taget en hund under behandling, kan han om nødvendigt  

 fritage den for tjeneste.
 Ved dyrlægens behandling af en tjenestehund bør den pågældende hundefører,  

 eller den person, der varetager pasningen af den pågældende hund, så vidt  

 muligt være til stede.
 Skønner dyrlægen, at hospitalisering eller operation af en tjenestehund er  

 nødvendigt, skal dette ske ved FLHS, i den udstrækning dette overhovedet er  

 muligt og forsvarligt.
 21. Ud over behandlingen af forefaldende  

 sygdomstilfælde fører dyrlægen et regelmæssigt tilsyn med tjenestestedets  

 hunde, idet samtlige hunde skal underkastes et omhyggeligt eftersyn mindst  

 een gang hver tredje måned.
Dyrlægen noterer observationer og behandlinger i dyrlægejournalen hver  

 gang en hund bliver tilset, også i forbindelse med et ordinært  

 sundhedseftersyn.
Dyrlægen kvitterer på journalen.
 For at forebygge sygdomme blandt tjenestestedets hunde, skal dyrlægen have  

 opmærksomheden henvendt på, at betingelserne for bevarelsen af en god  

 sundhedstilstand er til stede, i særdeleshed med renholdelsen af bokse,  

 hundehuse og løbegårde, idet han herunder giver anvisninger på desinfektion  

 og fluebekæmpelse.
 Om forhold, som måtte give anledning til påtale, indberetter han til  

 vedkommende tjenestesteds chef.
 22. Forekommer smitsomme sygdomme blandt  

 tjenestestedets hunde, skal dyrlægen straks melde dette til tjenestestedets  

 chef med oplysning om de foranstaltninger, som dyrlægen anser det for  

 påkrævet at træffe.
 Hvis der udbryder smitsomme sygdomme blandt forsvarets hunde, skal der  

 træffes foranstaltninger i overensstemmelse med den til enhver tid herom  

 gældende lovgivning.
23. Nyindkøbte hunde vaccineres i henhold til de af  

 STDLG udgivne bestemmelser.
Revaccination foretages efter retningslinier fra  

 FLHS.
 24. Når behandlingen af en syg tjenestehund overgår  

 fra et tjenestested til FLHS, skal tjenestestedets dyrlæge meddele dyrlægen  

 ved sidstnævnte oplysninger om sygdommen og den hidtidige behandling til  

 eventuel supplering af dyrlægejournalen.
 25. Skønner en dyrlæge, at øjeblikkelig civil  

 hospitalisering af en tjenestehund er nødvendig, sker dette efter indhentet  

 tilladelse fra FLHS eller STDLG.
26. Ved sygebehandling iagttager dyrlægen, at der ikke  

 anvendes dyrer e medikamenter og midler end nødvendigt.
Lægemidler foreskrives, når ikke særlige forhold gør sig gældende, efter  

 recept fra det apotek, der normalt anvendes af det p g ldende  

 tjenestested.
P hver recept anføres, om det ordinerede skal anvendes til  

 enkelte hunde - i så fald hvilke - eller om lægemidlet skal indgå i  

 medicinskabet.
27. Når en tjenestehund kasseres, foretager dyrlægen  

 ved FLHS evt. aflivning.
Umiddelbart efter aflivningen udsteder dyrlægen  

 dødsattest indeholdende oplysning om hundens stamnummer, navn, kort angivelse  

 af grunden til aflivningen og bekræftelse af, at han har foretaget denne.
Er det - navnlig efter tilskadekomst eller ved pludselig opstået alvorlig  

 sygdom - aldeles øjensynligt, at en hund er uhelbredeligt syg eller således  

 lidende, at det må anses for dyrplageri at lade den leve, kan dyrlægen lade  

 hunden aflive.
Tillader forholdene ikke, at dyrlægen tilkaldes, kan ældste  

 tilstedeværende lade hunden aflive ved nakkeskud med pistol.
Aflivningen skal i sidstnævnte tilfælde overværes af den, der indberetter  

 om aflivningen.
Dyrlægen udfærdiger snarest derefter dødsattest.
 Når en tjenestehund dør på grund af sygdom eller tilskadekomst, udfærdiger  

 dyrlægen, der har behandlet hunden, dødsattest (evt. obduktionserklæring),  

 der skal indeholde hundens stamnummer og navn, samt redegørelse for den  

 formodede dødsårsag og eventuel forudgående sygdoms årsag, forløb og  

 behandling.
 Dødsattester tilsendes FLHS, der videresender kopi til STDLG.
 28. Er der tvivl om dødsårsag, skal dyrlægen foretage  

 obduktion af en selvdød tjenestehund og udfærdige en obduktionserklæring, der  

 fremsendes som for dødsattester anført.
EB B.
V.
LARSEN generalmajor Inspektør for Flyvevåbnet Fordeling: Standardfordeling.
