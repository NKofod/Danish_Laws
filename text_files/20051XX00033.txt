Skriftlig fremsættelse (12. oktober 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om bygnings- og boligregistrering, retsafgiftsloven og  

 tinglysningsloven  

 (Etablering af landsdækkende bygnings- og boligregister, forbedring af  

 datakvaliteten i bygnings- og boligregistret og forbedret adgang til  

 oplysninger i tingbogen m.v.).
(Lovforslag nr.
L 33).
 Med lovforslaget iværksætter regeringen en række initiativer til  

 at højne kvaliteten i bygnings- og boligregistret (BBR). Lovforslaget er dels  

 en opfølgning på Rigsrevisionens beretning fra 2004, hvor niveauet for  

 datakvaliteten i BBR blev kritiseret, og dels udtryk for regeringens ønske om  

 at effektivisere driften af BBR, så registret kan drives bedre og billigere.  

 Da  

 regeringen ønsker, at borgerne får en lettere adgang til ejendomsoplysninger,  

 medfører lovforslaget desuden, at tingbogen bliver tilgængelig for  

 ejendomsejere via internettet.
Med lovforslaget ønsker regeringen endvidere at øge borgernes  

 sikkerhed og tryghed.
Derfor standardiseres og tydeliggøres reglerne om  

 adresser, således at ambulancerne, brandvæsnet og politiet bedre kan finde  

 frem  

 til en adresse, og så både det offentlige og private virksomheder kan levere  

 en  

 effektiv service til borgerne.
Lovforslaget indebærer, at de nuværende 271 kommunale bygnings-  

 og boligregistre samles til ét landsdækkende BBR-register.
Det er hensigten,  

 at  

 de enkelte kommuner fortsat skal have ansvaret for at føre registret og sikre  

 kvalitet og entydighed i registreringen af BBR-data, mens selve driften af  

 registret forventes henlagt til et selskab under KL.
Selskabet bliver  

 ansvarlig  

 for at etablere, drive og udvikle det nye landsdækkende register efter  

 anvisning fra Økonomi- og Erhvervsministeriet.
 Med henblik på at give kommunerne flere redskaber til at hæve  

 kvaliteten af oplysningerne i BBR giver lovforslaget mulighed for, at  

 kommunerne efter forudgående underretning kan lave udvendig besigtigelse og  

 opmåling af privatejede bygninger.
I lovforslaget foreslås, at grundejere får pligt til skiltning  

 af husnumre, mens kommunerne får mulighed for at fastsætte adresser for  

 ubebyggede arealer.
Der åbnes endvidere mulighed for, at kommunerne kan kræve  

 skiltning af dørnumre i ejendomme med flere lejligheder på samme trappeafsats  

 eller altangang.
Forslaget vurderes at medføre væsentlige offentlige besparelser  

 ved etableringen af ét samlet BBR-register.
Den endelige størrelse og  

 fordeling  

 mellem de statslige og kommunale parter afventer forhandlinger mellem  

 parterne.
Forslaget vurderes at have positive erhvervsmæssige konsekvenser  

 i kraft at et mere pålideligt BBR-register.
Forslaget indeholder ikke  

 miljømæssige konsekvenser.
Forslaget indeholder ikke EU-retlige aspekter.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg hermed anbefale forslaget  

 til Folketingets velvillige behandling.
