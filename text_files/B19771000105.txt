MT. nr. 10-77 I medfør af § 6, stk. 2 og § 15, stk. 3, i lov nr. 59 af 15. februar 1974  

 om priser og avancer fastsættes herved: § 1 Ved regulering af tilbud og entreprisesummer for bygge- og anlægsarbejder,  

 der sker på grundlag af henholdsvis Danmarks Statistiks  

 byggeomkostningsindeks for et enfamiliehus eller for en etageejendom opført  

 som montagebyggeri, må reguleringen ikke gå ud over, hvad en beregning efter  

 de i § 2 fastsatte bestemmelser fører til. § 2 a.
Der kan ikke reguleres fra en dato, der ligger forud for begyndelsen af  

 det kvartal, hvori tilbuddet afgives.
b.
Prisen kan i det længste reguleres frem til arbejdets  

 udførelsestidspunkt(er).
c.
Reguleringen omfatter kun entreprisesummen eksklusive moms, idet  

 momsbetalingen følger afgiftslovgivningen.
d.
Indtil videre reduceres det beregnede reguleringsbeløb med 8 pct. § 3 Overtrædelse af bestemmelserne straffes med bøde eller hæfte. § 4 Denne bekendtgørelse træder i kraft den 28. februar 1977.
 Monopoltilsynet, den 25. februar 1977.
