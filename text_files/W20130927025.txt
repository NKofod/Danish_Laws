Pressenævnets kendelse i sag nr. 13-70-00486 Resumé Forældrene til garagebarnet har klaget til Pressenævnet over artiklerne Storstilet politiaktion for at finde endnu et garagebarn og Storstilet politijagt på endnu et garage-barn gav intet resultat, der blev bragt på helsingordagblad.dk, men da hjemmesiden ikke er blandt de medier, der har meldt sig til Pressenævnet, afviser Pressenævnet den del af klagen.
Forældrene har derudover klaget over artiklerne Jagt på endnu et garagebarn og Storstilet politijagt på endnu et hemmeligt garage-barn bragt i den trykte udgave af Helsingør Dagblad.
Pressenævnet afviser også denne del af klagen, idet klagen over disse artikler først kom to måneder efter offentliggørelsen, og da klagefristen er på fire uger.
 Pressenævnets formand udtaler:
helsingordagblad.dk Klagen angår hjemmesiden helsingordagblad.dk.
Da hjemmesiden ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over helsingordagblad.dk hører således ikke under nævnets kompetence.
Denne del af klagen afvises derfor, jf. medieansvarslovens § 43, stk. 2, nr. 1.
Papirudgivelsen af Helsingør Dagblad Det fremgår af sagens oplysninger, at [Klager 1] og [Klager 2] klagede over artiklerne bragt i Helsingør Dagblad den 12. april 2013 ved e-mail sendt til Pressenævnet den 11. juni 2013 kl. 23.54. Klagen er herefter først modtaget i Pressenævnet mere end fire uger fra offentliggørelsen.
Nævnet finder herved, at klagen indgivet til Pressenævnet den 11. juni 2013 ikke er rettidig.
Denne del af klagen afvises derfor, jf. medieansvarslovens § 34, stk. 2, og § 40, stk. 2.
 Klagen fremmes herefter ikke til realitetsbehandling.
 [Klager 1] og [Klager 2] har klaget til Pressenævnet over artiklerne Storstilet politiaktion for at finde endnu et garagebarn ogStorstilet politijagt på endnu et garage-barn gav intet resultatbragt på Helsingør Dagblads hjemmeside helsingordagblad.dk den 11. april 2013.
 [Klager 1] og [Klager 2] har endvidere klaget over artiklerne Jagt på endnu et garage-barn og Storstilet politijagt på endnu et hemmeligt garage-barn bragt på forsiden og på siderne 8-9 i papirudgivelsen af Helsingør Dagblad den 12. april 2013.
 [Klager 1] og [Klager 2] er forældre til den i medierne omtalte garagedreng.
 Pressenævnets formand udtaler:
helsingordagblad.dk Klagen angår hjemmesiden helsingordagblad.dk.
Da hjemmesiden ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over helsingordagblad.dk hører således ikke under nævnets kompetence.
Denne del af klagen afvises derfor, jf. medieansvarslovens § 43, stk. 2, nr. 1.
Papirudgivelsen af Helsingør Dagblad Det fremgår af sagens oplysninger, at [Klager 1] og [Klager 2] klagede over artiklerne bragt i Helsingør Dagblad den 12. april 2013 ved e-mail sendt til Pressenævnet den 11. juni 2013 kl. 23.54. Klagen er herefter først modtaget i Pressenævnet mere end fire uger fra offentliggørelsen.
Nævnet finder herved, at klagen indgivet til Pressenævnet den 11. juni 2013 ikke er rettidig.
Denne del af klagen afvises derfor, jf. medieansvarslovens § 34, stk. 2, og § 40, stk. 2.
 Klagen fremmes herefter ikke til realitetsbehandling.
