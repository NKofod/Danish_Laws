Ligestillingsnævnets afgørelse J.nr.
E. 2.2.0029 Ikke kønsdiskrimination ved flytning af nogle af hospitalsmedhjælpernes garderober (dissens for at afvise sagen).
Klagen (indgivet af en gruppe kvinder) vedrørte spørgsmålet om, hvorvidt en omlægning af garderobeforholdene medførte en forskelsbehandling af de kvindelige hospitalsmedhjælpere.
Et flertal af Ligestillingsnævnet fandt ikke grundlag for at antage, at der forelå kønsdiskrimination.
Klagen blev derfor ikke taget til følge.
Et medlem fandt, at en afgørelse af sagen forudsatte en sådan bevisførelse, at nævnet ikke kunne træffe afgørelse, jf. ligestillingslovens § 20, stk. 1, og stemte derfor for, at klagen blev afvist.
