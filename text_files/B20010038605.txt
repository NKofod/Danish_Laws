Bekendtgørelse om behandlingen af sager  

 om konfiskation i kriminalforsorgens institutioner  

 (konfiskationsbekendtgørelsen) I medfør af § 73, stk. 4, § 105, stk. 2, og § 111, stk. 4, i lov  

 nr. 432 af 31. maj 2000 om fuldbyrdelse af straf m.v. og § 776, 1. pkt., i  

 lov om rettens pleje, jf. lovbekendtgørelse nr. 857 af 12. september  

 2000, fastsættes:
 § 1. Sager om konfiskation behandles i forhold til  

 den indsatte efter disciplinærstrafbekendtgørelsens §§ 5-9.
 Stk. 2. Hvis en varetægtsarrestant afgiver  

 erklæring om udenretlig vedtagelse af konfiskation efter reglerne i  

 bekendtgørelse om udenretlig vedtagelse af konfiskation, afleveres  

 erklæringen til politimesteren til videre foranstaltning.
§ 2. Under behandlingen af en konfiskationssag kan  

 institutionen tage de pågældende genstande eller penge i  

 bevaring.
Institutionen skal efter anmodning udstede en kvittering for  

 modtagelsen.
 Stk. 2. Genstande og penge, der tages i bevaring, skal  

 snarest muligt indføres i den løbende fortegnelse, jf. § 5.  

 Institutionen drager i øvrigt omsorg for, at de opbevares på en  

 forsvarlig måde.
 Stk. 3. Stk. 2 finder tilsvarende anvendelse for  

 hittegods, som bliver fundet på institutionens område.
 § 3. Konfiskerer institutionen ikke genstandene  

 eller pengene, skal de straks tilbageleveres til ejeren, jf. dog stk.  

 2-3.
 Stk. 2. Er ejeren indsat i en af kriminalforsorgens  

 institutioner, skal tilbagelevering ske i overensstemmelse med  

 genstandsbekendtgørelsen.
Stk. 3. Genstandene eller pengene afleveres til politiet,  

 hvis der 1)	er tale om hittegods, eller 2)	indgives anmeldelse om strafbart forhold til politiet i anledning af  

 fundet af dem.
 § 4. Konfiskation sker til fordel for statskassen.  

 Konfiskerede genstande kan nyttiggøres i institutionen.
 § 5. Hver institution fører en  

 løbende fortegnelse over genstande og penge, som tages i bevaring  

 eller konfiskeres.
 § 6. Bekendtgørelsen træder i kraft den 1. juli  

 2001.
