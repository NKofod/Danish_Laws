§ 1 I Landbrugsministeriets bekendtgørelse nr. 808 af 15. december 1988 om  

 konsummælkprodukter ophæves § 14, stk. 2, og i stedet indsættes som  

 nyt stk. 2:
»Stk. 2.  Ved tilvirkningen af pasteuriseret og  

 højpasteuriseret konsummælk og konsumfløde skal varmebehandlingen gennemføres  

 hurtigst muligt og senest 54 timer efter, at al den i produktet indgåede mælk  

 er udmalket.
Ved tilvirkningen af andre konsummælkprodukter skal den  

 afsluttende varmebehandling gennemføres hurtigst muligt og senest 72 timer  

 efter, at al den i produktet indgåede mælk er udmalket.« § 2 Bekendtgørelsen træder i kraft den 15. januar 1993.
