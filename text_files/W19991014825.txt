 Bladet havde imidlertid i en udtalelse beklaget fejlen, hvilket  

 Pressenævnet fandt anledning til at fremhæve i sin  

 kendelse.
Kendelse fra Pressenævnet i sag nr.  

 21/1993 En kvinde [A] har klaget til Pressenævnet over  

 Politikens billedvalg til en artikel den 26. marts 1993 om overgreb i den  

 jugoslaviske borgerkrig.
 Artiklen havde overskriften "Her voldtager man  

 børn" og indeholdt bl.a. følgende:
"Da  Samira blev fundet af sin mor, var hun  

 bevidstløs, hun havde fråde om munden, hendes underbukser var  

 taget af, og der strømmede blod ud fra skridtet." Det fremgik af artiklen, at  Samira er 4 år.
Artiklen var ledsaget af et stort billede af et  

 nøgent barn, der ligger på ryggen.
Barnet var tydeligt  

 underernæret, og store partier af huden var misfarvet.
Barnets  

 vidtåbne øjne var angstfyldte og vagtsomme.
Der var ingen tekst  

 til billedet.
Til støtte for sin klage har [A] dokumenteret, at  

 billedet stammer fra en dansk bog fra 1984 med titlen "Omsorgssvigt" af  

 læge ved Rigshospitalets børneafdeling  Joav  Merrick.
Billedet  

 forestiller en ni måneder gammel pige, der har været udsat for  

 alvorligt omsorgssvigt.
Klageren finder det uforståeligt, at Politiken  

 illustrerer en artikel om forholdene i den jugoslaviske borgerkrig med et  

 falsk billede.
Der er risiko for genkendelse af den danske pige, der i dag er  

 ca. 10 år gammel, og billedvalget er endvidere egnet til at  

 afsvække artiklens troværdighed.
 Formanden udtaler:
 Da klagen ikke har den fornødne retlige interesse i  

 det påklagede forhold, afvises klagen i medfør af  

 medieansvarslovens § 43, stk. 2, nr. 2.
 Pressenævnet finder dog anledning til at  

 fremhæve følgende:
Af en udtalelse, som nævnet har indhentet fra  

 Politiken i anledning af klagen, fremgår, at en anden læser  

 også har reageret over billedvalget.
Bladet har den 13. april 1993  

 under overskriften "Forkert brug af et billede.
Politiken beklager  

 anvendelsen" offentliggjort et indlæg fra denne læser, hvori det  

 bl.a. hed: "Hvilken interesse har Politiken i en så uetisk og helt  

 unødvendig billedmanipulering?" I en redaktionel kommentar til  

 indslaget hed det: "Ja, vi burde vide bedre, og der er da også tale om  

 en fejl fra redaktionens side - en fejl som vi beklager.
Vi var ikke nok  

 opmærksomme på billedets oprindelse, og den grovkornede  

 gengivelse, der skulle sløre billedet og gøre det til en  

 grafisk illustration til artiklen, fungerede ikke godt nok." I udtalelsen til Pressenævnet har Politiken henholdt  

 sig til beklagelsen i bladet den 13. april.
Politiken har endvidere  

 anført, at der er tale om en fejl begået i god tro, uden  

 ønske om at vildlede læserne, idet det anvendte billede lå  

 i en forkert billedpose.
Bladet finder, at risikoen for at blive  

 afsløret er så stor, at dette udelukker, at der skulle  

 være handlet i ond tro.
 Afsagt den 11. maj 1993.
