 I medfør af § 28, stk. 1, nr. 4, og stk. 2, i lov nr. 222 af 3. juni 1983  

 om en realrenteafgift af visse pensionskapitaler m.v. fastsættes:
§ 1.  Livsforsikringsselskaber og pensionskasser, der  

 er omfattet af lov om forsikringsvirksomhed, Statsanstalten for  

 Livsforsikring, Arbejdsmarkedets Tillægspension og Lønmodtagernes  

 Dyrtidsfond, skal senest den 1. august 1983 udfylde og til  

 statsskattedirektoratet indsende et af direktoratet udarbejdet særligt skema  

 (R 216). Skemaet skal indeholde oplysninger om den nominelle værdi af  

 obligationer, der var i beholdningen ved udgangen af 1982, og om  

 anskaffelsessummen for disse obligationer.
Oplysningerne skal afgives  

 særskilt for hver fondskode.
Stk. 2.  De i stk. 1 nævnte oplysninger kan i stedet  

 indgives på edb-medium.
Vilkårene herfor fastsættes af  

 statsskattedirektoratet.
§ 2.  Københavns Fondsbørs indgiver senest den 16.  

 september 1983 til statsskattedirektoratet oplysning om den gennemsnitlige  

 rente ved udgangen af 1982 for hver af de obligationsserier (fondskoder), der  

 på dette tidspunkt var i de i § 1, stk. 1, nævnte institutioners  

 beholdninger.
Beregningen sker på grundlag af den gennemsnitlige  

 anskaffelseskurs, der for hver fondskode oplyses af statsskattedirektoratet  

 senest den 9. september 1983, og ud fra amortisationsforløbet efter udgangen  

 af 1982 for hver fondskode.
 Stk. 2.  Københavns Fondsbørs indgiver senest den 16.  

 september 1983 til statsskattedirektoratet oplysning om den gennemsnitlige  

 effektive obligationsrente beregnet som et simpelt gennemsnit af de af  

 fondsbørsen dagligt opgjorte effektive renter i de første syv måneder af 1983  

 af obligationer med en restløbetid på over 5 år.
 § 3.  Overtrædelse af § 1 straffes med bøde, såfremt  

 overtrædelsen er begået forsætligt eller ved grov uagtsomhed.
 § 4.  Denne bekendtgørelse træder i kraft dagen efter  

 offentliggørelsen i Lovtidende.
