Landsskatteretskendelse af 29. april 2003 vedr.
Tilladelse  

 til skattefri tilførsel af aktiver tilbagekaldt A ApSs klage til Landsskatteretten vedrører en afgørelse fra  

 Told- og Skattestyrelsen af 15. april 2002 om konsekvensen af  

 udbytteudlodning  

 i relation til Told- og Skattestyrelsens tilladelse af 6. august 2001 til  

 skattefri tilførsel af aktiver, jf. fusionsskattelovens § 15 c.
Told- og Skattestyrelsen meddelte den 6. august 2001  efter  

 ansøgning herom af 26. april 2001 - tilladelse til, at der med virkning fra  

 den  

 1. januar 2001 kunne gennemføres skattefri tilførsel af aktiver efter  

 fusionsskattelovens § 15 c fra som indskydende selskab A ApS til som  

 modtagende  

 selskab B ApS.
Det modtagende selskab skulle stiftes med en anpartskapital på  

 nom. 200.000 kr. i forbindelse med tilførslen, hvorefter overkursen ved den  

 skattefri tilførsel af aktiver ifølge udkast til åbningsbalance udgjorde  

 1.499.509 kr.
 Formålet med tilførslen af aktiver var ifølge ansøgningen at  

 udskille den egentlige specialtandlægeaktivitet i et selvstændigt selskab med  

 henblik på at indlede et generationsskifte ved optagelse af ny(e)  

 specialtandlæger som medejere.
 Af tilladelsen fremgår under Afgørelse følgende:
 Told- og Skattestyrelsen  

 skal herved meddele, at Deres anmodning imødekommes uden fastsættelse af  

 særlige vilkår.
 Ved tilladelsen er der lagt afgørende vægt på, at det tilførte  

 udgør en gren af en virksomhed, der kan fungere ved hjælp af egne midler,  

 samt  

 at det indskydende selskab som vederlag herfor alene modtager anparter i det  

 modtagende selskab.
Det forudsættes, at tilførselsdagen er sammenfaldende med  

 skæringsdagen for det modtagende selskabs regnskabsår, jf.  

 Fusionsskattelovens  

 § 15 d, stk. 2, jf. § 5. Ved tilladelsen er bl.a. følgende lagt til grund:
 Det er hensigten, at det modtagende selskab i løbet af en  

 årrække skal overdrages til potentielle nye specialtandlæger som led i et  

 generationsskifte.
 Foranlediget af denne oplysning, har Told- og Skattestyrelsen  

 ved skrivelse af 10. juli 2001 forespurgt, om der i den nærmeste fremtid vil  

 blive foretaget udlodning fra de frie reserver.
De har ved skrivelse af 31. juli 2001 som svar herpå oplyst, at  

 der ikke i nærmeste fremtid vil blive foretaget udlodning af de frie  

 reserver.  

 Første udlodning vil tidligst ske på grundlag af årsregnskabet for  

 indkomståret  

 2001 (1. januar  31. december 2001) i foråret 2002. Udbyttets størrelse  

 kendes  

 ikke på nuværende tidspunkt. Under henvisning hertil samt telefonsamtale af 30. juli 2001  

 skal Told- og Skattestyrelsen bemærke, at en efterfølgende udlodning af de  

 frie  

 reserver på et tidspunkt, hvor udlodningen kan siges at være foretaget i  

 tilknytning til tilførslen af aktiver, efter omstændighederne kan være i  

 strid  

 med bestemmelsen i Fusionsskattelovens § 15 c, stk. 2, om, at vederlag skal  

 ske  

 i form af anparter, idet udlodning i forlængelse af tilførslen anses som  

 kontantvederlag.
En disponering over de frie reserver, der er opstået som  

 overkursbeløb, kan således indebære, at en foretagen skattefri tilførsel af  

 aktiver dermed skal behandles som en skattepligtig virksomhedsoverdragelse.  

 Dette vil dog afhænge af en konkret vurdering af de foreliggende  

 omstændigheder  

 på tidspunktet for den ønskede disponering.
Told- og Skattestyrelsen skal i  

 den  

 forbindelse bemærke, at Deres klient er velkommen til at rette forespørgsel  

 til  

 styrelsen om konsekvenserne af en påtænkt udlodning i relation til sagen om  

 skattefri  

 tilførsel af aktiver, forinden beslutning om udlodning træffes. Ved skrivelse af 7. november 2001 meddelte Told- og  

 Skattestyrelsen på baggrund af de endelige selskabsretlige dokumenter endelig  

 tilladelse til skattefri tilførsel af aktiver.
Told- og Skattestyrelsen blev ved en skrivelse fra det klagende  

 selskabs revisor af 18. marts 2002 forespurgt, hvorvidt en udbytteudlodning  

 på  

 1 mio. kr. på baggrund af det modtagende selskabs første regnskabsår (1.  

 januar  

 - 31. december 2001), hvor årets resultat efter skat udgjorde 618.000 kr.,  

 ville medføre, at tilladelsen af 6. august 2001 til skattefri tilførsel af  

 aktiver ville blive tilbagekaldt.
Subsidiært blev forespurgt, om en udlodning  

 svarende til årets resultat ville medføre tilbagekaldelse af tilladelsen.
Det er supplerende ved en skrivelse af 3. april 2002 - som svar  

 på en forespørgsel fra Told- og Skattestyrelsens af 2. april 2002   

 oplyst:  

 ønsket om en udlodning af kr. 1 mill tager udgangspunkt i, at der ved  

 tilførelsen blev etableret et koncernforhold med et driftsselskab og et  

 holdingselskab.
Formålet var og er stadig  som nævnt i ansøgningen  

  at  

 etablerer et driftsselskab, som alene skulle udøve specialtandlægevirksomhed,  

 mens investeringsvirksomheden m.v. skulle foregå i holdingvirksomheden.
Det  

 har  

 ligeledes været hovedanpartshaverens ønske at etablere et rent driftsselskab  

 uden værdipapirer, idet et sådant rent driftsselskab var mere  

 håndterbart  

 købsmæssigt for en eventuel køber i forbindelse med et senere  

 generationsskifte.
Det skal pointeres, at der ikke p.t. er indgået aftaler  

 med  

 nogen køber med henblik på et senere generationsskifte. Det er i øvrigt  

 oplyst, at der for det modtagende selskabs 1. regnskabsår foreligger følgende  

 likvide midler i selskabet: Bankindestående 282 tkr.,  

 børsnoterede  

 obligationer 482 tkr. og tilgodehavende hos moderselskab 222 tkr., i alt 986  

 tkr., hvilket til fulde findes at give dækning for, at der udloddes 1 mill.  

 kr.  

 i udbytte.
Det er telefonisk den 8. april 2002 oplyst til Told- og  

 Skattestyrelsen,  

 at de børsnoterede obligationer (482 tkr.) er erhvervet i løbet af 1.  

 regnskabsår som investering af overskydende likviditet, og at tilgodehavendet  

 hos moderselskabet (222 tkr.) er fremkommet i løbet af året som følge af, at  

 man i forbindelse med udlodning fra det indskydende selskab har valgt at låne  

 beløbet i det modtagende selskab, idet det indskydende selskab ellers ville  

 have været nødsaget til at sælge en del af sine værdipapirer for at dække  

 udlodningen.
 Told- og Skattestyrelsen har ved den påklagede afgørelse af 15.  

 april 2002 meddelt, at en udlodning af 1 mio. kr., hvoraf ca. 400.000 kr.  

 ligger udover årets resultat i det ved tilførslen af aktiver modtagende  

 selskab  

 efter første regnskabsår, vil være i strid med fusionsskattelovens § 15 c,  

 stk.  

 2, om forbud mod kontantvederlæggelse, og at en sådan udlodning vil medføre,  

 at  

 tilladelsen til skattefri tilførsel af aktiver af 6. august 2001 vil blive  

 tilbagekaldt.
Ved afgørelsen er der lagt afgørende vægt på, at udlodningen,  

 der ønskes foretaget efter det modtagende selskabs første regnskabsår, ønskes  

 foretaget i nær tidsmæssig tilknytning til den gennemførte skattefri  

 tilførsel  

 af aktiver, at en udlodning ud over årets resultat vil medføre en reduktion  

 af  

 den ved den skattefri tilførsel af aktiver opståede overkurs ved emission, og  

 at den del af udbytteudlodningen, der ikke kan henføres til årets overskud,  

 reelt må anses som kontant vederlag for den forudgående skattefri tilførsel  

 af  

 aktiver i strid med fusionsskattelovens § 15 c, stk. 2, 1. pkt.
Vedrørende  

 praksis på området er henvist til TfS 2001.747 og TfS 2001.748, der begge  

 henviser til TfS 2001.34 Det er samtidig meddelt, at en udlodning af udbytte svarende til  

 årets resultat ikke medfører tilbagekaldelse af tilladelsen til skattefri  

 tilførsel.
 Det klagende selskabs repræsentant har nedlagt påstand om, at  

 Told- og Skattestyrelsens afgørelse for så vidt angår det modtagende selskabs  

 udlodning udover 1. regnskabsår´s overskud ændres, idet udlodningen ikke  

 findes  

 at være i strid med reglerne om skattefri tilførsel af aktiver.
 Det er anført, at der ved formuleringen såvel i afgørelsen  

 foretaget i nær tidsmæssig tilknytning til den gennemførte skattefri  

 tilførsel som i tilladelsen der i den nærmeste fremtid vil blive  

 foretaget  

 udlodning vil være tale om en tidsramme, der ikke under nogen  

 omstændigheder  

 kan strække sig over en periode så lang som fra 6. august 2001 til 15. marts  

 2002. Nærmeste fremtid kan ud fra normale kriterier maksimalt være op til 1  

   

 1,5 måned, og nær tidsmæssig tilknytning kan ikke strække sig meget længere.
 Told- og Skattestyrelsen har givet en tilladelse efter at have  

 foretaget supplerende forespørgsel omkring den fremtidige udbyttepolitik og  

 dens tidsmæssige placering, og praksis kan ikke efterfølgende ændres, uden at  

 det tidligere burde have fremgået af tilladelsen, eventuelt som et vilkår.
 Landsskatteretten  

 udtaler:
 Ifølge fusionsskattelovens § 15 c, stk. 2, forstås ved tilførsel  

 af aktiver den transaktion, hvorved et selskab uden at være opløst tilfører  

 den  

 samlede eller en eller flere grene af sin virksomhed til et andet selskab mod  

 at få tildelt aktier eller anparter i det modtagende selskabs kapital.  

 Definitionen er i overensstemmelse med artikel 2, litra c i fusionsdirektiv  

 90/434/EØF.
Det lægges til grund, at der den 6. august 2001 blev meddelt  

 tilladelse til skattefri tilførsel af aktiver efter fusionsskattelovens § 15  

 c  

 fra A ApS til et selskab, som skulle stiftes i forbindelse med tilførslen, og  

 at overkursen ved den skattefri tilførsel af aktiver ifølge udkast til  

 åbningsbalance udgjorde 1.499.509 kr.
I øvrigt fremgår, at formålet med  

 tilførslen af aktiver ifølge ansøgningen var at udskille den egentlige  

 specialtandlægeaktivitet i et selvstændigt selskab med henblik på at indlede  

 et  

 generationsskifte ved optagelse af ny(e) specialtandlæger som medejere.
 Endvidere må det lægges til grund, at den påklagede afgørelse  

 vedrører en eventuel udbytteudlodning for det modtagende selskabs 1.  

 regnskabsår med status pr. 31. december 2001 på 1 mio. kr., hvoraf ca.  

 400.000  

 kr. hidrører fra overkursen ved tilførslen af aktiver.
Retten skal bemærke, at der ved den skattefri tilførsel af  

 aktiver og den efterfølgende udbytteudlodning fra det modtagende selskab er  

 tale om disponering mellem interesseforbundne parter.
Henset hertil samt til  

 udlodningens tidsmæssige og beløbsmæssige tilknytning til den gennemførte  

 tilførsel af aktiver må det påhvile parterne at godtgøre, at  

 udbytteudlodningen  

 i relation til vederlagskravet i fusionsskattelovens § 15 c, stk. 2, ikke  

 indgår  

 som led i en forud planlagt disponering i forbindelse med omstruktureringen.
 Retten finder ud fra en samlet vurdering af de i sagen  

 foreliggende oplysninger, at det ikke kan anses for godtgjort, at den ønskede  

 udbytteudlodning på 1 mio. kr. for det modtagende selskabs 1. regnskabsår,  

 hvoraf omkring 400.000 kr. hidrører fra overkursen på 1.499.509 kr. ved den  

 skattefri tilførsel af aktiver, ikke indgår som et led i en forud planlagt  

 disponering i forbindelse med den skattefri tilførsel af aktiver, således at  

 det kun er formelt, men ikke reelt, at vederlag ved tilførslen kan anses for  

 erlagt alene i form af anparter i det modtagende selskab i relation til  

 fusionsskattelovens § 15 c, stk. 2.
 Den påklagede afgørelse. hvorefter udbytteudlodningen er anset  

 at være i strid med vederlagskravet i fusionsskattelovens § 15 c, stk. 2, kan  

 derfor tiltrædes.
