Nr LSF 144 Forslag til Lov om ændring af lov om beskatningen af pensionsordninger  

 m.v. (Rateforsikring som risikoforsikring, fordeling af pensionsafgift mellem  

 Færøerne og Danmark, bonus m.v.).
Fremsat af skatteministeren (Fogh Rasmussen) den 18. januar 1990 Vedtaget ved tredjebehandling den 8. maj 1990 Lov nr. 313 af 16/05/1990 § 1 I lov om beskatningen af pensionsordninger m.v., jf. lovbekendtgørelse nr.  

 569 af 26. august 1987, som senest ændret ved § 21 i lov nr. 59 af 7. februar  

 1990, foretages følgende ændringer:
 1. I § 8, nr. 3, 3. pkt., ændres »hans« til:  

 »det«.
 2. I § 8, nr. 3, indsættes efter 3. punktum:
»Forsikringen kan også tegnes som en ren risikoforsikring, der kun  

 kommer til udbetaling i tilfælde af forsikredes invaliditet eller død før det  

 aftalte udløbstidspunkt, men må i så fald ikke give ret til udbetaling, hvis  

 forsikrede bliver invalid eller dør senere end første policedag efter det  

 fyldte 70. år.« 3. I § 17, stk. 1, nr. 1 og 2, ændres ham' til:  

 »arbejdsgiveren«, og i nr. 2 ændres »hans« til:  

 »det«.
 4. I § 17, stk. 1, indsættes efter nr. 2:
»3. at pensionsbidrag, der er forudbetalt for hele indkomståret eller  

 for en del af dette, helt eller delvis skal tilfalde arbejdsgiveren i  

 tilfælde af, at arbejdsforholdet ophører på et tidspunkt, hvor arbejdstageren  

 ikke har optjent det forudbetalte bidrag.
Forbeholdet kan dog højst omfatte  

 den del af pensionsbidraget, der vedrører tiden efter ansættelsesforholdets  

 ophør.« 5. § 18 A, stk. 1, 3. pkt., affattes således:
»Omregning skal dog ikke ske i tilfælde, hvor indbetalingerne  

 nedsættes eller ophører på grund af ejerens død eller invaliditet og dette  

 efter policevilkårene eller aftalen med pengeinstituttet berettiger til  

 præmiefritagelse, opsat udbetaling eller påbegyndelse af  

 udbetalingerne.« 6. I § 18 A, stk. 1, indsættes efter 3. pkt. som nye punktummer:
»Omregning skal heller ikke ske i tilfælde, hvor indbetalingerne  

 nedsættes med indtil 2.000 kr. eller den indbetaling, der ophører, udgjorde  

 2.000 kr. eller derunder.
Fritagelse for sidstnævnte omregning gælder dog kun  

 et beløb op til 2.000 kr. årligt for den skattepligtige.« 7. § 18 A, stk. 2, 3. pkt., ophæves.
 8. I § 18 A indsættes efter stk. 2:
»Stk. 3. Bliver en pensionsordning med løbende udbetalinger eller en  

 rateforsikring eller rateopsparing i pensionsøjemed ophævet efter stk. 2,  

 skal vedkommende forsikringsselskab, pensionskasse, pengeinstitut m.v. på  

 ophævelsestidspunktet tilbageholde 70 pct. af det beløb, der i henhold til  

 stk. 2 kan udbetales.
Det tilbageholdte beløb indbetales til Told- og  

 Skattestyrelsen inden 3 måneder efter, at ordningen er ophævet.
Den  

 skattepligtige skal underrettes om indbetalingen.
Stk. 4. Skatteministeren fastsætter de nærmere regler om adgangen til at  

 ophæve ordningen efter stk. 2 og om administrationen efter stk. 3.« 9. I § 21 A indsættes efter stk. 2:
»Stk. 3. Er der foretaget indbetaling som nævnt i stk. 1 eller stk.  

 2, kan der ved ophævelse af ordningen tilbagebetales et beløb svarende til  

 indbetalingen med påløbne renter i det pågældende indkomstår.
De påløbne  

 renter, der tilbagebetales afgiftsfrit, kan højst udgøre 500 kr.« Stk. 3-5 bliver herefter stk. 4-6.
 10. Efter § 40 indsættes:
»§ 40 A.
Indtræder der afgiftspligt efter §§ 25-29 eller § 30, stk.  

 1, og er den afgiftspligtige fuldt skattepligtig til Færøerne på det  

 tidspunkt, hvor afgiftspligten indtræder, skal afgiften fordeles mellem  

 Danmark og Færøerne efter reglerne i stk. 2 eller 3. Er den afgiftspligtige  

 både fuldt skattepligtig til Danmark og Færøerne på tidspunktet for  

 afgiftspligtens indtræden, skal der dog kun ske fordeling efter stk. 2, hvis  

 personen er hjemmehørende i Færøerne efter bestemmelserne i  

 dobbeltbeskatningsoverenskomsten mellem Danmark og Færøerne.
Det samme gælder  

 for tillægsafgiften efter § 48 A.
Det afgiftsbeløb, der fordeles til Færøerne  

 efter stk. 2 eller stk. 3, tilfalder Færøernes landskasse.
Stk. 2. Den samlede afgift fordeles i forhold til den eller de perioder,  

 hvor den afgiftspligtige har været fuldt skattepligtig til henholdsvis  

 Danmark og Færøerne.
Har den afgiftspligtige i en periode været fuldt  

 skattepligtig til både Danmark og Færøerne, skal denne periode ved den  

 samlede afgifts fordeling tillægges den del af riget, hvor den  

 afgiftspligtige var hjemmehørende efter bestemmelserne i den mellem Danmark  

 og Færøerne indgåede dobbeltbeskatningsoverenskomst.
Har den afgiftspligtige  

 i en periode hverken været fuldt skattepligtig til Danmark eller Færøerne,  

 skal denne periode ved den samlede afgifts fordeling tillægges Danmark.
 Stk. 3. Er en pensionsordning, efter at den fulde skattepligt til Danmark  

 er ophørt, valgt henført til beskatning efter § 50, skal den samlede afgift  

 fordeles således, at Færøerne får den del af afgiften, som vedrører perioden  

 fra den fulde skattepligts indtræden på Færøerne og frem til det tidspunkt,  

 hvor ordningen er valgt henført til beskatning efter § 50. Den øvrige del af  

 den samlede afgift tilfalder Danmark.
Stk. 4. Skatteministeren fastsætter regler om administrationen af  

 ordningen.« 11. § 46, stk. 2, ophæves.
 Stk. 3 bliver herefter stk. 2.
 12. I § 47 ændres »§ 46, stk. 2« til: »§ 46, stk.  

 1«, og i § 55 ændres »§ 46, stk. 1 og 2« til: »§  

 46, stk. 1«.
 13. § 56, stk. 4, 2. pkt., affattes således:
»Stk. 4. Forsikringssummer, der udbetales efter et medlems død eller  

 invaliditet, medregnes ikke til modtagerens skattepligtige indkomst, såfremt  

 modtageren er berettiget ifølge bestemmelserne i policen m.v.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Pensionsbeskatningslovens § 8, som ændret ved denne lovs § 1, nr.  

 2, har virkning for forsikringer oprettet den 1. januar 1990 eller senere.
 Stk. 3. Pensionsbeskatningslovens § 40 A, som affattet ved denne lovs § 1,  

 nr. 10, har virkning for pensionsordninger, der udbetales eller ophæves i  

 utide den 1. januar 1990 eller senere.
 Stk. 4. Ophævelse af pensionsbeskatningslovens § 46, stk. 2, ved denne  

 lovs § 1, nr. 11, har ikke virkning for forsikringer, hvor der er aftalt  

 samlet bonusudbetaling, når aftalen herom er indgået inden den 1. januar  

 1990.
Oprindeligt fremsat forslag § 1 I lov om beskatningen af pensionsordninger mv., jf. lovbekendtgørelse nr.  

 569 af 26. august 1987, foretages følgende ændringer:
 1. I § 8, nr. 3, 3. pkt., ændres »hans« til:  

 »det«.
 2. I § 8, nr. 3, indsættes efter 3. punktum:
 »Forsikringen kan også tegnes som en ren risikoforsikring, der kun  

 kommer til udbetaling i tilfælde af forsikredes invaliditet eller død før det  

 aftalte udløbstidspunkt, men må i så fald ikke give ret til udbetaling, hvis  

 forsikrede bliver invalid eller dør senere end første policedag efter det  

 fyldte 70. år.«.
 3. I § 17, stk. 1, nr. 1 og 2, ændres »ham« til:  

 »arbejdsgiveren«, og i nr. 2 ændres »hans« til:  

 »det«.
 4. I § 17, stk. 1, indsættes efter nr. 2:
3. »at pensionsbidrag, der er forudbetalt for hele indkomståret eller  

 for en del af dette, helt eller delvis skal tilfalde arbejdsgiveren i  

 tilfælde af, at arbejdsforholdet ophører på et tidspunkt, hvor arbejdstageren  

 ikke har optjent det forudbetalte bidrag.
Forbeholdet kan dog højst omfatte  

 den del af pensionsbidraget, der vedrører tiden efter ansættelsesforholdets  

 ophør.«.
 5. § 18 A, stk. 1, 3. pkt. affattes således:
»Omregning skal dog ikke ske i tilfælde, hvor indbetalingerne  

 nedsættes eller ophører på grund af ejerens død eller invaliditet og dette  

 efter policevilkårene berettiger til præmiefritagelse, opsat udbetaling eller  

 påbegyndelse af udbetalingerne.« 6. § 18 A, stk. 2, 3. pkt., ophæves.
 7. I § 18 A indsættes efter stk. 2:
»Stk. 3. Bliver en pensionsordning med løbende udbetalinger eller en  

 rateforsikring eller rateopsparing i pensionsøjemed ophævet efter stk. 2,  

 skal vedkommende forsikringsselskab, pensionskasse, pengeinstitut mv. på  

 ophævelsestidspunktet tilbageholde 70 pct. af det beløb, der i henhold til  

 stk. 2 kan udbetales.
Det tilbageholdte beløb indbetales til Told- og  

 Skattestyrelsen inden 3 måneder efter, at ordningen er ophævet.
Den  

 skattepligtige skal underrettes om indbetalingen.
 Stk. 4. Skatteministeren fastsætter de nærmere regler om adgangen til at  

 ophæve ordningen efter stk. 2 og om administrationen efter stk. 3.«.
 8. I § 21 A indsættes efter stk. 1:
»Stk. 2. Er der foretaget indbetaling som nævnt i stk. 1, 1. pkt.,  

 kan der ved ophævelse af ordningen tilbagebetales et beløb svarende til  

 indbetalingen med påløbne renter i det pågældende indkomstår.
De påløbne  

 renter, der tilbagebetales afgiftsfrit, kan højst udgøre 500 kr.« Stk. 2-5 bliver herefter stk. 3-6.
 9. Efter § 40 indsættes:
»§ 40 A.
Indtræder der afgiftspligt efter §§ 25-29 eller § 30, stk.  

 1, og er den afgiftspligtige fuldt skattepligtig til Færøerne på det  

 tidspunkt, hvor afgiftspligten indtræder, skal afgiften fordeles mellem  

 Danmark og Færøerne efter reglerne i stk. 2 eller 3. Er den afgiftspligtige  

 både fuldt skattepligtig til Danmark og Færøerne på tidspunktet for  

 afgiftspligtens indtræden, skal der dog kun ske fordeling efter stk. 2, hvis  

 personen er hjemmehørende i Færøerne efter bestemmelserne i  

 dobbeltbeskatningsoverenskomsten mellem Danmark og Færøerne.
Det samme gælder  

 for tillægsafgiften efter § 48 A.
Det afgiftsbeløb, der fordeles til Færøerne  

 efter stk. 2 eller stk. 3, tilfalder Færøernes landskasse.
Stk. 2. Den samlede afgift fordeles i forhold til den eller de perioder,  

 hvor den afgiftspligtige har været fuldt skattepligtig til henholdsvis  

 Danmark og Færøerne.
Har den afgiftspligtige i en periode været fuldt  

 skattepligtig til både Danmark og Færøerne, skal denne periode ved den  

 samlede afgifts fordeling tillægges den del af riget, hvor den  

 afgiftspligtige var hjemmehørende efter bestemmelserne i den mellem Danmark  

 og Færøerne indgåede dobbeltbeskatningsoverenskomst.
Har den afgiftspligtige  

 i en periode hverken været fuldt skattepligtig til Danmark eller Færøerne,  

 skal denne periode ved den samlede afgifts fordeling tillægges Danmark.
 Stk. 3. Er en pensionsordning, efter at den fulde skattepligt til Danmark  

 er ophørt, valgt henført til beskatning efter § 50, skal den samlede afgift  

 fordeles således, at Færøerne får den del af afgiften, som vedrører perioden  

 fra den fulde skattepligts indtræden på Færøerne og frem til det tidspunkt,  

 hvor ordningen er valgt henført til beskatning efter § 50. Den øvrige del af  

 den samlede afgift tilfalder Danmark.
Stk. 4. Skatteministeren fastsætter regler om administrationen af  

 ordningen.« 10. I § 46 affattes stk. 2 således:
 »Stk. 2. Bonusudbetalinger medregnes som skattepligtig indkomst.  

 Bonus, der udbetales samlet, når en kapitalforsikring i pensionsøjemed kommer  

 til udbetaling i tilfælde, der omfattes af § 25, er dog kun  

 afgiftspligtig.«.
 11. § 56, stk. 4, 2. pkt. affattes således:
»Stk. 4. Forsikringssummer, der udbetales efter et medlems død eller  

 invaliditet, medregnes ikke til modtagerens skattepligtige indkomst, såfremt  

 modtageren er berettiget ifølge bestemmelserne i policen mv.« § 2 Loven træder i kraft dagen efter bekendtgørelsen i Lovtidende.
 Stk. 2. Pensionsbeskatningslovens § 40 A, som affattet ved denne lovs § 1,  

 nr. 9, har virkning for pensionsordninger, der udbetales eller ophæves i  

 utide den 1. januar 1990 eller senere.
 Stk. 3. Pensionsbeskatningslovens § 46, stk. 2, som affattet ved denne  

 lovs § 1, nr. 10, har ikke virkning for forsikringer, hvor der i policen er  

 aftalt samlet bonusudbetaling, når forsikringerne er indgået inden den 1.  

 januar 1990.
Bemærkninger til lovforslaget Lovforslaget tager sigte på at foretage enkelte ændringer og justeringer  

 af pensionsbeskatningsloven.
1. Som noget nyt foreslås det at give adgang til oprettelse af  

rateforsikringer som risikoforsikringer med skattemæssig status som  

 rateforsikring i pensionsøjemed.
En rateforsikring som risikoforsikring vil i  

 modsætning til andre rateforsikringer kun komme til udbetaling, hvis den  

 forsikrede bliver invalid eller dør før det aftalte tidspunkt for  

 forsikringens udløb.
Sker dette ikke, bortfalder forsikringen.
Adgangen til  

 at tegne en rateforsikring som risikoforsikring svarer til den adgang, der i  

 forvejen er til at tegne en ophørende kapitalforsikring i pensionsøjemed.
2. Det foreslås at give mulighed for tilbagebetaling af forudbetalte  

 arbejdsgiverbidrag i tilfælde, hvor arbejdstageren fratræder sin  

 stilling, inden det forudbetalte bidrag er optjent.
Efter gældende regler kan  

 der ikke ske tilbagebetaling af nogen del af bidragene, uden at dette udløser  

 afgiftspligt og pligt til at betale indkomstskat af det tilbagebetalte beløb.  

 Efter forslaget skal arbejdsgiveren kunne forbeholde sig ret til at få den  

 ikke optjente del af bidragene tilbagebetalt uden afgiftsmæssige  

 konsekvenser.
3. Det foreslås at etablere en deleordning mellem Danmark og Færøerne  

 vedrørende afgift efter pensionsbeskatningsloven, som en på Færøerne  

 fuldt skattepligtig person skal betale af en i Danmark oprettet  

 pensionsordning.
Både efter den danske og den færøske pensionsbeskatningslov  

 skal der erlægges afgift såvel ved udbetaling af en kapitalpension på  

 pensioneringstidspunktet som ved ophævelse i utide af pensionsordninger, der  

 er omfattet af pensionsbeskatningsloven.
 En på Færøerne fuldt skattepligtig person, der får udbetalt eller ophæver  

 en dansk pensionsordning, kan således blive udsat for både et færøsk og et  

 dansk afgiftskrav.
 Efter forslaget skal den danske afgift ved udbetaling af en kapitalpension  

 eller ved ophævelse af en pensionsordning omfattet af  

 pensionsbeskatningsloven deles summarisk efter det antal år, den pågældende  

 afgiftspligtige har været fuldt skattepligtig til henholdsvis Danmark og  

 Færøerne.
4. Der foreslås en ændring af beskatningen af samlede  

 bonusudbetalinger fra ordninger, der omfattes af  

 pensionsbeskatningsreglerne.
Efter gældende ret er samlede bonusudbetalinger  

 i nogle tilfælde kun afgiftspligtige, i andre tilfælde skal der både betales  

 afgift og indkomstskat som af en ordning, der ophæves i utide.
Efter  

 forslaget skal alle samlede bonusudbetalinger medregnes til den  

 skattepligtige indkomst.
Undtaget er dog bonusudbetalinger fra  

 kapitalforsikringer.
5. De øvrige forslag må ses som korrektion af gældende regler.
Den  

 foreslåede ændring af § 18 A, stk. 1, 3. pkt., har baggrund i, at angiveligt  

 langt den hyppigste form ved indtruffen invaliditet er præmiefritagelse eller  

 opsat udbetaling.
I begge disse tilfælde vil der herefter ikke ske omregning  

 af indbetalingerne.
Den foreslåede ændring af lovens § 18 A, stk. 2 og 3, har  

 baggrund i de nye regler i lovens § 48 og § 48 A om betaling af indkomstskat  

 eller tillægsafgift ved ophævelse af en ordning i utide mv.
Efter disse  

 regler skal vedkommende forsikringsselskab eller pengeinstitut mv.  

 tilbageholde 70 pct. af ordningens værdi til sikring af skattekravet eller  

 tillægsafgiften.
Efter forslaget skal tilsvarende regler gælde, når en  

 ordning ophæves efter den særlige regel i lovens § 18 A.
Der foreslås  

 endvidere en ændring af § 21 A, hvor fradraget til en kapitalpension ikke har  

 kunnet rummes i den personlige indkomst.
Ved tilbagebetaling af det  

 indbetalte beløb til ordningen tilbagebetales ligeledes påløbne renter inden  

 for et vist beløb.
Det foreslås endelig i § 56, stk. 4, præciseret, at  

 sumudbetalinger fra gruppelivsforsikringer som følge af invaliditet er  

 skatte- og afgiftsfri.
Lovforslagets administrative konsekvenser Forslaget vedrørende fordeling af afgiften ved ophævelse i utide af en  

 pensionsordning mellem Færøerne og Danmark vil indebære en mindre  

 administrativ merbelastning, da forslaget kræver, at der gennemføres en  

 særlig udskillelse og opgørelse af afgiften for pensionsordninger, der  

 tilhører fuldt skattepligtige personer på Færøerne.
 De øvrige forslag vil ikke have nævneværdige administrative konsekvenser.
 Lovforslagets provenumæssige konsekvenser.
Den foreslåede fordeling mellem Færøerne og Danmark af afgiften ved  

 udbetaling af en pensionsordning tilhørende personer, der er fuldt  

 skattepligtige på Færøerne, vil medføre et provenutab.
Der foreligger ikke  

 oplysninger, der gør det muligt direkte at opgøre størrelsen af provenutabet,  

 men det skønnes højst at kunne udgøre 5 mill. kr. årligt, hvoraf langt  

 størstedelen vedrører staten.
De øvrige forslag skønnes ikke at have nævneværdige provenumæssige  

 konsekvenser.
Det må dog antages, at forslaget om indkomstbeskatning af de  

 samlede bonusudbetalinger vil afværge en udnyttelse af den gældende mulighed  

 for kontant udbetaling af bonus mod 40 pct. afgift.
Lov om beskatningen af pensionsordninger mv. er senest ændret ved lov nr.  

 312 af 25. maj 1987, jf.
Folketingstidende 1986-87 sp. 9088, 9492, 11931,  

 12278: tillæg A sp. 4641: tillæg B sp. 2097; tillæg C sp. 801.
Bemærkninger til de enkelte bestemmelser Til § 1.
 Til nr. 1.
 Ændringen er redaktionel.
 Til nr. 2.
 Efter forslaget skal der være adgang til at oprette rateforsikringer som  

 risikoforsikringer med samme skattemæssige status som rateforsikringer i  

 pensionsøjemed.
 Forslaget har sammenhæng med de nye regler om rateopsparing i  

 pensionsøjemed, jf. lovens § 11 A.
Rateopsparing i pensionsøjemed blev indført ved lov nr. 148 af 19. marts  

 1986 om ændring af pensionsbeskatningsloven mv. som et modstykke til  

 rateforsikring i pensionsøjemed.
Ordningen går ud på opsparing af en kapital,  

 der ved pensionsbegivenhedens indtræden skal udbetales i rater over mindst 10  

 år.
Rateopsparing indeholder imidlertid ikke noget forsikringselement.
Hvis  

 kontohaveren bliver invalid eller dør i opsparingsperioden, afbrydes  

 opsparingen.
Størrelsen af rateudbetalingerne vil derfor afhænge af, hvor  

 stort et beløb, der faktisk er opsparet ved begivenhedens indtræden, medens  

 dette ikke er afgørende ved rateforsikring.
 Forslaget går ud på at udligne denne forskel mellem rateopsparing og  

 rateforsikring ved at give adgang til oprettelse af en rateforsikring som  

 risikoforsikring i tilknytning til rateopsparing.
 En rateforsikring som risikoforsikring er en ren risikoforsikring, der kun  

 kommer til udbetaling, hvis forsikringsbegivenheden indtræder inden det  

 aftalte udløbstidspunkt for forsikringen.
 Når der oprettes en rateforsikring som risikoforsikring i tilknytning til  

 rateopsparing, vil kontohaveren eller dennes pårørende ved kontohaverens  

 invaliditet eller død før opsparingsperiodens udløb få udbetalt et  

 forsikringsmæssigt ratebeløb som supplement til den reducerede rateopsparing.  

 Herved sikres de pågældende en passende udbetaling, selv om rateopsparingen  

 afbrydes.
 Kombinationen rateopsparing/rateforsikring som risikoforsikring giver  

 mulighed for, at præmierne til forsikringen kan betales af opsparingen ved  

 overførsel efter reglerne i lovens § 41, stk. 1, nr. 3. Dette svarer til,  

 hvad der gælder for opsparing i pensionsøjemed, som efter gældende regler kan  

 kombineres med ophørende kapitalforsikring og invalidesum.
Adgangen til at oprette rateforsikring som risikoforsikring i  

 pensionsøjemed skal efter forslaget gælde generelt.
Der skal således  

 også være en selvstændig adgang til at oprette disse ordninger med  

 skattemæssig virkning som rateforsikring i pensionsøjemed.
Dette svarer til  

 retstilstanden efter den tidligere renteforsikringslov.
 Rateforsikringer som risikoforsikring skal opfylde de almindelige  

 betingelser i lovens § 8 vedrørende oprettelsestidspunkt, udbetaling,  

 indsættelse af begunstigede mv.
Det er i lighed med bestemmelsen i lovens § 10, stk. 1, nr. 2, sidste  

 punktum, om ophørende kapitalforsikring anført i forslaget, at en  

 rateforsikring som risikoforsikring ikke må give ret til udbetaling, hvis  

 forsikrede bliver invalid eller dør senere end første policedag efter det  

 fyldte 70. år.
Det hænger sammen med, at udbetalingsperioden skal være mindst  

 10 år, og at der efter lovens § 8 ikke må aftales senere forfaldstidspunkt  

 for sidste rate end første policedag efter forsikredes fyldte 80. år.
 Til nr. 3.
 Ændringen er redaktionel.
 Til nr. 4.
Efter pensionsbeskatningsloven skal en pensionsordning i  

 ansættelsesforhold oprettes med arbejdstageren som ejer af ordningen.
Alle  

 indbetalinger, der foretages i overensstemmelse med pensionsaftalen, tilhører  

 arbejdstageren fra indbetalingstidspunktet og er omfattet af de skattemæssige  

 regler for pensionsordninger, herunder reglerne om afgiftserlæggelse mv. ved  

 udbetaling i utide.
Efter lovens § 17 kan en arbejdsgiver tage enkelte forbehold med hensyn  

 til pensionsordningen.
Bortset derfra er der ikke hjemmel til at fravige  

 reglerne ad administrativ vej.
 I de tilfælde, hvor arbejdsgiver af praktiske grunde forudbetaler  

 pensionsbidragene, f.eks. for et år ad gangen, og hvor arbejdstageren  

 fratræder sin stilling i årets løb, inden det forudbetalte pensionsbidrag er  

 optjent, har arbejdsgiveren under de nuværende regler ingen mulighed for at  

 få nogen del af pensionsbidraget tilbagebetalt, uden at det udløser  

 afgiftspligt mv. for arbejdstageren.
Dette har givet anledning til mindre rimelige resultater i praksis.
Det  

 foreslås derfor, at der i lovens § 17 gives mulighed for, at arbejdsgiveren  

 uden konsekvenser for pensionsordningen også kan tage forbehold om  

 tilbagebetaling af den del af eventuelle forudbetalte bidrag, som vedrører  

 tiden efter arbejdstagerens fratræden.
Beløb, der tilfalder en arbejdsgiver i  

 medfør af et forbehold som nævnt i lovens § 17, skal efter lovens § 24  

 medregnes ved opgørelsen af arbejdsgiverens skattepligtige indkomst, når  

 indbetalingerne til ordningen er fradraget ved indkomstopgørelsen.
 Til nr. 5-6.
 Reglerne om efterbeskatning mv. i lovens § 18 A blev indført ved lov nr.  

 148 af 19. marts 1986 som ændret ved lov nr. 344 af 4. juni 1986.
Efter pensionsbeskatningslovens § 18 A, stk. 1, skal der ske  

 efterbeskatning i tilfælde, hvor indbetalingerne til en rateordning eller en  

 pensionsordning med løbende udbetalinger nedsættes eller ophører inden  

 udløbet af 10 års perioden.
Til de for meget fratrukne beløb skal der desuden  

 lægges et procenttillæg på 6% p.a. siden ordningens oprettelse.
 Omregning skal imidlertid ikke ske i de tilfælde, hvor præmierne nedsættes  

 eller ophører på grund af invaliditet eller død og dette efter policens  

 udbetalingsvilkår berettiger til påbegyndelse af udbetalinger.
 Dette har imidlertid vist sig at have uheldige følger i praksis.
De fleste forsikringer indeholder bestemmelser om, at såfremt den  

 forsikrede mister 2/3 af erhvervsevnen og efter policebestemmelserne bliver  

 bevilget præmiefritagelse, bortfalder præmieindbetalingen i den periode, hvor  

 erhvervsevnen er nedsat.
Det er som regel ikke i policen bestemt, at  

 forsikringssummen i disse tilfælde er forfalden til udbetaling.
I andre forsikringer er det bestemt, at der først skal ske udbetaling på  

 et givent tidspunkt, uanset om ejeren er i live eller ej.
Det betyder, at der  

 i tilfælde af forsikredes død før det givne tidpunkt ikke skal ske  

 udbetaling.
 Efter den nuværende bestemmelse om omregning skal der således i de nævnte  

 tilfælde ske omregning af fradragene, såfremt der ydes præmiefritagelse på en  

 forsikring som følge af indtruffen invaliditet inden der er gået 10 år eller  

 hvis den forsikrede dør inden det 10. år.
Dette er fundet uhensigtsmæssigt og har givet anledning til mindre  

 rimelige resultater i praksis.
Det foreslås derfor, at der i lovens § 18 A,  

 stk. 1 ikke skal ske omregning og efterbeskatning ved invaliditet eller død,  

 når den forsikrede efter forsikringsordningens policebestemmelser bevilges  

 præmiefritagelse eller at forsikringen først udbetales på et givent  

 tidspunkt, uanset om den forsikrede er i live.
 Til nr. 7.
Efter § 18 A, stk. 2, kan den skattepligtige undgå efterbeskatning efter  

 bestemmelsens stk. 1 ved at vælge ordningen ophævet.
Dette kan ske  

 afgiftsfrit.
Til gengæld skal de foretagne fradrag medregnes fuldt ud i den  

 skattepligtige indkomst for fradragsårene med et procenttillæg på 6 pct. for  

 hvert år fra udløbet af det første indbetalingsår til udløbet af det år, hvor  

 indbetalingen ophørte.
Loven indeholder ingen regler om tilbageholdelse af beløb til sikring af  

 skattekravet, men der er i medfør af § 18 A, stk. 2, sidste pkt., fastsat  

 visse regler i § 22 i bekendtgørelse nr. 732 af 17. oktober 1986 om  

 beskatningen af pensionsordninger mv.
De går ud på, at pensions- eller  

 pengeinstituttet på ophævelsestidspunktet kun må udbetale 30 pct. af  

 ordningens værdi.
Endelig udbetaling må først foretages, når der er modtaget  

 meddelelse herom fra Told- og Skattestyrelsen.
Ved den endelige udbetaling  

 skal pensions- eller pengeinstituttet tilbageholde den del af  

 pensionsordningen, der svarer til skatten.
Ved lov nr. 312 af 25. maj 1987 er der i lovens §§ 48 og 48 A indført nye  

 regler om tilbageholdelse af indkomstskat eller tillægsafgift ved ophævelse  

 af en pensionsordning i utide mv.
Efter disse regler skal vedkommende  

 forsikringsselskab eller pengeinstitut mv. ud over afgift tilbageholde en  

 foreløbig skat eller tillægsafgift, således at der tilbageholdes i alt 70  

 pct. af de beløb, hvoraf der skal betales afgift med 40 pct. eller 35 pct.
 Den foreslåede bestemmelse i § 18 A, stk. 3, går ud på at indføre  

 tilsvarende regler i de tilfælde, hvor en pensionsordning ophæves efter § 18  

 A, stk. 2. Efter forslaget skal der herefter tilbageholdes 70 pct. af  

 pensionskapitalen på ophævelsestidspunktet til sikring af skattekravet.  

 Bestemmelsen træder i stedet for 30 pct.'s-reglen i bekendtgørelse nr. 732 af  

 17. oktober 1986.
 Til nr. 8.
 Efter pensionsbeskatningslovens § 21 A, stk. 1, kan der ske  

 tilbagebetaling af bidrag til en kapitalpension i tilfælde, hvor  

 fradragsretten ikke har kunnet udnyttes, enten fordi fradraget har oversteget  

 den pågældendes personlige indkomst for det pågældende indkomstår, eller  

 fordi 25.000 kr.'s grænsen er overskredet.
I tilfælde, hvor bidraget har ligget inden for 25.000 kr.'s grænsen, men  

 hvor fradraget ikke har kunnet rummes i den personlige indkomst, har ejeren  

 ret til at få det overskydende beløb tilbagebetalt uden afgiftsmæssige  

 konsekvenser efter lovens § 21 A, stk. 1. Har bidraget omfattet indbetalinger  

 til flere ordninger, kan der fra den enkelte ordning dog højst tilbagebetales  

 et beløb svarende til det beløb, der er indbetalt til ordningen i det  

 pågældende indkomstår eller for så vidt angår kapitalforsikringer, den til  

 indbetalingerne svarende genkøbsværdi.
De renter, der er påløbet ordningen,  

 tilbagebetales derimod ikke.
Dette har givet anledning til uhensigtsmæssige resultater i praksis.
Når  

 hele ordningen ophæves ved tilbagebetaling af det indbetalte beløb, indestår  

 fortsat de påløbne renter.
Det foreslås derfor, at de påløbne renter  

 ligeledes tilbagebetales sammen med det indbetalte beløb i de tilfælde, hvor  

 tilbagebetalingen af det indbetalte beløb indebærer, at hele ordningen derved  

 ophæves, når de påløbne renter højst udgør 500 kr.
 Til nr. 9.
 Efter forslaget etableres en deleordning mellem Danmark og Færøerne  

 vedrørende den afgift efter pensionsbeskatningsloven, som en fuldt  

 skattepligtig person på Færøerne skal betale ved udbetaling af en i Danmark  

 oprettet pensionsordning.
Efter de danske afgiftsregler skal der betales afgift med 40 pct. ved  

 udbetaling af en kapitalforsikring eller en opsparing i pensionsøjemed  

 (kapitalpension) på pensioneringstidspunktet.
Endvidere skal der betales  

 afgift med 40 pct. ved ophævelse før tiden af pensionsordninger, der er  

 omfattet af pensionsbeskatningsloven.
Det vil sige pensionsordninger med  

 løbende udbetalinger, kapitalforsikringer, kapitalpensioner, rateforsikringer  

 og rateopsparing i pensionsøjemed samt indeksordninger.
Ved ophævelse før  

 tiden skal der yderligere betales enten indkomstskat eller tillægsafgift på  

 20 pct.
Personer, der er fuldt skattepligtige til Danmark betaler  

 indkomstskat, mens tillægsafgiften betales af begrænset skattepligtige og  

 ikke skattepligtige personer samt fuldt skattepligtige, som efter  

 bestemmelserne i en dobbeltbeskatningsoverenskomst er hjemmehørende i en  

 fremmed stat, Færøerne eller Grønland.
Ved udbetaling af pensionsordningen skal der betales en afgift til den  

 færøske landskasse.
Afgiften skal betales af personer, der på  

 udbetalingstidspunktet er skattepligtige til Færøerne.
 En fuldt skattepligtig person på Færøerne, der modtager udbetalinger fra  

 en dansk pensionsordning, kan således blive udsat for både et færøsk og et  

 dansk afgiftskrav.
På den baggrund foreslås det, at der gennemføres en deleordning, hvor  

 kriteriet for fordelingen er den afgiftspligtiges skattepligtsforhold.  

 Færøerne får en så stor del af den samlede danske afgift, som svarer til den  

 eller de perioder, hvor den afgiftspligtige har været fuldt skattepligtig til  

 Færøerne.
Den afgiftspligtige betaler således fortsat dansk afgift, men den  

 danske stat udbetaler en nærmere fastsat del af den samlede afgift til  

 Færøerne.
Har den afgiftspligtige i en periode været fuldt skattepligtig til  

 både Danmark og Færøerne, tillægges perioden den del af riget, hvor den  

 pågældende var hjemmehørende efter bestemmelserne i dansk-færøske  

 dobbeltbeskatningsoverenskomst.
Perioder, hvor den afgiftspligtige hverken har været fuldt skattepligtig  

 til Danmark eller til Færøerne tillægges ud fra det valgte kriterium Danmark  

 ved afgiftens fordeling.
Tilsvarende skal perioder, hvor pensionsordningen er  

 valgt henført til beskatning under pensionsbeskatningslovens § 50, tillægges  

 Danmark.
 Til nr. 10.
Efter lovens § 46, stk. 2, er bonusudbetalinger afgiftspligtige, hvis  

 udbetalingen sker samlet, når forsikringen bliver virksom, ophæves eller  

 bortfalder.
Andre bonusudbetalinger medregnes til den skattepligtige  

 indkomst.
 Såfremt udbetalingen sker i anledning af forsikringens ophævelse i utide  

 mv., således at der indtræder pligt til at betale afgift og indkomstskat af  

 selve forsikringen efter lovens § 48, skal der dog både betales afgift og  

 indkomstskat af bonusbeløbet.
Bestemmelsen om, at der kun skal betales afgift af samlede  

 bonusudbetalinger har dog ikke hidtil haft større skattemæssig betydning.
Det  

 skyldes, at bonus i pensionsforsikringer med løbende udbetalinger i  

 almindelighed tilskrives forsikringen.
Bestemmelsen om afgift af samlede bonusudbetalinger vil imidlertid vokse i  

 betydning, hvis der i overensstemmelse med forslaget bliver adgang til at  

 oprette rateforsikring som risikoforsikring med udbetaling ved invaliditet  

 eller død.
Indtræffer forsikringsbegivenheden ikke inden det aftalte  

 udløbstidspunkt, bortfalder forsikringen, og der vil da blive tale om kontant  

 udbetaling af et opsparet bonusbeløb.
 Adgang til udbetaling af en samlet bonussum fra en pensionsordning med  

 løbende udbetalinger, der kun er afgiftspligtig, kunne endvidere tilskynde  

 til, at en større del af de løbende indkomstskattepligtige ydelser blev  

 omdannet til samlede bonusudbetalinger.
Forslaget går derfor ud på, at samlede bonusudbetalinger som hovedregel  

 skal medregnes til den skattepligtige indkomst.
Der skal alene gælde en  

 undtagelse for bonus, der udbetales fra kapitalforsikring i pensionsøjemed  

 ved pensionsbegivenhedens indtræden.
Det skyldes, at udbetalingerne fra disse  

 ordninger i forvejen kun er afgiftspligtige.
 Til nr. 11.
Efter pensionsbeskatningsloven kan fagforbund tegne gruppelivsforsikringer  

 for medlemmerne.
Præmier til gruppelivsforsikringer er betalt og fratrukket  

 som faglig kontingent.
Gruppelivsforsikringerne giver foruden en  

 livsforsikringsdækning ret til udbetaling af invaliditetssum og alderssum.
 Alderssummen udbetales i tilfælde af, at gruppemedlemmet er tilkendt  

 folkepension eller efter det fyldte 60. år tilkendes førtidspension fra det  

 offentlige på grund af svigtende helbred.
Udbetaling af alderssum er skattepligtig indkomst for modtageren.
Dette  

 følger af pensionsbeskatningslovens § 56, stk. 2, om udbetaling af  

 forsikringssum til en anden end ejeren.
Forsikringssummer, der udbetales ved et medlems død er skatte- og  

 afgiftsfri.
Som følge heraf er det ikke fundet rimeligt, at en  

 invaliditetssum skattemæssigt skulle behandles anderledes end  

 forsikringssummer ved et medlems død.
 I praksis er derfor invalideudbetaling sidestillet med udbetaling af  

 forsikringssummer ved et medlems død.
 Med denne ændring af bestemmelsen præciseres det, at forsikringssummer i  

 tilfælde af et medlems invaliditet kan udbetales skatte- og afgiftsfrit.  

 Forslaget skal derfor ses som en kodifikation af gældende ret.
 Til § 2.
 Det foreslås, at loven træder i kraft dagen efter bekendtgørelsen i  

 Lovtidende.
Det foreslås i stk. 2, at den foreslåede bestemmelse i § 1, nr. 9, om  

 fordeling mellem Danmark og Færøerne af afgift efter  

 pensionsbeskatningsloven, som en på Færøerne fuldt skattepligtige person skal  

 betale af en i Danmark oprettet pensionsordning, skal have virkning for  

 pensionsordninger omfattet af forslaget, der udbetales eller ophæves i utide den 1. januar 1990 eller  

 senere.
 Det medfører, at pensionsordninger, omfattet af forslaget, der er kommet  

 til udbetaling eller ophævet i utide før dette tidspunkt, ikke vil være  

 omfattet af deleordningen.
 Det foreslås i stk. 3, at den foreslåede bestemmelse i § 1, nr. 10, om en  

 stramning af den gældende praksis for samlede bonusudbetalinger, ikke skal  

 have virkning for forsikringer, hvori det i policevilkårene er aftalt samlet  

 bonusudbetaling, når forsikringen er indgået før den 1. januar 1990. Det vil  

 sige, at forsikringer, der er indgået inden dette tidspunkt, og hvori der i  

 vilkårene er aftalt samlet bonusudbetaling, vil blive skattemæssigt behandlet  

 ifølge den hidtidige praksis efter § 46, stk. 2.
Efter 2. behandling den 4. maj 1990 § 1 I lov om beskatningen af pensionsordninger m.v., jf. lovbekendtgørelse nr.  

 569 af 26. august 1987, som senest ændret ved § 21 i lov nr. 59 af 7. februar  

 1990, foretages følgende ændringer:
 1. I § 8, nr. 3, 3. pkt., ændres »hans« til:  

 »det«.
 2. I § 8, nr. 3, indsættes efter 3. punktum:
»Forsikringen kan også tegnes som en ren risikoforsikring, der kun  

 kommer til udbetaling i tilfælde af forsikredes invaliditet eller død før det  

 aftalte udløbstidspunkt, men må i så fald ikke give ret til udbetaling, hvis  

 forsikrede bliver invalid eller dør senere end første policedag efter det  

 fyldte 70. år.« 3. I § 17, stk. 1, nr. 1 og 2, ændres ham' til:  

 »arbejdsgiveren«, og i nr. 2 ændres »hans« til:  

 »det«.
 4. I § 17, stk. 1, indsættes efter nr. 2:
3. »at pensionsbidrag, der er forudbetalt for hele indkomståret eller  

 for en del af dette, helt eller delvis skal tilfalde arbejdsgiveren i  

 tilfælde af, at arbejdsforholdet ophører på et tidspunkt, hvor arbejdstageren  

 ikke har optjent det forudbetalte bidrag.
Forbeholdet kan dog højst omfatte  

 den del af pensionsbidraget, der vedrører tiden efter ansættelsesforholdets  

 ophør.« 5. § 18 A, stk. 1, 3. pkt., affattes således:
»Omregning skal dog ikke ske i tilfælde, hvor indbetalingerne  

 nedsættes eller ophører på grund af ejerens død eller invaliditet og dette  

 efter policevilkårene eller aftalen med pengeinstituttet berettiger til  

 præmiefritagelse, opsat udbetaling eller påbegyndelse af  

 udbetalingerne.« 6. I § 18 A, stk. 1, indsættes efter 3. pkt. som nye punktummer:
»Omregning skal heller ikke ske i tilfælde, hvor indbetalingerne  

 nedsættes med indtil 2.000 kr. eller den indbetaling, der ophører, udgjorde  

 2.000 kr. eller derunder.
Fritagelse for sidstnævnte omregning gælder dog kun  

 et beløb op til 2.000 kr. årligt for den skattepligtige.« 7. § 18 A, stk. 2, 3. pkt., ophæves.
 8. I § 18 A indsættes efter stk. 2:
»Stk. 3. Bliver en pensionsordning med løbende udbetalinger eller en  

 rateforsikring eller rateopsparing i pensionsøjemed ophævet efter stk. 2,  

 skal vedkommende forsikringsselskab, pensionskasse, pengeinstitut m.v. på  

 ophævelsestidspunktet tilbageholde 70 pct. af det beløb, der i henhold til  

 stk. 2 kan udbetales.
Det tilbageholdte beløb indbetales til Told- og  

 Skattestyrelsen inden 3 måneder efter, at ordningen er ophævet.
Den  

 skattepligtige skal underrettes om indbetalingen.
Stk. 4. Skatteministeren fastsætter de nærmere regler om adgangen til at  

 ophæve ordningen efter stk. 2 og om administrationen efter stk. 3.« 9. I § 21 A indsættes efter stk. 2:
»Stk. 3. Er der foretaget indbetaling som nævnt i stk. 1 eller stk.  

 2, kan der ved ophævelse af ordningen tilbagebetales et beløb svarende til  

 indbetalingen med påløbne renter i det pågældende indkomstår.
De påløbne  

 renter, der tilbagebetales afgiftsfrit, kan højst udgøre 500 kr.« Stk. 3-5 bliver herefter stk. 4-6.
 10. Efter § 40 indsættes:
»§ 40 A.
Indtræder der afgiftspligt efter §§ 25-29 eller § 30, stk.  

 1, og er den afgiftspligtige fuldt skattepligtig til Færøerne på det  

 tidspunkt, hvor afgiftspligten indtræder, skal afgiften fordeles mellem  

 Danmark og Færøerne efter reglerne i stk. 2 eller 3. Er den afgiftspligtige  

 både fuldt skattepligtig til Danmark og Færøerne på tidspunktet for  

 afgiftspligtens indtræden, skal der dog kun ske fordeling efter stk. 2, hvis  

 personen er hjemmehørende i Færøerne efter bestemmelserne i  

 dobbeltbeskatningsoverenskomsten mellem Danmark og Færøerne.
Det samme gælder  

 for tillægsafgiften efter § 48 A.
Det afgiftsbeløb, der fordeles til Færøerne  

 efter stk. 2 eller stk. 3, tilfalder Færøernes landskasse.
Stk. 2. Den samlede afgift fordeles i forhold til den eller de perioder,  

 hvor den afgiftspligtige har været fuldt skattepligtig til henholdsvis  

 Danmark og Færøerne.
Har den afgiftspligtige i en periode været fuldt  

 skattepligtig til både Danmark og Færøerne, skal denne periode ved den  

 samlede afgifts fordeling tillægges den del af riget, hvor den  

 afgiftspligtige var hjemmehørende efter bestemmelserne i den mellem Danmark  

 og Færøerne indgåede dobbeltbeskatningsoverenskomst.
Har den afgiftspligtige  

 i en periode hverken været fuldt skattepligtig til Danmark eller Færøerne,  

 skal denne periode ved den samlede afgifts fordeling tillægges Danmark.
 Stk. 3. Er en pensionsordning, efter at den fulde skattepligt til Danmark  

 er ophørt, valgt henført til beskatning efter § 50, skal den samlede afgift  

 fordeles således, at Færøerne får den del af afgiften, som vedrører perioden  

 fra den fulde skattepligts indtræden på Færøerne og frem til det tidspunkt,  

 hvor ordningen er valgt henført til beskatning efter § 50. Den øvrige del af  

 den samlede afgift tilfalder Danmark.
Stk. 4. Skatteministeren fastsætter regler om administrationen af  

 ordningen.« 11. § 46, stk. 2, ophæves.
 Stk. 3 bliver herefter stk. 2.
 12. I § 47 ændres »§ 46, stk. 2« til: »§ 46, stk.  

 1«, og i § 55 ændres »§ 46, stk. 1 og 2« til: »§  

 46, stk. 1«.
 13. § 56, stk. 4, 2. pkt., affattes således:
»Stk. 4. Forsikringssummer, der udbetales efter et medlems død eller  

 invaliditet, medregnes ikke til modtagerens skattepligtige indkomst, såfremt  

 modtageren er berettiget ifølge bestemmelserne i policen m.v.« § 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. Pensionsbeskatningslovens § 8, som ændret ved denne lovs § 1, nr.  

 2, har virkning for forsikringer oprettet den 1. januar 1990 eller senere.
 Stk. 3. Pensionsbeskatningslovens § 40 A, som affattet ved denne lovs § 1,  

 nr. 10, har virkning for pensionsordninger, der udbetales eller ophæves i  

 utide den 1. januar 1990 eller senere.
 Stk. 4. Ophævelse af pensionsbeskatningslovens § 46, stk. 2, ved denne  

 lovs § 1, nr. 11, har ikke virkning for forsikringer, hvor der er aftalt  

 samlet bonusudbetaling, når aftalen herom er indgået inden den 1. januar  

 1990.
