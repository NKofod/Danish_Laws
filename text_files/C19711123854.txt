 Ministeriet for statens lønnings- og pensionsvæsen har den 13. juli 1971  

 skrevet således til direktoratet:
 »Ved finansministeriets cirkulære af 29. juni 1962 blev der givet  

 ikke-tjenestemandsansatte sygeplejersker, der var ansat i stillinger som 1.  

 assistent eller højere placerede stillinger, adgang til at oppebære bruttoløn  

 for vedkommende lønningsklasse med fradrag af eget pensionsbidrag på 4 pct.  

 af bruttolønnen minus stedtillæg, der tillige med et pensionstilskud fra  

 staten på 8 pct. af samme løndele indbetales til pensionskassen for  

 sygeplejersker.
 Efter gennemførelsen af den nye tjenestemandslovgivning pr. 1. juli 1969  

 er der over for lønnings- og pensionsministeriet rejst spørgsmål om, hvorvidt  

 denne ordning vil kunne opretholdes.
 I denne anledning skal man meddele, at der ved forhandling mellem  

 lønnings- og pensionsministeriet, Statstjenestemændenes centralorganisation  

 II og Dansk sygeplejeråd er opnået enighed om følgende:
 Ansættelse af sygeplejersker i overordnede stillinger som 1. assistent  

 eller højere placerede stillinger sker fremtidig på tjenestemandsvilkår i  

 overensstemmelse med de i tjenestemandslovene af 18. juni 1969 fastsatte  

 regler.
For ikke-tjenestemandsansatte sygeplejersker i overordnede stillinger, der  

 nu er omfattet af den foran nævnte ordning, opretholdes ordningen  

 overgangsmæssigt således, at de pågældendes udbetalte løn fra 1. juli 1969  

 bliver af samme størrelse som den, der udbetales en tjenestemand på samme  

 skalaløntrin, det vil sige, at lønnen fastsættes til 100/96 af  

 tjenestemandslønnen for pågældende skalaløntrin incl. dyrtidstillæg, hvortil  

 kommer stedtillæg og eventuelt særligt tillæg med samme beløb som for en  

 tjenestemand på samme løntrin.
I den således fastsatte løn fradrages af  

 styrelsen 4 pct. af bruttolønnen excl. stedtillæg og eventuelt særligt tillæg  

 udgørende sygeplejerskens eget pensionsbidrag, der tillige med et  

 pensionstilskud på 8 pct. af samme løndele indbetales til pensionskassen for  

 sygeplejersker.
De pågældende sygeplejersker vil have adgang til efter  

 ansættelsesmyndighedens bestemmelse i det enkelte tilfælde at overgå til  

 tjenestemandsansættelse, såfremt ledig tjenestemandsstilling forefindes, og i  

 øvrigt på de for sådan overgang gældende vilkår.« Lønningsministeriet har oplyst, at fængselssygeplejerskestillinger i  

 lønramme 15 (fra 1. april 1971 lønramme 17, jfr. direktoratets skrivelse af  

 23. juli 1971) sidestilles med de i ovenstående skrivelse omtalte 1.  

 assistenter, således at ansættelse som fængselsoversygeplejerske og  

 fængselssygeplejerske for fremtiden kun kan ske som tjenestemand.
E.
B.
F.
Hellborn Lederne af fængselsvæsenets anstalter (bortset fra arresthusene).
