 § 1.  Formålet med ordningen er på et tidligt  

 tidspunkt i samarbejde med forældrene at gøre børnene fortrolige med den  

 kristne børnelærdom og folkekirkens gudstjeneste.
 Stk. 2.  Undervisningen foregår under hensyntagen til  

 folkeskolens læseplan for faget kristendomskundskab.
 § 2.  Undervisningen omfatter højst 40 timer og  

 foregår så vidt muligt i de samme lokaler, som den almindelige  

 konfirmationsforberedelse på 7. eller højere klassetrin og uden for børnenes  

 skoletid på ugens første 4 hverdage.
 § 3.  Ordningen omfatter børn i alderen 6-12 år, men  

 således at alle deltagere på et hold skal være på samme  

 klassetrin/alderstrin.
 Stk. 2.  Børn, der ikke har deltaget i den indledende  

 konfirmationsforberedelse, deltager på lige fod med de øvrige børn i den  

 almindelige konfirmationsforberedelse på 7. eller et højere klassetrin.
 § 4.  Forsøgsordningen kan af kirkeministeren  

 etableres, når dette:
 § 5.  Præsterne har ansvaret for  

 konfirmationsforberedelsen.
 Stk. 2.  Til aflastning af præsterne kan der i fornødent  

 omfang antages medhjælpere efter - 34 i lov om folkekirkens lønningsvæsen  

 m.m., jfr. lovbekendtgørelse nr. 384 af 25. august 1980.
§ 6.  Når et hold har afsluttet den indledende  

 konfirmationsforberedelse, udarbejder den ansvarlige præst en rapport over de  

 indvundne erfaringer.
Rapporten indsendes gennem vedkommende biskop til  

 kirkeministeriet.
 § 7.  Til afvikling af forsøgsordningen nedsættes et  

 udvalg, hvis sammensætning og opgaver fastsættes af kirkeministeren.
 § 8.  I særlige tilfælde kan kirkeministeren tillade  

 afvigelser fra foranstående bestemmelser.
 § 9.  Forsøgsordningen løber fra efteråret 1987 til  

 foråret 1992.
 § 10.  Anordningen træder i kraft ved bekendtgørelsen  

 i Lovtidende.
 Stk. 2.  Anordningen gælder ikke for Færøerne og  

 Grønland.
Givet på Amalienborg, den 20. maj 1987 Under Vor Kongelige Hånd og Segl Margrethe R.
