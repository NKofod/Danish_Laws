Resumé Arbejdsministeriet (AM) havde afvist A's klage over, at der  

 manglede hjemmel til etablering af en informationsdatabase - KEMI INFO (K-I).  

 AM henviste til, dels at arbejdsmiljølovens §  

 49 a, stk. 4, gav hjemmel til at  

 fastsætte regler om et register for stoffer og materialer, og dels at den  

 tekniske og sociale udvikling gav grundlag for, at der også kunne gives  

 direkte  

 og åben EDB-adgang til ikke-fortrolige oplysninger.
AM henholdt sig herudover  

 til, at offentlighedsloven ikke regulerede, på hvilken måde oplysninger  

 indhentet i henhold til loven kan udnyttes af dem, til hvem oplysningerne  

 videregives.
Ombudsmanden udtalte, at acces til EDB-oplysninger i offentlige  

 registre nødvendiggør en særskilt regulering, jf. offentlighedslovens § 5,  

 stk.  

 2 og 3, også for EDB-registre, som ikke er omfattet af lov om offentlige  

 myndigheders registre.
Ombudsmanden udtalte endvidere, at han ikke i  

 arbejdsmiljølovens §  

 49 a,  

 stk. 4, og bekendtgørelse nr. 466 af 14. september 1981 fandt den fornødne  

 hjemmel til det omhandlede register.
Herudover fandt ombudsmanden det  

 temmelig  

 tvivlsomt, om arbejdsmiljølovens §  

 49 a,  

 stk. 4, 2. pkt., indeholdt fornøden hjemmel for at anse K-I for undtaget fra  

 loven om offentlige myndigheders registre.
 Ombudsmanden henstillede på denne baggrund til AM at foranledige,  

 at K-I indstilledes, til der var skabt det fornødne hjemmelsmæssige grundlag  

 herfor.
 Ombudsmanden udtalte endvidere, at offentlighedslovens § 12, stk.  

 1, nr. 2, ikke i den konkrete sag var til hinder for databasen, men  

 henstillede  

 til AM at tage højde for, hvorvidt der kunne være behov for at fastsætte  

 visse  

 begrænsninger i søgeadgangen.
 Ombudsmanden fandt det kritisabelt, at AM ikke ved afgørelsen  

 havde besvaret de af A stillede spørgsmål vedrørende hjemmelsgrundlaget. (J.  

 nr. 1990-251-033).
 Utilstrækkelig hjemmel til etablering af en offentlig  

 EDB-database (KEMI-INFO).
 A klagede over en afgørelse  

 fra Arbejdsministeriet, hvorved Arbejdsministeriet afviste en klage over, at  

 der manglede den fornødne hjemmel til etablering af en informationsdatabase.  

 A  

 klagede samtidig over Arbejdsministeriets sagsbehandling.
 Jeg indhentede udtalelser fra  

 henholdsvis Direktoratet for Arbejdstilsynet og Arbejdsministeriet.
 Jeg modtog endvidere sagens  

 akter, hvori bl.a. indgik to notater udarbejdet af Direktoratet for  

 Arbejdstilsynet vedrørende etablering af informationsdatabasen.
 I notat af 30. september 1986  

 var bl.a. anført følgende:
 "Arbejdstilsynet har  

 gennem nogen tid arbejdet med at få oprettet et offentligt produktregister på  

 basis af de oplysninger, der findes i det administrative myndighedsregister  

 "Produktregistret" samt den viden, der i øvrigt findes i  

 arbejdstilsynet om kemiske produkter og de kemiske stoffer, der indgår heri.
 .......
 Udvikling og drift af EDB-systemet  

 er lagt i hænderne på I/S DATACENTRALEN af 1959, der har mangeårig erfaring  

 med  

 drift af offentlig tilgængelige databaser.
 Ud over at denne erfaring  

 udnyttes i opbygningsfasen indeholder driften på I/S DATACENTRALEN en række  

 fordele for de kommende brugere:
 - Det offentligt tilgængelige  

 produktregister bliver placeret sammen med andre databaser med  

 kemikalieinformationer, således at brugere relativt let kan kombinere  

 oplysninger fra den ene og den anden database.
..." I notat af 22. juni 1987 er  

 bl.a. oplyst følgende:
 "....
 I løbet af 1986 foregik der  

 udviklings- og kontraktforhandlingsarbejde på Datacentralen og i  

 arbejdstilsynet samt i arbejdstilsynet afklaring af, hvilke data der i første  

 omgang skulle stilles til rådighed på denne måde.
Undervejs konstateredes, at  

 det færdige register ville komme til at indeholde data fra såvel  

 arbejdstilsynet som andre kilder.
Datacentralen havde kontakt med  

 Rigspolitiets  

 færdselsafdeling og Statens Brandinspektion ......
 Registrets indhold.
Til den offentligt tilgængelige  

 database er fra PRABAS overført de varer og stoffer, der omfatter et vist  

 minimum af aktuelle, ikke-fortrolige data, hvis kvalitet og rigtighed er  

 rimeligt verificerede.
Det drejer sig om følgende varekategorier:
 ......
 Hertil kommer nogle tusind  

 stoffer, som for langt de flestes vedkommende har myndighedernes interesse på  

 grund af sikkerheds- og sundhedsfarer, der kan være forbundet med brugen af  

 dem.
 For såvel stoffer som varer  

 vil der normalt blive overført oplysninger om:
- Navn(e) - Klassificering og mærkning.
 - Anvendelse, herunder teknisk funktion, brugerbranche (mest  

 udfyldt for varer).
 - Sikkerhedsforholdsregler ved normalt brug og uheld (mest  

 udfyldt for varer).
 - Fysisk-kemiske data.
 - Toksikologiske data.
 - UN-nr.
 Specielt for varer vil der endvidere være oplysning om:
 - Firmanavn/anmelder.
 - Dato for registrering.
 - Udleveret PR-nr.
 - Indholdsstoffer (i det omfang der foreligger ikke-fortrolige  

 sammensætningsoplysninger).
 - MAL-kode.
 - Emballering/pakningsstørrelse.
 - Brugskoncentration/tilhørende komponenter.
 Specielt for stoffer vil der blive overført oplysninger om:
 - CAS-nr.
 - Bruttoformel.
 - Molvægt.
- Evt.
EF-nr.
 - Grænseværdier.
 - Andre arbejdsmiljø- og miljørelevante lister som stoffet er  

 optaget på.
 Søgekriterier.
 Alle de omstående oplysninger  

 (datatyper) om varer og stoffer, kan i princippet bruges som søgekriterier,  

 bortset fra firma/anmelder for varer.
......" I forbindelse med  

 Arbejdstilsynets demonstration af den udviklede database i foråret 1987 for  

 repræsentanter for Danmarks Arbejdsgiverforening, Industrirådet og Det Danske  

 Handelskammer blev der af de nævnte organisationer i april 1987 i skrivelser  

 til direktøren for Arbejdstilsynet rejst tvivl om, hvorvidt der var hjemmel  

 til  

 at etablere en offentlig tilgængelig database byggende på oplysninger fra  

 produktregistret, idet det samtidig gjordes gældende, at der ved et sådant  

 åbent register var mulighed for ved krydsreferencer m.v. at anvende  

 registrets  

 oplysninger til markedsundersøgelser og analyser.
Organisationerne anmodede  

 derfor direktoratet om at udskyde den påtænkte åbning af registeret pr. 1.  

 maj  

 1987, indtil de videre perspektiver havde været drøftet nærmere med  

 leverandørerne af oplysninger til Produktregistret.
 Ved skrivelse af 2. juni 1987  

 blev sagen indbragt for Arbejdsministeriet af Det Danske Handelskammer.
Efter en korrespondance  

 mellem bl.a.
Arbejdsministeriet, Det Danske Handelskammer og Direktoratet for  

 Arbejdstilsynet meddelte Arbejdsministeriet i skrivelse af 23. november 1987  

 Det Danske Handelskammer, at ministeriet ikke havde fundet, at der var  

 hjemmelsmæssigt noget til hinder for, at der etableredes en offentlig  

 kemibase  

 baseret på ikke-fortrolige oplysninger fra Produktregistret, hvorfor  

 ministeren  

 nu agtede at lade KEMI-INFO åbne.
 Åbningen af registret fandt  

 sted d. 8. januar 1988 uanset, at der fortsat blev protesteret herimod fra de  

 ovennævnte organisationers side.
I skrivelse af 11. februar  

 1988 rettede A, som er medlem af Det Danske Handelskammer, henvendelse til  

 arbejdsministeren, idet A nærmere redegjorde for, at man efter en gennemgang  

 af  

 arbejdsmiljølovens §§ 49a-49c og de bekendtgørelser, som var blevet udstedt  

 med  

 hjemmel heri, ikke fandt, at ministeren havde haft den fornødne hjemmel til  

 at  

 træffe beslutning om at indlægge oplysninger fra Produktregistret i  

 informationsdatabasen KEMI-INFO.
A gjorde herunder tillige gældende, at noget  

 sådant var i strid med offentlighedslovens § 5, stk. 2, og § 12, stk. 1, nr.  

 2. A  

 anførte endvidere i sin  

 henvendelse, at man ikke mente, at der i arbejdsmiljølovens § 49a, stk. 4,  

 var  

 hjemmel til at indføre en bestemmelse som § 5, stk. 2, i bekendtgørelse nr.  

 466  

 fra 1981 om registret for stoffer og materialer (Produktregistret), hvorefter  

 beskyttelsesperioden for fortrolige oplysninger som udgangspunkt er begrænset  

 til 10 år.
De nævnte oplysninger kunne efter A's opfattelse i hvert fald ikke  

 uden videre indlægges i KEMI-INFO efter 10-års periodens udløb.
 Ved skrivelser af 14. april  

 og 14. juni 1988 erindrede A arbejdsministeren om sagen.
 I skrivelse af 1. juli 1988  

 orienterede Arbejdsministeriet A om, at sagens forsinkelse i ministeriet  

 skyldtes valget i foråret 1988 og det langvarige forløb inden den  

 efterfølgende  

 regeringsdannelse, men at svar nu kunne forventes med udgangen af juli 1988.
 I Arbejdsministeriets  

 afgørelse af 11. august 1988, som blev truffet på baggrund af en redegørelse  

 fra Direktoratet for Arbejdstilsynet, var nærmere redegjort for, at der efter  

 Arbejdsministeriets opfattelse var den fornødne hjemmel i  

 arbejdsmiljølovgivningen og i offentlighedsloven til etablering af den  

 offentlige kemidatabase KEMI-INFO, baseret på ikke-fortrolige oplysninger fra  

 Produktregistret, idet der i afgørelsen var anført følgende vedrørende  

 henholdsvis arbejdsmiljøloven og offentlighedsloven:
"Efter arbejdsmiljølovens  

 § 49a, stk. 1, kan arbejdsministeren med henblik på at forebygge og imødegå  

 sundheds- og ulykkesskader i arbejdsmiljøet bl.a. fastsætte regler om, at  

 den,  

 der fremstiller eller importerer et stof eller materiale, skal indgive  

 anmeldelse.
Bestemmelsen er udmøntet i Arbejdsministeriets bekendtgørelse nr.  

 540 af 2. september 1982 om stoffer og materialer.
De oplysninger, som  

 indhentes gennem denne bekendtgørelses anmeldelsessystem, danner sammen med  

 oplysninger fra anmeldelsessystemet efter miljølovgivningen basis for  

 registret  

 for stoffer og materialer, der er fælles for Arbejds- og Miljøministerierne.
Arbejdsmiljølovens § 49a,  

 stk. 4, giver hjemmel til at fastsætte regler om oprettelse, drift og brug af  

 et register for stoffer og materialer.
Bestemmelsens ordlyd er i  

 overensstemmelse med det ændringsforslag til § 49a, stk. 4, der fremsattes  

 under Folketingets behandling af lovforslag nr.
L 152, jf.
Betænkning 16. maj  

 1979 over forslag til lov om ændring af lov om arbejdsmiljø.
Af bemærkningerne til  

 ændringsforslaget, sammenholdt med lovforslagets bemærkninger til § 49a, stk.  

 4, fremgår, "at fabrikationshemmeligheder, som registret indeholder,  

 skal  

 beskyttes bedst muligt over for uvedkommende.
Regler herom vil kunne  

 fastsættes  

 i den bekendtgørelse, der udstedes i medfør af § 49a, stk. 4. Disse regler  

 skal  

 træde i stedet for offentlighedslovens regler i det omfang disse ellers måtte  

 finde anvendelse".
Af lovens forarbejder,  

 herunder drøftelserne i Folketinget, folketingsudvalgets betænkning og  

 spørgsmål til og svar fra arbejdsministeren, fremgår, at en effektiv  

 beskyttelse af fabrikationshemmeligheder bør ske ved, at sådanne oplysninger  

 af  

 fortrolig karakter alene skal være tilgængelige for myndigheder og personer,  

 som har tavshedspligt, men at der i øvrigt ikke er noget ønske om at begrænse  

 offentlighedens adgang til registrets oplysninger, idet det er sigtet med  

 lovforslaget at sikre brugerne af stoffer og materialer.
Oplysninger, der er  

 af  

 betydning for sikkerhed og sundhed, såsom oplysninger, der omhandler  

 forebyggelse  

 af sikkerheds- og sundhedsfarer samt forholdsregler ved uheld, vil derfor  

 være  

 tilgængelige for organisationer, sikkerhedsorganisationer,  

 bedriftssundhedstjenester, institutioner osv. for at øge disse gruppers  

 kendskab til stoffer og materialer.
 Det fremgår endelig, at  

 registret skal opbygges som en EDB-database.
Af hjemmelsgrundlaget for  

 registrering af stoffer og materialer følger således, at der ved udformning  

 af  

 bekendtgørelsens regler om adgang til registrerede oplysninger skal lægges  

 vægt  

 på, at det på den ene side sikres, at såvel myndighedernes som  

 offentlighedens  

 (særligt arbejdstagerne og deres organisationer) indsigt på området skal  

 forbedres, og på den anden side at sikre virksomhederne beskyttelse i  

 fornødent omfang.
Bekendtgørelse nr. 466 af 14. september 1981 om registret  

 for stoffer og materialer er udformet i overensstemmelse hermed.
Arbejdsministeriet er  

 opmærksom på, at det ikke i loven samt de i medfør af denne fastsatte  

 bestemmelser direkte er bestemt, at produktregistret skulle indeholde en  

 EDB-baseret  

 åben del.
Arbejdsministeriet finder imidlertid, at da det som nævnt er  

 forudsat, at samtlige registrets oplysninger foreligger på EDB, indebærer  

 dette, at der - hvis den tekniske og sociale udvikling danner grundlag  

 herfor,  

 jf. arbejdsmiljølovens § 1 - også kan gives direkte og åben EDB-adgang til  

 ikke-fortrolige oplysninger.
 På baggrund af det anførte er  

 det Arbejdsministeriets opfattelse, at hjemmelsgrundlaget for registrering af  

 stoffer og materialer ikke er til hinder for en generel adgang til registrets  

 ikke-fortrolige oplysninger og på den måde, som KEMI-INFO giver mulighed for.  

 I  

 den forbindelse skal det understreges, at kun ikke-fortrolige oplysninger er  

 overført til KEMI-INFO.
 Med hensyn til det anførte  

 vedrørende registerbekendtgørelsens kapitel 2 om beskyttelsen af de  

 registrerede oplysninger bemærkes, at de omhandlede sikkerhedsbestemmelser  

 navnlig er foreskrevet for at sikre, at fortrolige oplysninger ikke kommer  

 uvedkommende personer i hænde.
 Arbejdsministeriet kan i  

 øvrigt være enig med advokatfirmaet i, at bestemmelserne i bekendtgørelsens §  

 8, stk. 1 og 2, præciserer, at den personkreds, der er omfattet af disse  

 bestemmelser, har ret til at få udleveret enhver registreret oplysning, som  

 ikke er beskyttet af bestemmelsen om fortrolighed i § 5.
 Offentlighedsloven regulerer  

 alene spørgsmålet om, i hvilket omfang administrative myndigheder er  

 forpligtet  

 til at give adgang til aktindsigt, men den afskærer ikke en  

 forvaltningmyndighed fra efter eget skøn at videregive oplysninger i videre  

 omfang, herunder på anden måde eller i en anden form end denne lov forpligter  

 til, dog med de begrænsninger, der følger af reglerne om tavshedspligt mv.,  

 jf.  

 lovens § 4, stk. 1.
 Offentlighedsloven regulerer  

 ikke, på hvilken måde oplysninger meddelt i henhold til loven kan udnyttes af  

 dem, til hvem oplysningerne videregives.
Bekendtgørelsen om registret  

 for stoffer og materialer sammenholdt med offentlighedsloven indebærer derfor  

 efter Arbejdsministeriets opfattelse, at Arbejdstilsynet kan udlevere enhver  

 registreret oplysning, som ikke er registreret som fortrolig efter  

 bekendtgørelsens  

 § 5, og at Arbejdstilsynet er berettiget til at overføre ikke-fortrolige  

 oplysninger fra Produktregistret til informationsdatabasen KEMI-INFO." I A's klage til mig af 6.  

 april 1989 anmodede A mig om at undersøge hjemmelsgrundlaget for og  

 sagligheden  

 af Arbejdsministeriets afgørelse, idet A samtidig anmodede mig om at tage  

 stilling til, hvorvidt Arbejdsministeriets besvarelse indholds- og  

 tidsmæssigt  

 måtte anses for tilfredsstillende.
A klagede i den forbindelse over, at  

 Arbejdsministeriet undlod at tage stilling til en række af de  

 tvivlsspørgsmål,  

 som A havde rejst i sin henvendelse til ministeriet, herunder om  

 bekendtgørelse  

 nr. 466 fra 1981 om Produktregistret i sin helhed kunne siges at have den  

 fornødne hjemmel i arbejdsmiljølovens § 49a, stk. 4.
 Af A's klage til mig fremgik  

 tillige, at A's protest imod etableringen af KEMI-INFO var begrundet i en  

 frygt  

 for, at uvedkommende på grund af krydssøgemulighederne i databasen skulle  

 skaffe sig en viden, som virksomhederne betragtede som deres  

 forretningshemmeligheder.  

 Dette bad jeg A i skrivelse af 20. april 1989 uddybe nærmere.
 Min skrivelse af 20. april  

 1989 blev besvaret af A ved skrivelse af 7. februar 1990.
 I den fra Arbejdsministeriet  

 indhentede udtalelse af 16. august 1990 fastholdt ministeriet sin opfattelse  

 vedrørende hjemmelsgrundlaget for KEMI-INFO, idet ministeriet i øvrigt  

 henholdt sig til den fra Arbejdstilsynet indhentede udtalelse af 2. juli  

 1990.  

 Arbejdstilsynet redegjorde heri bl.a. for, at netop muligheden for tværgående  

 søgninger var af afgørende værdi for registrets anvendelse til løsning af  

 arbejdsmiljømæssige opgaver, herunder gennemførelse af arbejdsmiljølovens §  

 49c's krav om, at et farligt stof ikke må anvendes, hvis det kan erstattes af  

 et mindre farligt eller mindre generende stof eller materiale.  

 Arbejdstilsynet  

 anførte herunder bl.a. følgende:
"I den forbindelse kan  

 henvises til, at formålet med den åbne database er at øge alle interesserede  

 parters mulighed for information og viden om sundhedsmæssige, miljømæssige og  

 sikkerhedsmæssige forhold, når materialer produceres, anvendes,  

 transporteres, oplagres, affaldsbehandles eller i øvrigt håndteres, f.eks. i  

 forbindelse med uheld, udslip og lignende.
Det kan ikke afvises, at denne  

 øgede informationsmulighed vil kunne bruges også til andre formål end de  

 tilsigtede, især hvis informationen kan sammenholdes med information af anden  

 art, erhvervet andre steder fra.
Denne risiko eksisterer imidlertid generelt  

 ved al informationsvirksomhed." I A's kommentar af 16.  

 september 1990 til ovennævnte udtalelser anførte A bl.a., at hjemmelen til at  

 oprette et register alene var knyttet til arbejdsmiljølovens § 49a og ikke  

 til § 49c, idet A samtidig citerede en række uddrag fra bemærkningerne til  

 ændringen i 1979 af arbejdsmiljøloven, som efter A's opfattelse  

 dokumenterede,  

 at det aldrig havde været lovgivers intention, at offentligheden skulle have  

 direkte adgang til oplysningerne i Produktregistret, ej heller for selv at  

 kunne søge med henblik på at substituere farlige med mindre farlige stoffer.
 I et brev til A udtalte jeg  

 følgende:
 "1.  

  

 Ad spørgsmålet om oprettelsen af en offentlig tilgængelig database som  

 KEMI-INFO kræver et særligt hjemmelsgrundlag:
 I betænkning nr. 857/78 om  

 offentlighedslovens revision, som ligger til grund for den nugældende  

 offentlighedslov, har offentlighedsudvalget s. 112-113 bl.a. udtalt følgende  

 vedrørende offentlig registervirksomhed:
"Efter udvalgets  

 opfattelse må det dernæst erkendes, at den umiddelbare acces til EDB-lagrede  

 oplysninger i sig selv er forbundet med sådanne problemer af overvejende  

 teknisk karakter, at en særskilt regulering heraf må foretrækkes.
Denne kan  

 på  

 baggrund af den nu gennemførte lov om offentlige myndigheders registre samt  

 det  

 forhold, at elektronisk opbevarede oplysninger som nævnt ikke uden videre  

 sidestilles med sædvanlige dokumenter, bedst foretages ved særskilt  

 lovgivning.  

 Der henvises herom nærmere til det nedenfor i kapitel VII side 158 ff  

 anførte.  

 Udvalget foreslår derfor udtrykkeligt fastsat i loven, at denne ikke gælder  

 for indførsler i registre eller andre systematiske fortegnelser, hvor der  

 gøres  

 brug af elektronisk databehandling, dog bortset fra journaler, registre og  

 andre fortegnelser vedrørende en sags dokumenter, jf. i det hele lovudkastets  

 §  

 5, stk. 2." Offentlighedslovens § 5, stk.  

 2, er i overensstemmelse hermed affattet således:
"Stk. 2. Retten til  

 aktindsigt omfatter ikke registre eller andre systematiske fortegnelser, hvor  

 der gøres brug af elektronisk databehandling, dog bortset fra fortegnelser  

 som  

 nævnt i stk. 1, nr. 2." Samtidig er i offentlighedslovens  

 § 5, stk. 3, bestemt følgende:
"Stk. 3. Vedkommende  

 minister kan fastsætte regler om offentlighedens adgang til at blive gjort  

 bekendt med oplysninger i EDB-registre m.v., der ikke er omfattet af loven om  

 offentlige myndigheders registre.
Der kan herunder fastsættes regler om  

 betaling." Af bemærkningerne til denne  

 bestemmelse, jf.
FT 1985/86 tillæg A, sp. 215, fremgår, at bestemmelsen er  

 indsat for at undgå, at den forventede øgede brug af EDB-tekniske  

 hjælpemidler  

 i forbindelse med løsningen af administrative opgaver skulle medføre en  

 udhuling af offentlighedsprincippet for den offentlige forvaltning.
 På baggrund af det anførte  

 vedrørende offentlighedslovens § 5, stk. 2 og 3, og forarbejderne hertil er  

 det min opfattelse, at acces til EDB-oplysninger i offentlige registre  

 nødvendiggør en særskilt regulering også for EDB-registre, som ikke er  

 omfattet  

 af lov om offentlige myndigheders registre, men at vedkommende minister i  

 relation til sådanne registre er bemyndiget til at fastsætte nærmere regler  

 herom.
 Med hensyn til spørgsmålet  

 om, hvorvidt arbejdsmiljølovgivningen m.v. har indeholdt den fornødne hjemmel  

 til at kunne etablere en offentlig tilgængelig database som KEMI-INFO baseret  

 på ikke-fortrolige oplysninger fra Produktregistret bemærkes følgende:
 Ved ændringen i 1979 af  

 arbejdsmiljøloven indsattes som § 49a, stk. 4, sålydende bestemmelse:
"Stk. 4. Arbejdsministeren  

 fastsætter regler om oprettelse, drift og brug af et register for stoffer og  

 materialer.
Lov nr. 294 af 8. juni 1978 om offentlige myndigheders registre  

 finder ikke anvendelse på dette register." I bemærkningerne til denne  

 bestemmelse er bl.a. anført følgende, jf.
FT 1978/79, tillæg A, sp. 2738:
 "ad stk. 4. Anmeldelsen  

 af nye stoffer og materialer og den gradvise anmeldelse af eksisterende  

 stoffer og materialer danner basis for opbygningen af et centralt  

 stofregister.
Registret tænkes oprettet på  

 arbejdsmiljøinstituttet i forlængelse af den indsamling af oplysninger om  

 stoffer i arbejdsmiljøet, som dette institut allerede i nogen tid har  

 gennemført.
Et fyldigt stofregister er et uundværligt redskab for  

 instituttets virksomhed som det faglige samlingspunkt for arbejdsmedicinske  

 og arbejdshygiejniske aktiviteter.
Samtidig ligger det inden for instituttets  

 naturlige arbejdsopgaver at vurdere indkomne oplysninger og bearbejde dem til  

 indpasning i registret og til videre brug i arbejdstilsynets regelarbejde og  

 vejledning af og kontrol med virksomheder, organisationer m.v.
 .....
Registret må kunne anvendes  

 effektivt af de myndigheder og andre berettigede, f.eks.
Rigshospitalets  

 giftsinformationscentral, som har brug for dets informationer.
 Det vil sige, at såvel miljøministeriet  

 som arbejdsministeriet vil have adgang til alle fællesregistrets oplysninger  

 i  

 det omfang, det er nødvendigt for varetagelsen af vedkommende myndigheds  

 opgaver.
Samtidig må det dog sikres,  

 at de fabrikationshemmeligheder, som registret indeholder, beskyttes  

 effektivt  

 overfor uvedkommende.
Derfor bør kun et begrænset antal personer have adgang  

 til registrets oplysninger.
..." § 49, stk. 4, 2. pkt., blev  

 indsat under folketingsbehandlingen af lovforslaget.
Baggrunden herfor var,  

 at  

 registret bl.a. skulle indeholde oplysninger til identifikation af  

 producenter/importører af stoffer og materialer, hvorfor registret uden  

 tilføjelsen i 2. pkt. ville blive omfattet af loven om offentlige  

 myndigheders  

 registre § 1, stk. 3. Dette ansås imidlertid for uhensigtsmæssigt, da  

 formålet  

 med det fælles register ikke var at registrere personoplysninger, men  

 oplysninger om kemiske stoffer og deres virkning på personers sikkerhed og  

 sundhed og på det omgivende miljø. I bemærkningerne til § 49, stk. 4, 2.  

 pkt.,  

 er bl.a. anført følgende, jf.
FT 1978/79, blad nr. 728, s. 3:
"Det er dog som nævnt i  

 bemærkningerne til § 49a, stk. 4, klart, at fabrikationshemmeligheder, som  

 registret indeholder, skal beskyttes bedst muligt over for uvedkommende.  

 Regler herom vil kunne fastsættes i den bekendtgørelse, der udstedes i medfør  

 af § 49a, stk. 4. Disse regler skal træde i stedet for offentlighedslovens  

 regler, i det omfang disse ellers måtte finde anvendelse." I forbindelse med  

 lovforslagets behandling i Folketinget anførte arbejdsministeren som svar på  

 spørgsmål nr. 33, 34 og 69 bl.a. følgende vedrørende adgangen til  

 Produktregistrets  

 oplysninger:
(Uddrag af svar på spørgsmål  

 33) "....
Hjemmelen i § 49a, stk. 4,  

 skal udnyttes til at udstede regler om offentlige myndigheders brug af  

 registret.
Den arbejdsgruppe, der behandler spørgsmålet, har ikke helt  

 afsluttet sit arbejde.
I en foreløbig redegørelse er det dog foreslået, at  

 de,  

 der skal være berettiget til direkte at trække på registrets oplysninger  

 ifølge  

 regler efter § 49a, stk. 4, skal være direktoratet for arbejdstilsynet,  

 miljøstyrelsen,  

 kemikaliekontrollen, statens levnedsmiddelinstitut og sundhedsstyrelsen.
..." (Svar på spørgsmål 34) "Lovforslagets hovedsigte  

 er at øge myndighedernes indsigt på dette punkt, men det er samtidig meget  

 ønskeligt, at også arbejdernes og fagbevægelsens indsigt på området  

 forbedres.  

 Dette mål mener man at kunne nå ved at sikre, at stoffer og materialer  

 leveres ledsaget  

 af fyldestgørende oplysninger om sikkerhedsforanstaltninger.
Anmeldte stoffer  

 og materialer kan således kræves leveret med vejledning om sikkerheds- og  

 sundhedsmæssig forsvarlig brug, og disse oplysninger vil være  

 gennemkontrollerede i et omfang, der ikke lader sig gøre i dag.
 På den anden side vil  

 lovforslagets praktiske gennemførlighed være afhængig af, at der skabes  

 tillid  

 blandt anmelderne til, at økonomiske og konkurrencemæssigt følsomme  

 oplysninger  

 vil opnå en rimelig beskyttelse, og dette synes kun at kunne opnås, såfremt  

 oplysninger kun vil gøres tilgængelige for en snæver personkreds, dog med  

 hensyntagen til, at oplysningerne skal kunne bruges i forbindelse med  

 praktiske foranstaltninger i arbejdsmiljøet.
Selve bestemmelsen af hvilke  

 oplysninger, der er konkurrencemæssigt følsomme, er afhængig af en vurdering,  

 der kræver en høj grad af indsigt i de tekniske, økonomiske og markedsmæssige  

 forhold på området.
Denne indsigt findes kun i begrænset omfang i  

 administrationen  

 i dag; lovforslaget tilsigter bl.a. netop at give grundlag for  

 tilvejebringelsen  

 af en sådan indsigt.
For øjeblikket vil man ofte være henvist til at lægge  

 stor  

 vægt på leverandørens egen bedømmelse af behovet for hemmeligholdelse af  

 oplysninger, og det forventes, at en mere selvstændig bedømmelse af  

 spørgsmålet  

 fra administrationens side kan resultere i en mere åben kommunikation og  

 dermed  

 bidrage til fagbevægelsens ønsker om øget indsigt." (Svar på spørgsmål 69) "En direkte adgang til  

 registrets oplysninger frygtes at hæmme den praktiske gennemførelse af  

 lovforslaget, idet det anses som vigtigt at skabe tillid blandt anmelderne  

 til,  

 at økonomiske og konkurrencemæssigt følsomme oplysninger vil opnå en rimelig  

 beskyttelse.
Dette synes kun at kunne opnås, såfremt registrets oplysninger  

 kun gøres tilgængelige for en snæver personkreds, dog således, at alle  

 oplysninger skal kunne bruges i forbindelse med praktiske foranstaltninger i  

 arbejdsmiljøet." Bemyndigelsen efter § 49a,  

 stk. 4, til at fastsætte nærmere regler om Produktregistrets oprettelse,  

 drift  

 og brug er udnyttet ved Arbejdsministeriets bekendtgørelse nr. 466 af 14.  

 september 1981, som er udarbejdet af et regeludvalg nedsat af  

 Arbejdsmiljørådet  

 med repræsentanter fra arbejdsmarkedets parter, Industrirådet, Miljøstyrelsen  

 og Arbejdstilsynet.
I bekendtgørelsens §§ 7-9 er bestemt følgende vedrørende  

 adgangen til registrets oplysninger:
 "§ 7. De i § 3, stk. 1,  

 nævnte myndigheder samt rigshospitalets giftsinformationscentral,  

 civilforsvarsstyrelsens  

 kemiske rådgivergruppe, statens brandinspektion og sundhedsstyrelsen har  

 direkte adgang til de registrerede oplysninger i overensstemmelse med  

 sikkerhedsforskrifterne.
Stk. 2. Andre myndigheder kan  

 få udleveret de oplysninger, som er nødvendige for den forsvarlige  

 varetagelse  

 af deres opgaver.
Det samme gælder personer, der varetager opgaver efter  

 miljø-  

 og arbejdsmiljølovgivningen, og som har tavshedspligt.
 § 8. Virksomheder, der  

 anvender stoffer, materialer og produkter, som skal anmeldes, medlemmer af  

 disse virksomheders sikkerhedsorganisationer samt bedriftssundhedspersonale  

 kan få udleveret enhver registreret oplysning, som ikke er fortrolig efter §  

 5.
 Stk. 2. Det samme gælder  

 forskere, planlæggere og institutioner, der arbejder med afværgelse af  

 person-, miljø- og tingskader.
§ 9. Registrets oplysninger  

 kan i øvrigt udleveres efter lov om offentlighed i forvaltningen." Bekendtgørelsen er i december  

 1981 blevet udgivet i et begrænset oplag med tilhørende bemærkninger  

 udarbejdet af ovennævnte regeludvalg, hvori bl.a. er anført følgende:
 "....
 Til § 7.
 ....
 Udover de myndigheder, der  

 kan trække oplysninger fra registret, vil også personer, som udøver opgaver  

 efter miljø- og arbejdsmiljølovgivningen, og som er undergivet denne  

 lovgivnings tavshedsbestemmelser, have adgang til at få oplysninger fra  

 registret,  

 når oplysningerne er nødvendige af hensyn til hvervets udøvelse.
 ...
 Til § 8.
 ....
 ...Det forudsættes  

 herved, at  

 kun de oplysninger, der er nødvendige for at kunne varetage opgaverne,  

 udleveres og at dette sker, uden at der herved videregives oplysninger, som  

 er  

 fortrolige.
 ....
Nogle oplysninger vil som  

 enkeltoplysninger ikke være hemmelige, men det kan ændre karakter, hvis de  

 sættes ind i bestemte sammenhænge.
I denne situation vil bekendtgørelsens § 5  

 hindre en udlevering.
 Muligheden for at besvare  

 tværgående spørgsmål vil i øvrigt afhænge af, at registret ikke skal  

 iværksætte særlige undersøgelser eller foranstaltninger.
 ....
Af ressourcemæssige og  

 administrative årsager vil der ikke være mulighed for at etablere "on  

 line"-kobling til registret.
Til gengæld vil arbejdstilsynets  

 dokumentationskontor få oplysninger, der er tilgængelige i henhold til  

 EF-rådets direktiv af 18. september 1979 om 6. ændring af direktiv 67/548/EØF  

 om tilnærmelse af lovgivning om klassificering, emballering og etikettering  

 af  

 farlige stoffer.
Der er kun direkte adgang til registret for de i § 7 nævnte,  

 men registret vil kunne meddele oplysninger over datanet, såfremt de tekniske  

 forudsætninger er til stede.
 Til § 9.
 ...
...Det er dog en  

 betingelse  

 for udlevering af oplysninger efter § 9, i modsætning til efter § 8, at  

 dokumenterne vedrører "sager", d.v.s. er modtaget af den offentlige  

 forvaltning med henblik på eller er afsendt til en anden offentlig myndighed  

 som led i en administrativ sagsbehandling.
Til gengæld omfatter adgangen til  

 aktindsigt principielt samtlige dokumenter i en sag.
 For registrets vedkommende  

 vil hver enkelt anmeldelse være en sag; men en stor del af det kommende  

 registers oplysninger vil ikke være del af nogen sag i offentlighedslovens  

 forstand og vil derfor ikke kunne være genstand for aktindsigt, medmindre de  

  

 tillige  

  

 indgår i en forvaltningsmyndigheds  

 sagsbehandling.
..." På baggrund af det ovenfor  

 anførte vedrørende arbejdsmiljølovens § 49a, stk. 4, og forarbejderne hertil  

 er det min opfattelse, at der ikke er hjemmel til at give adgang til  

 Produktregistrets  

 oplysninger i videre omfang end, hvad der følger af de regler, som  

 arbejdsministeren  

 har fastsat i medfør af § 49a, stk. 4.
Det er endvidere min  

 opfattelse, at der ikke i de regler, som er fastsat af arbejdsministeren i  

 bekendtgørelse nr. 466 af 14. september 1981, er fornøden hjemmel til at  

 etablere en offentlig tilgængelig database som KEMI-INFO baseret på  

 oplysninger hidrørende fra Produktregistret.
Dette gælder uanset, at disse  

 oplysninger angives at være af ikke-fortrolig karakter.
Da KEMI-INFO-databasen synes  

 at adskille sig en hel del fra Produktregistret med hensyn til formål og  

 indhold, finder jeg det i øvrigt temmelig tvivlsomt, om arbejdsmiljølovens §  

 49a, stk. 4, 2. pkt., indeholder fornøden hjemmel for også at anse KEMI-INFO  

 for et register, der ikke er omfattet af loven om offentlige myndigheders  

 registre.
Anses KEMI-INFO for et i forhold til Produktregistret selvstændigt  

 register, som ikke er omfattet af arbejdsmiljølovens § 49a, stk. 4, synes  

 registret,  

 som indeholder oplysninger til identifikation af firmanavn/anmelder, omfattet  

 af loven om offentlige myndigheders registre, jf. denne lovs § 1, stk. 1 og  

 3,  

 som er sålydende:
 "§ 1. Loven gælder for  

 edb-registre, der føres for den offentlige forvaltning, og som indeholder  

 personoplysninger.
 ....
Stk. 3. Ved personoplysninger  

 forstås oplysninger, som kan henføres til bestemte personer, selv om det  

 forudsætter kendskab til personnummer, registreringsnummer eller lignende  

 særlige identifikationer." Jeg er i den forbindelse  

 opmærksom på, at Justitsministeriet i skrivelse af 15. december 1988 til Det  

 Danske Handelskammer er gået ud fra, at databasen er oprettet med hjemmel i  

 arbejdsmiljølovens § 49a, stk. 4, og dermed undtaget fra loven om offentlige  

 myndigheders registre.
Det fremgår imidlertid ikke, hvorvidt  

 Justitsministeriet  

 har været opmærksom på den af mig rejste problemstilling.
 Jeg har på denne baggrund  

 anmodet Arbejdsministeriet om en udtalelse om denne problemstilling efter  

 forud  

 indhentet udtalelse fra Registertilsynet.
 Jeg har samtidig henstillet  

 til Arbejdsministeriet at foranledige, at offentlighedens acces til  

 KEMI-INFO-databasen indstilles, indtil der er skabt det fornødne  

 hjemmelsmæssige grundlag herfor.
 2. Ad forholdet til offentlighedslovens § 12, stk. 1, nr. 2:
 De har endvidere rejst  

 spørgsmålet om, hvorvidt offentlighedslovens § 12, stk. 1, nr. 2, er til  

 hinder  

 for, at KEMI-INFO kan oprettes som en offentligt tilgængelig  

 informationsdatabase.
 Offentlighedslovens § 12,  

 stk. 1, nr. 2, er sålydende:
"§ 12. Retten til  

 aktindsigt omfatter ikke oplysninger om ...
2) tekniske indretninger eller fremgangsmåder eller om drifts- eller  

 forretningsforhold  

 eller  

 lignende, for så vidt det er  

 af væsentlig økonomisk betydning for den person eller virksomhed, oplysningen  

 angår, at begæringen ikke imødekommes." Det fremgår af forarbejderne  

 til bestemmelsen, jf.
FT 1984/85, tillæg B, sp. 3088-3089, at den kun er  

 anvendelig, hvis indrømmelse af aktindsigt efter et konkret skøn må antages  

 at  

 indebære en nærliggende risiko for, at der - typisk af konkurrencemæssige  

 grunde - påføres den pågældende person eller virksomhed skade, navnlig et  

 økonomisk tab af nogen betydning.
Bestemmelsen kan derfor næppe  

 som sådan antages at være til hinder for oprettelsen af en offentlig  

 tilgængelig database indeholdende ikke-fortrolige oplysninger fra  

 Produktregistret forudsat, at der fastsættes en registerforskrift  

 indeholdende  

 de nødvendige regler til sikring af, at der ikke ved acces til registret kan  

 erhverves oplysninger af den i § 12, stk. 1, nr. 2, nævnte karakter.
I  

 forbindelse  

 med fastsættelsen af sådanne regler må det efter min opfattelse bl.a.  

 overvejes, hvorvidt der er behov for at fastsætte visse begrænsninger i  

 søgeadgangen i relation til masseoplysninger eller i relation til anden  

 systematisk indhentning af oplysninger.
Jeg har gjort  

 Arbejdsministeriet bekendt med min opfattelse og henstillet til ministeriet  

 at  

 sørge for, at der i en kommende registerforskrift vedrørende acces til  

 KEMI-INFO-databasen tages højde for den nævnte problemstilling.
Jeg har  

 samtidig anmodet om at blive holdt underrettet om, hvad der sker angående  

 dette  

 spørgsmål.
 3. Vedrørende Arbejdsministeriets sagsbehandling:
Hvad angår Deres klage over,  

 at Arbejdsministeriet ikke har besvaret Deres spørgsmål om, hvorvidt  

 bekendtgørelse nr. 466 af 14. september 1981 i sin helhed kan antages at have  

 den fornødne hjemmel i arbejdsmiljølovens § 49a, finder jeg det kritisabelt,  

 at Arbejdsministeriet i sin afgørelse af 11. august 1988 har undladt at  

 besvare de af Dem stillede spørgsmål herom.
Jeg har gjort Arbejdsministeriet  

 bekendt med min opfattelse og anmodet ministeriet om at besvare Deres  

 spørgsmål.
 Jeg skal samtidig anmode Dem  

 om at afvente Arbejdsministeriets svar, forinden De tager stilling til,  

 hvorvidt De finder grundlag for at indbringe det omhandlede hjemmelsspørgsmål  

 for mig.
Hvad angår Deres klage over  

 Arbejdsministeriets tidsmæssige behandling af Deres sag bemærkes, at  

 vurderingen af, hvad der må anses for en acceptabel sagsbehandlingstid, må  

 vurderes konkret.
Der må således bl.a. tages hensyn til, hvor mange  

 ekspeditioner en forsvarlig oplysning af sagen kræver, om der foreligger  

 faktiske hindringer for ekspeditioner, om særlige tidskrævende undersøgelser  

 er  

 påkrævet, om sagen efter sin art er hastende, ligesom der må tages hensyn til  

 forholdet mellem myndighedens ressourcer og arbejdsopgaver.
 Min gennemgang af sagen har  

 ikke givet mig grundlag for at antage, at Arbejdsministeriet ikke skulle have  

 fremmet sagen i overensstemmelse med god forvaltningsskik.
 Det skal dog bemærkes, at jeg  

 finder, at Arbejdsministeriet, allerede da De den 14. april 1988 erindrede om  

 sagen første gang, burde have orienteret Dem om, hvorpå sagen beroede, jf.  

 herved pkt. 208 i Justitsministeriets vejledning om forvaltningsloven, som  

 har  

 følgende ordlyd:
