Tillægsbetænkning afgivet af Udvalget for Fødevarer, Landbrug og Fiskeri den 28. maj 2014 Tillægsbetænkning over Forslag til lov om ændring af lov om hunde (Ændring af bestemmelsen om skambid, optagning af strejfende hunde m.v.) [af fødevareministeren (Karen Hækkerup)]:
1. Ændringsforslag Enhedslistens medlemmer af udvalget har stillet 12 ændringsforslag til lovforslaget.
2. Udvalgsarbejdet Lovforslaget blev fremsat den 5. december 2013 og var til 1. behandling den 23. januar 2014. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Udvalget afgav betænkning den 26. marts 2014. Lovforslaget var til 2. behandling den 1. april 2014. 2. behandlingen blev afbrudt, hvorefter lovforslaget blev henvist til fornyet behandling i Udvalget for Fødevarer, Landbrug og Fiskeri. 2. behandlingen blev fortsat den 20. maj 2014. Efter 2. behandling blev lovforslaget henvist til fornyet behandling i Udvalget for Fødevarer, Landbrug og Fiskeri.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Daniel Eichenberger.
 Fødevareministeren har over for udvalget kommenteret den skriftlige henvendelse til udvalget.
Spørgsmål Udvalget har under den fornyede behandling af lovforslaget stillet 1 spørgsmål til fødevareministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, RV, SF og KF) indstiller lovforslaget til vedtagelse i den affattelse, hvori det foreligger efter 2. behandling.
Et mindretal i udvalget (DF) indstiller lovforslaget til vedtagelse med det under nr. 12 stillede ændringsforslag.
Selv om ændringsforslag nr. 12 ikke vedtages, vil mindretallet stemme for lovforslaget ved 3. behandling.
Dansk Folkepartis medlemmer af udvalget kan ikke støtte ændringsforslag nr. 1-11 om ophævelse af forbuddet mod de opregnede hunderacer, da DF ikke mener, at det er politikere, som skal agere hundesagkyndige og vurdere hver enkelt race.
Da listen med de 13 hunderacer blev udarbejdet, var det ud fra en vurdering fra et hundeudvalg, som havde udpeget racerne.
Skal man fjerne konkrete hunderacer fra forbudslisten, mener DF, at det må være på baggrund af vurderinger fra hundesagkyndige.
DF mener, at de data, der er indsamlet om de enkelte forbudte racer i forbindelse med evalueringen af hundeloven, er usikre og mangelfulde og ikke giver noget klart billede af, hvilke hunderacer på listen der er farligere end andre hunderacer på listen.
Vælger man fra politisk hold at tage konkrete racer ud, så vil det være usagligt og ufagligt, da man på nuværende tidspunkt ikke har sagkyndiges og fagfolks vurderinger af de enkelte racer, som kan danne et beslutningsgrundlag.
DF støtter ændringsforslag nr. 12 om ophævelse af den omvendte bevisbyrde, da det er kommet frem ved evalueringen af hundeloven og under udvalgsbehandlingen, at det er umuligt at dokumentere en hunds race ud fra hundes udseende.
I mange tilfælde er det dog det, som politiet gør, hvilket sætter hundeejerne i den situation, at de i praksis er pålagt omvendt bevisbyrde, som på dette område er umulig at løfte.
Specielt for ejere af blandingshunde er bevisbyrden umulig at løfte, da man naturligt ikke har stamtavle på disse hunde.
På den baggrund finder DF ikke, det er retssikkerhedsmæssigt forsvarligt at opretholde reglen om den omvendte bevisbyrde, og DF støtter derfor ændringsforslaget om ophævelse af den omvendte bevisbyrde.
 Et andet mindretal i udvalget (EL) indstiller lovforslaget til vedtagelse med de stillede ændringsforslag.
Et tredje mindretal i udvalget (LA) indstiller lovforslaget til forkastelse.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til § 1 Af et mindretal (EL), tiltrådt af et mindretal (LA):
 1) Før nr. 1 indsættes som nyt nummer:
»01. § 1 a, stk. 1, nr. 3, ophæves.« Nr. 4-13 bliver herefter nr. 3-12.
[Ophævelse af forbuddet mod besiddelse og avl samt erhvervsmæssig indførsel af racen amerikansk staffordshire terrier og krydsninger, hvori denne race indgår] 2) Før nr. 1 indsættes som nyt nummer:
»02. § 1 a, stk. 1, nr. 4, ophæves.« Nr. 5-13 bliver herefter nr. 4-12.
[Ophævelse af forbuddet mod besiddelse og avl samt erhvervsmæssig indførsel af racen fila brasileiro og krydsninger, hvori denne race indgår] 3) Før nr. 1 indsættes som nyt nummer:
»03. § 1 a, stk. 1, nr. 5, udgår.« Nr. 6-13 bliver herefter nr. 5-12.
[Ophævelse af forbuddet mod besiddelse og avl samt erhvervsmæssig indførsel af racen dogo argentino og krydsninger, hvori denne race indgår] 4) Før nr. 1 indsættes som nyt nummer:
»04. § 1 a, stk. 1, nr. 6, udgår.« Nr. 7-13 bliver herefter nr. 6-12.
[Ophævelse af forbuddet mod besiddelse og avl samt erhvervsmæssig indførsel af racen amerikansk bulldog og krydsninger, hvori denne race indgår] 5) Før nr. 1 indsættes som nyt nummer:
»05. § 1 a, stk. 1, nr. 7, udgår.« Nr. 8-13 bliver herefter nr. 7-12.
[Ophævelse af forbuddet mod besiddelse og avl samt erhvervsmæssig indførsel af racen boerboel og krydsninger, hvori denne race indgår] 6) Før nr. 1 indsættes som nyt nummer:
»06. § 1 a, stk. 1, nr. 8, udgår.« Nr. 9-13 bliver herefter nr. 8-12.
[Ophævelse af forbuddet mod besiddelse og avl samt erhvervsmæssig indførsel af racen kangal og krydsninger, hvori denne race indgår] 7) Før nr. 1 indsættes som nyt nummer:
»07. § 1 a, stk. 1, nr. 9, udgår.« Nr. 10-13 bliver herefter nr. 9-12.
[Ophævelse af forbuddet mod besiddelse og avl samt erhvervsmæssig indførsel af racen centralasiatisk ovtcharka og krydsninger, hvori denne race indgår] 8) Før nr. 1 indsættes som nyt nummer:
»08. § 1 a, stk. 1, nr. 10, udgår.« Nr. 11-13 bliver herefter nr. 10-12.
[Ophævelse af forbuddet mod besiddelse og avl samt erhvervsmæssig indførsel af racen kaukasisk ovtcharka og krydsninger, hvori denne race indgår] 9) Før nr. 1 indsættes som nyt nummer:
»09. § 1 a, stk. 1, nr. 11, udgår.« Nr. 12-13 bliver herefter nr. 11-12.
[Ophævelse af forbuddet mod besiddelse og avl samt erhvervsmæssig indførsel af racen sydrussisk ovtcharka og krydsninger, hvori denne race indgår] 10) Før nr. 1 indsættes som nyt nummer:
»010. § 1 a, stk. 1, nr. 12, udgår.« Nr. 13 bliver herefter nr. 12.
[Ophævelse af forbuddet mod besiddelse og avl samt erhvervsmæssig indførsel af racen tronjak og krydsninger, hvori denne race indgår] 11) Før nr. 1 indsættes som nyt nummer:
»11. § 1 a, stk. 1, nr. 13, udgår.« [Ophævelse af forbuddet mod besiddelse og avl samt erhvervsmæssig indførsel af racen sarplaninac og krydsninger, hvori denne race indgår] Af et mindretal (EL), tiltrådt af et mindretal (DF og LA):
 12) Nr. 1 affattes således:
 »01. § 1 b, stk. 2-4, ophæves, og i stedet indsættes:
»Stk. 2. Politidirektøren afholder omkostningerne ved at lade en hund aflive efter stk. 1, men kan kræve beløbet refunderet af besidderen.«« [Ophævelse af krav om, at besidderen skal dokumentere, at hunden ikke tilhører en forbudt race] Bemærkninger Til nr. 1 Den foreslåede ændring indebærer, at forbuddet mod besiddelse og avl af racen amerikansk staffordshire terrier ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 2 Den foreslåede ændring indebærer, at forbuddet mod besiddelse og avl af racen fila brasileiro ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 3 Den foreslåede ændring indebærer, at forbuddet mod besiddelse og avl af racen dogo argentino ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 4 Den foreslåede ændring indebærer, at forbuddet mod besiddelse og avl af racen amerikansk bulldog ophæves. Ændringen indebærer også, at forbuddet ophæves for krydsninger, hvori racen indgår.
Den foreslåede ændring indebærer også, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 5 Den foreslåede ændring indebærer, at forbuddet mod besiddelse og avl af racen boerboel ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 6 Den foreslåede ændring indebærer, at forbuddet mod besiddelse og avl af racen kangal ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 7 Den foreslåede ændring indebærer, at forbuddet mod besiddelse og avl af racen centralasiatisk ovtcharka ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 8 Den foreslåede ændring indebærer, at forbuddet mod besiddelse og avl af racen kaukasisk ovtcharka ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 9 Den foreslåede ændring indebærer, at forbuddet mod besiddelse og avl af racen sydrussisk ovtcharka ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3 ophæves, for så vidt angår denne race.
Til nr. 10 Den foreslåede ændring indebærer, at forbuddet mod besiddelse og avl af racen tornjak ophæves. Ændringen indebærer ligeledes, at forbuddet ophæves for krydsninger, hvori racen indgår.
Den foreslåede ændring indebærer ligeledes, at forbuddet mod erhvervsmæssig indførsel, jf. § 1 a, stk. 3, ophæves, for så vidt angår denne race.
Til nr. 11 Den foreslåede ændring indebærer, at forbuddet mod besiddelse og avl af racen sarplaninac ophæves. Ændringen indebærer også, at forbuddet ophæves for krydsninger, hvori racen indgår.
Den foreslåede ændring indebærer også, at forbuddet mod erhvervsmæssig indførsel, jf. § 1 a, stk. 3, ophæves for så vidt angår denne race.
Til nr. 12 De foreslåede ændringer indebærer, at politiet ikke som hidtil i tilfælde af tvivl om, hvorvidt en hund tilhører en af de racer eller krydsninger heraf, som er forbudte i medfør af lovens § 1 a, kan stille krav om, at besidderen dokumenterer hundens race eller type.
Jesper Petersen (S) Bjarne Laustsen (S) Karin Gaardsted (S) Orla Hav (S) Pernille Rosenkrantz-Theil (S) Mette Reissmann (S) Per Husted (S) Camilla Hersom (RV) Lone Loklindt (RV) Sanne Bjørn (RV) Steen Gade (SF) Karina Lorentzen Dehnhardt (SF) Per Clausen (EL) nfmd.
Henning Hyllested (EL) Lars Dohn (EL) Erling Bonnesen (V) Thomas Danielsen (V) Henrik Høegh (V) Jacob Jensen (V) Hans Christian Schmidt (V) Peter Juul Jensen (V) Esben Lunde Larsen (V) Tina Nedergaard (V) René Christensen (DF) fmd.
Jørn Dohrmann (DF) Mette Hjermind Dencker (DF) Dennis Flydtkjær (DF) Leif Mikkelsen (LA) Charlotte Dyremose (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 92 omdelt efter afgivelse af tilføjelse til betænkning Bilagsnr.
