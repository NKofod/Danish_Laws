Bekendtgørelse om isafgift for 2014 I medfør af § 5, stk. 3, i lov om beredskab for isbrydning, jf. lovbekendtgørelse nr. 578 af 29. september 1988, som ændret ved lov nr. 901 af 29. november 1995 og lov nr. 1122 af 4. december 2012, fastsættes:
 § 1. Havne, der er beliggende inden for Skagen og er indberetningspligtige til Danmarks Statistik, skal betale en årlig afgift (isafgift) som bidrag til dækning af udgifterne til driften af statens istjeneste.
 § 2. Isafgiften for perioden 1. januar 2014 til 31. december 2014 udgør 0,04 kr. pr. ton godsmængde, der er ud- eller indskibet i den pågældende havn.
 Stk. 2. Isafgiften opkræves af Søværnets Operative Kommando fra de indberetningspligtige havneadministrationer.
 Stk. 3. Søværnets Operative Kommando fakturerer inden udgangen af juni måned 2015 afgifter hos de indberetningspligtige havneadministrationer.
 § 3. Bekendtgørelsen træder i kraft den 24. februar 2014.
