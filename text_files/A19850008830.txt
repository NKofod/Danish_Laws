 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Efter reglerne i denne lov kan der ydes bistand  

 til fremme af industriel og anden erhvervsmæssig udvikling i egne af landet,  

 hvor dette må antages at være af væsentlig betydning for befolkningens adgang  

 til at opnå andel i samfundets almindelige økonomiske, sociale og kulturelle  

 fremgang.
§ 2.  Administrationen af loven varetages, hvor ikke  

 andet er bestemt, af et egnsudviklingsråd.
Rådets afgørelser kan ikke  

 indbringes for anden administrativ myndighed.
 Stk. 2.  Rådets daglige forretninger og udførelsen af  

 dets beslutninger varetages af direktoratet for egnsudvikling.
§ 3.  Egnsudviklingsrådet består af en formand og 10  

 andre medlemmer.
Rådets formand udnævnes af industriministeren, der i øvrigt  

 til medlemmer af rådet udnævner en repræsentant for hver af følgende  

 myndigheder og organisationer: industriministeriet, finansministeriet,  

 arbejdsministeriet, miljøministeriet, indenrigsministeriet, Industrirådet,  

 Arbejderbevægelsens Erhvervsråd, Kommunernes Landsforening og  

 Amtsrådsforeningen i Danmark.
Endvidere udnævner industriministeren et medlem  

 som fælles repræsentant for de større regionale udviklingsudvalg.
 Stk. 2.  Industriministeren udnævner en næstformand  

 blandt rådets medlemmer.
Stk. 3.  Medlemmerne udnævnes for 4 år ad gangen.
Der  

 udnævnes suppleanter for medlemmerne.
 Stk. 4.  Industriministeren nedsætter et  

 forretningsudvalg for rådet bestående af formanden og næstformanden samt  

 indtil 4 andre medlemmer.
Stk. 5.  Industriministeren fastsætter forretningsorden  

 for rådet og dets forretningsudvalg.
I forretningsordenen kan optages  

 bestemmelser om, i hvilket omfang afgørelser i henhold til §§ 6-9 på rådets  

 vegne kan træffes af forretningsudvalget eller af direktoratet for  

 egnsudvikling, samt om, at sager, til hvis afgørelse der er knyttet  

 betydelige økonomiske konsekvenser, herunder særlig økonomisk risiko,  

 forelægges industriministeren til afgørelse.
 Stk. 6.  Rådet afgiver årligt en beretning om sin  

 virksomhed.
 § 4.  Direktoratet for egnsudvikling ledes af en  

 direktør, der ikke er medlem af egnsudviklingsrådet, men deltager i rådets  

 møder.
§ 5.  Industriministeren fastsætter efter indstilling  

 fra egnsudviklingsrådet, i hvilke egne af landet lovens bistandsordninger kan  

 finde anvendelse.
Rådet skal være opmærksom på, om der i andre dele af landet  

 måtte opstå sådanne forhold, at lovens bistandsordninger bør kunne bringes i  

 anvendelse, og i så fald fremsætte forslag herom til industriministeren.
Stk. 2.  Ved ydelsen af bistand skal der søges opnået en  

 lokalisering, der er hensigtsmæssig for erhvervslivet og tilpasset andre  

 udviklingsfremmende foranstaltninger, som det offentlige har eller påtænker  

 iværksat.
Der skal endvidere tages hensyn til, om den beliggenhed, der vælges  

 for en virksomhed, er hensigtsmæssig for denne, og om stedet, eventuelt på  

 længere sigt, er egnet for en videregående erhvervsmæssig udvikling.
 Stk. 3.  Rådet kan til fremme af det i § 1, stk. 1,  

 nævnte formål afgive udtalelser over for institutioner eller personer,  

 ligesom rådet over for offentlige myndigheder kan stille forslag om  

 foranstaltninger, der må anses for påkrævede for et områdes erhvervsmæssige  

 udbygning.
§ 6.  Der kan ydes tilskud til industri- og  

 servicevirksomheders anlægsudgifter ved oprettelse, flytning, udvidelse,  

 rationalisering og produktionsomstilling.
Til anlægsudgifter kan henregnes  

 udgifter til undersøgelser og forarbejder, herunder forsøgsvirksomhed, samt  

 til afprøvning o.lign. af en virksomheds produktionsapparat.
 Stk. 2.  Tilskuddet kan ikke overstige 25 pct. af de  

 anlægsudgifter, der er nævnt i stk. 1.
 Stk. 3.  Dog kan der i særlig vanskeligt stillede egne  

 af landet ydes tilskud på højst 35 pct. til de anlægsudgifter, der er nævnt i  

 stk. 1.
 Stk. 4.  Såfremt en virksomhed, hvortil der er ydet  

 tilskud, ophører, afhændes, udlejes eller tilsidesætter vilkår for tilskuddet  

 inden for en periode af 5 år fra tilskuddets udbetaling, kan det bestemmes,  

 at tilskuddet helt eller delvis skal tilbagebetales.
 § 7.  Kommuner kan opføre erhvervsejendomme til salg  

 eller udleje, når statskassen yder lån dertil efter stk. 2.
 Stk. 2.  Der kan ydes lån til kommuner til dækning af  

 udgifterne, herunder grundudgifter, ved opførelse af de erhvervsejendomme,  

 der er nævnt i stk. 1.
 Stk. 3.  Lånene afdrages over højst 30 år og forrentes  

 med en rente, der er fastsat af industriministeren.
 Stk. 4.  For lånene skal der stilles en i hvert enkelt  

 tilfælde godkendt sikkerhed.
 Stk. 5.  Opnås der ved en kommunes salg af en sådan  

 ejendom ikke dækning for den investerede kapital, fordeles det samlede tab  

 mellem staten og kommunen med halvdelen til hver.
§ 8.  Tilskud kan ydes til industri- og  

 servicevirksomheder til dækning af omkostninger ved virksomhedernes  

 udflytning til en egn, der er omfattet af § 5, stk. 1, 1. pkt.
Tilskud kan  

 endvidere ydes til dækning af flytteomkostninger for medarbejdere, der er af  

 væsentlig betydning for en tilfredsstillende drift af virksomheden på  

 tilflytningsstedet.
 § 9.  Tilskud kan ydes til foretagelse af  

 undersøgelser og til udarbejdelse af planer og projekter af almen betydning  

 for et områdes erhvervsmæssige udvikling samt til driften af regionale  

 udviklingsudvalg.
 § 10.  I hvert finansår kan der inden for et beløb af  

 5 mill. kr. gives tilsagn om tilskud og lån af statskassen til dækning af  

 udgifter ved gennemførelse af foranstaltninger af væsentlig betydning for et  

 områdes erhvervsmæssige udvikling med henblik på at tilføre, opretholde eller  

 udvide konkret erhvervsmæssig aktivitet.
 § 11.  Virksomheder, der har modtaget tilskud i  

 henhold til § 6, og virksomheder, der drives fra en af en kommune opført  

 erhvervsejendom, hvortil der er ydet statslån i henhold til § 7, er  

 underkastet regnskabsmæssigt og teknisk tilsyn efter rådets nærmere  

 bestemmelse.
 Stk. 2.  Tilsynet ophører, når lånet er tilbagebetalt  

 eller der er forløbet 5 år fra tilskuddets udbetaling.
 § 12.  Det fastsættes på de årlige finanslove, inden  

 for hvilke beløb der kan ydes tilsagn om tilskud og lån i henhold til §§ 6-9.
 Stk. 2.  Tilsagnsrammer og udbetalingsbevillinger, der  

 ikke udnyttes, kan overføres til et følgende finansår.
 § 13.  Medmindre højere straf er forskyldt efter anden  

 lovgivning, straffes med bøde den, der:
 § 14.  Loven træder i kraft ved bekendtgørelsen i  

 Lovtidende.
 Stk. 2.  Samtidig ophæves lov nr. 219 af 7. juni 1972 om  

 egnsudvikling.
Stk. 3.  Indtil 2 år efter udstedelsen af tilsagn om et  

 lån ydet i henhold til § 6 i lov nr. 219 af 7. juni 1972 kan  

 egnsudviklingsrådet forhøje lånet efter reglerne i nævnte lov.
Sådanne  

 forhøjelser afskrives på tilsagnsrammen for § 6.
Stk. 4.  Bestemmelserne i lov nr. 219 af 7. juni 1972  

 anvendes fortsat på lån, garantier og tilskud efter nævnte lov.
Rådets  

 funktioner varetages af det egnsudviklingsråd, der er nedsat efter denne lov.
 § 15.  Loven gælder ikke for Grønland.
Givet på Amalienborg, den 13. marts 1985 Under Vor Kongelige Hånd og Segl I Dronningens Navn:
