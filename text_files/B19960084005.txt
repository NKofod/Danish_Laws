I medfør af § 12, stk. 3, i lov nr. 374 af 22.maj 1996 om almene boliger m.v., fastsættes efter bemyndigelse:
 § 1.  Normalvedtægter for en almen  

 andelsboligorganisation affattes i overensstemmelse med bilaget til denne  

 bekendtgørelse.
 § 2.  Bekendtgørelsen træder i kraft den 1. januar  

 1997.
Bygge- og Boligstyrelsen, den 20.  

 september 1996 Rud Werborg / Vibeke Køie Bilag Normalvedtægter for en almen andelsboligorganisation.
Vedtægter for Navn, hjemsted og formål § 1.  Boligorganisationens navn er /Boligorganisationen er en datterorganisation af Stk. 2.  Boligorganisationen har hjemstedi ............  

 kommune.
 Stk. 3.  Boligorganisationen har ikke nogen oprindelig  

 egenkapital.
 § 2.  Boligorganisationen har til formål at opføre,  

 udleje, administrere, vedligeholde og modernisere støttet boligbyggeri i  

 overensstemmelse med reglerne i lov om almene boliger m.v.
 Stk. 2.  Boligorganisationen kan udover den i stk. 1  

 ,nævnte virksomhed udføre aktiviteter, som har en naturlig tilknytning til  

 boligerne og administrationen af disse, eller som er baseret på den viden,  

 boligorganisationen har oparbejdet.
Boligorganisationens medlemmer § 3.  Enhver person, der er fyldt 15 år, kan optages  

 som medlem af boligorganisationen mod betaling af et indmeldelsesgebyr, der  

 fastsættes af boligorganisationens øverste myndighed.
Indmeldelsesgebyret er  

 driftsindtægt for boligorganisationen.
Stk. 2.  Medlemmerne får numre efter den rækkefølge, de  

 er indmeldt.
Boligorganisationen fører en fortegnelse over medlemmerne og  

 deres medlemsnumre.
 Stk. 3.  Ethvert medlem får ved sin indmeldelse i  

 boligorganisationen udleveret et eksemplar af vedtægterne.
§ 4.  Medlemmerne hæfter ikke personligt for  

 boligorganisationens eller dens afdelingers forpligtelser.
Forinden en  

 lejlighed overtages, betaler et medlem en boligorganisationsandel.
Andelens  

 størrelse fastsættes af boligorganisationens øverste myndighed.
Andelen  

 indgår i boligorganisationens formue som ansvarlig kapital og forrentes ikke.
 Stk. 2.  Et medlem kan ikke modregne sin forpligtelse  

 til at betale andel med fordringer på boligorganisationen.
Stk. 3.  Overgår brugsretten til en bolig til en anden  

 person i medfør af lov om leje eller bekendtgørelse om udlejning af almene  

 boliger, kan andelen overdrages til den, der overtager boligen.
Afhændelse og  

 pantsætning af andele kan herudover kun ske med bestyrelsens samtykke.
 Stk. 4.  Udstedes der andelsbeviser, betaler medlemmerne  

 stempling deraf.
§ 5.  Et bolighavende medlem, jf. stk. 2, kan kun  

 udmelde sig af boligorganisationen med virkning fra sin fraflytning.
Andre  

 medlemmer kan udmelde sig uden varsel.
 Stk. 2.  Et medlem er bolighavende, når det i kraft af  

 sit medlemskab har bolig i boligorganisationens ejendomme.
 Stk. 3.  Et medlems rettigheder over sin bolig er  

 undergivet de begrænsninger, der gælder for alment byggeri.
§ 6.  Misligholder et medlem i væsentlig grad sine  

 økonomiske medlemsforpligtelser overfor foreningen eller dens  

 boligafdelinger, kan vedkommende udelukkes fra at være medlem af  

 boligorganisationen med sådant varsel, som bestyrelsen bestemmer.
Boligen kan  

 i så fald forlanges fraflyttet til et nærmere fastsat tidspunkt.
Den  

 pågældende kan indbringe spørgsmålet for det førstkommende ordinære eller  

 ekstraordinære repræsentantskabsmøde.
§ 7.  Når et medlemskab ophører, får medlemmet eller  

 dettes bo boligorganisationsandelen tilbagebetalt.
Dette sker dog kun, hvis  

 der ikke er nogen, der er indtrådt i medlemmets rettigheder og forpligtelser,  

 og hvis den af boligorganisationsandelene dannede ansvarlige kapital er i  

 behold.
Boligorganisationens ledelse Repræsentantskabet (* 1) § 8.  Medlemmerne er boligorganisationens øverste  

 myndighed og udøver denne myndighed gennem repræsentantskabet.
 Stk. 2.  Repræsentantskabet består af  

 boligorganisationens bestyrelse og ............ repræsentanter for hver  

 afdelingsbestyrelse, jf. §§ 14 og 17.
 Stk. 3.  Repræsentantskabet træffer beslutning om:
 Repræsentantskabet godkender boligorganisationens vedtægter, årsregnskab  

 og beretning.
 Stk. 4.  Repræsentantskabet godkender endvidere  

 afdelingernes regnskaber og træffer beslutning om følgende forhold vedrørende  

 afdelingerne:
 Stk. 5.  Repræsentantskabet kan beslutte at delegere  

 kompetencen på et eller flere af de i stk. 4, nævnte områder til  

 boligorganisationens bestyrelse.
 Stk. 6.  Repræsentantskabet træffer beslutning om,  

 hvilken vedligeholdelsesordning, der skal gælde i de enkelte afdelinger.
 Stk. 7.  Repræsentantskabet kan beslutte at delegere den  

 i stk. 6, nævnte kompetence til den enkelte afdeling (afdelingsmødet).
 Stk. 8.  Repræsentantskabet kan til enhver tid beslutte,  

 at en kompetence, som udøves af boligorganisationens bestyrelse, skal udøves  

 af repræsentantskabet.
 Stk. 9.  Formanden for boligorganisationens bestyrelse  

 er tillige formand for repræsentantskabet.
§ 9.  Hvert år afholdes inden 6 måneder efter  

 regnskabsårets slutning ordinært repræsentantskabsmøde.
Dagsordenen for dette  

 skal omfatte følgende punkter:
 1. Valg af dirigent.
 2. Aflæggelse af bestyrelsens årsberetning, herunder  

 om forretningsførelsen, for det senest forløbne år.
 3. Endelig godkendelse af årsregnskab med tilhørende  

 revisionsberetning samt forelæggelse af budget.
 4. Behandling af eventuelt indkomne forslag.
 5. Valg af bestyrelsesmedlemmer og suppleanter.
 6. Valg af revisor.
 7. Eventuelt.
Stk. 2.  Repræsentantskabet træffer på et ordinært  

 repræsentantskabsmøde beslutning om, hvorvidt repræsentantskabet eller  

 bestyrelsen vælger formand og/eller næstformand for bestyrelsen.
Formand  

 eller næstformand skal være beboer i boligorganisationen.
 § 10.  Det ordinære repræsentantskabsmøde indkaldes af  

 formanden med mindst 4 ugers varsel ved brev til samtlige repræsentanter.  

 Indkaldelsen skal angive tid og sted for repræsentantskabsmødet samt  

 dagsorden.
Stk. 2.  Ekstraordinært repræsentantskabsmøde afholdes,  

 når bestyrelsen finder anledning til det, når et tidligere  

 repræsentant-skabsmøde har besluttet det, eller nårmindst ......... af  

 repræsentanterne skriftligt anmoder om at få et angivet emne behandlet.
I  

 sidstnævnte tilfælde afholdes mødet senest 3 uger efter, at anmodning herom  

 er modtaget.
Indkaldelse til ekstraordinært repræsentantskabsmøde skal ske  

 med mindst 2 ugers varsel.
Indkaldelsen skal angive tid og sted for  

 repræsentantskabsmødet samt dagsorden.
Når ekstraordinært  

 repræsentantskabsmøde har været afholdt, kan nyt ekstraordinært  

 repræsentantskabsmøde om samme emne først finde sted efter afholdelse af  

 ordinært repræsentantskabsmøde.
§ 11.  Enhver repræsentant har ret til at få et  

 angivet emne behandlet på repræsentantskabsmødet.
Forslag, der ønskes optaget  

 på dagsordenen, må være indsendt til bestyrelsen senest 2 uger før det  

 ordinære repræsentantskabsmøde.
Indsendte forslag skal udsendes til  

 repræsentantskabet senest 1 uge før mødet, jf. § 10, stk. 1.
§ 12.  Hvert medlem af repræsentantskabet har 1  

 stemme.
Herudover har medlemmer fra afdelinger med mere end .........  

 lejemålsenheder yderligere ......... stemmer, og medlemmer fra afdelinger med  

 mere end ......... lejemålsenheder yderligere ......... stemmer.
§ 13.  Beslutning træffes af de tilstedeværende ved  

 almindeligt stemmeflertal.
Når 1/3 af repræsentanterne forlanger det, skal  

 afstemningen være skriftlig.
Forslag om ændring af vedtægterne eller  

 opløsning af boligorganisationen kan kun vedtages, hvis 2/3 af  

 repræsentanterne er mødt, og 2/3 af de afgivne stemmer er for forslaget.
Er  

 mindre end 2/3 mødt, men mindst 2/3 af de afgivne stemmer er for forslaget,  

 afholdes nyt møde inden 2 uger, og på dette møde kan forslaget - uanset  

 antallet af fremmødte - vedtages, hvis 2/3 af de afgivne stemmer er for  

 forslaget.
 Stk. 2.  For at vedtagelse af boligorganisationens  

 opløsning skal være gyldig, kræves endvidere, at opløsningen besluttes på  

 afdelingsmøder i samtlige afdelinger, og at den besluttes efter samme regler  

 og med samme majoritet (gennemsnitsresultat af afstemningerne) som nævnt i  

 stk. 1, 3. og 4. punktum.
Stk. 3.  Sammenlægning af afdelinger skal godkendes på  

 et afdelingsmøde i hver af de berørte afdelinger.
Har boligorganisationen i  

 forbindelse med opførelse af nybyggeri truffet beslutning om, at to eller  

 flere byggeafsnit skal udgøre en afdeling, kan denne beslutning dog ikke  

 omgøres på et afdelingsmøde i en eller flere af de berørte nye afdelinger.
Stk. 4.  I en protokol optages en kort beretning om  

 forhandlingerne.
Beretningen underskrives af dirigenten og formanden.
Bestyrelsen § 14.  Bestyrelsen består af ......... medlemmer  

 inklusive formanden.
Repræsentantskabet vælger ... medlemmer til bestyrelsen  

 blandt boligorganisationens bolighavende medlemmer, disses ægtefæller eller  

 hermed sidestillede personer.
Herudover vælges/udpeges ......... medlemmer af  

 ......... Samtidig med valg og udpegning af medlemmer til bestyrelsen  

 vælges/udpeges suppleanter for disse.
Stk. 2.  Bestyrelsen skal bestå af et ulige antal  

 medlemmer.
Mindst halvdelen af bestyrelsens medlemmer skal være beboere i  

 boligorganisationen.
 Stk. 3.  Medlemmer af kommunalbestyrelsen i den  

 tilsynsførende kommune kan kun være medlem af bestyrelsen, hvis  

 repræsentantskabet har truffet beslutning om, at kommunalbestyrelsen kan  

 udpege et eller flere medlemmer af boligorganisationens bestyrelse, medmindre  

 de pågældende som boligtagere er valgt af beboerrepræsentanterne i den  

 øverste myndighed.
 Stk. 4.  Medlem af bestyrelsen kan ikke være:
Stk. 5.  Hvert andet år afgår formanden.
Af bestyrelsens  

 øvrige medlemmer afgår halvdelen hvert år.
Afgangsordenen bestemmes for  

 samtidig valgte medlemmer ved lodtrækning og ellers ved den rækkefølge,  

 medlemmerne er valgt.
Genvalg kan finde sted.
Et bestyrelsesmedlem kan til  

 enhver tid afsættes af den, der har valgt eller udpeget den pågældende.
For  

 kommunalbestyrelsesudpegede medlemmer finder reglerne i lov om kommunernes  

 styrelse anvendelse.
Stk. 6.  Afgår et bestyrelsesmedlem indtræder den  

 valgte/udpegede suppleant.
Findes ingen suppleanter, indkaldes til  

 ekstraordinært repræsentantskabsmøde til valg af bestyrelsesmedlemmer og  

 suppleanter.
Stk. 7.  Suppleanter indkaldes når Stk. 8.  Ved en forretningsorden træffer bestyrelsen  

 nærmere bestemmelser om udførelsen af sit hverv.
§ 15.  Bestyrelsen har den overordnede ledelse af  

 boligorganisationen og dens afdelinger.
Bestyrelsen er ansvarlig for driften,  

 herunder for at udlejning, budgetlægning, regnskabsaflæggelse,  

 lejefastsættelse og den daglige administration sker i overensstemmelse med de  

 herfor gældende regler.
 Stk. 2.  Hvert år godkender bestyrelsen årsregnskaber  

 for boligorganisationen og for dens enkelte afdelinger efter forudgående  

 godkendelse af afdelingsbestyrelsen og eventuelt afdelingsmødet, jf. § 17,  

 stk. 3. Herudover foretager bestyrelsen inden regnskabsårets udløb den  

 endelige godkendelse af afdelingernes budgetter for det følgende regnskabsår  

 efter forudgående godkendelse på de ordinære afdelingsmøder, jf. § 17, stk.  

 1. Endelig vedtager bestyrelsen hvert år inden regnskabsårets udløb budget  

 for boligorganisationen.
Stk. 3.  Som leder af den daglige drift kan bestyrelsen  

 ansætte en forretningsfører eller en direktør.
Det bestemmes ved  

 forretningsordenen, hvorvidt nødvendig medhjælp for  

 forretningsføreren/direktøren kan antages af denne eller skal ansættes af  

 bestyrelsen.
Dog foretages ansættelse af inspektører for de enkelte  

 afdelinger af bestyrelsen efter indstilling af forretningsføreren/direktøren.
Stk. 4.  Boligorganisationen og dens enkelte afdelinger  

 forpligtes ved underskrift enten af den samlede bestyrelse  

eller af to bestyrelsesmedlemmer, hvoraf den ene skal være  

 bestyrelsens formand eller næstformand, i forening med  

 forretningsføreren/direktøren, hvis en sådan er ansat.
Boligorganisationens  

 bestyrelse kan meddele en forretningsførende boligorganisation fuldmagt til  

 at forpligte boligorganisationen og de enkelte afdelinger.
§ 16.  Bestyrelsesmøde indkaldes af formanden eller, i  

 dennes fravær, af næstformanden, når der skønnes at være behov herfor, samt  

 når 2 medlemmer af bestyrelsen anmoder herom.
Udover bestyrelsesmedlemmerne  

 hartillige ............ adgang til bestyrelsens møder, dog uden stemmeret.
 Stk. 2.  Bestyrelsen er beslutningsdygtig, når formanden  

 eller næstformanden og yderligere mindst ............ medlemmer er til stede.
Stk. 3.  Beslutning træffes af de tilstedeværende  

 bestyrelsesmedlemmer ved almindeligt stemmeflertal.
Står stemmerne lige, gør  

 formandens eller, i dennes fravær, næstformandens stemme udslaget.
Stk. 4.  I en protokol optages en kort beretning om  

 forhandlingerne.
Beretningen underskrives af formanden.
Afdelingernes ledelse § 17.  Hvert år afholdes inden 3 måneder før næste  

 regnskabsårs begyndelse ordinært, obligatorisk afdelingsmøde i hver afdeling.  

 I en ny afdeling afholdes afdelingsmøde første gang inden 6 måneder, efter  

 indflytning har fundet sted.
Dagsordenen for afdelingsmødet skal, jf. dog  

 stk. 3, omfatte følgende punkter:
 1. Valg af dirigent.
 2. Fremlæggelse af beretning for perioden siden sidste  

 møde samt godkendelse af afdelingens driftsbudget for det kommende år.
 3. Behandling af eventuelt indkomne forslag.
 4. Valg af medlemmer af afdelingsbestyrelsen og  

 suppleanter.
 5. Eventuelt valg af repræsentantskabsmedlem(mer).
 6. Eventuelt.
 Stk. 2.  Fremsætter mindst ......... af afdelingsmødets  

 stemmeberettigede deltagere krav herom, skal godkendelse af afdelingens  

 driftsbudget ske ved urafstemning blandt afdelingens lejere efter reglerne i  

 § 19, stk. 3.
Stk. 3.  Afdelingsmødet kan beslutte, at årsregnskab  

 skal forelægges afdelingsmødet til godkendelse.
Er dette tilfældet, skal der  

 inden 5 måneder efter regnskabsårets slutning afholdes yderligere et ordinært  

 afdelingsmøde i den pågældende afdeling (regnskabsmødet). Afdelingsmødet  

 træffer i sådanne tilfælde tillige beslutning om, på hvilket af de to  

 ordinære afdelingsmøder valg af afdelingsbestyrelse og  

 repræsentantskabsmedlem(mer) skal finde sted (valgmødet). Afholdes der to  

 ordinære afdelingsmøder sker fremlæggelse af årsberetning på regnskabsmødet.
 Stk. 4.  Det afdelingsmøde, hvor der vælges  

 bestyrelsesmedlemmer, beslutter, om afdelingsmødet eller afdelingsbestyrelsen  

 vælger formand for afdelingsbestyrelsen, og om afdelingsmødet eller  

 afdelingsbestyrelsen vælger repræsentanter til repræsentantskabet.
Stk. 5.  Ekstraordinært afdelingsmøde afholdes, når  

 afdelingsbestyrelsen finder anledning til det, eller når mindst ............  

 pct. af husstandene i afdelingen ønsker et angivet emne behandlet, eller når  

 der på et tidligere tidspunkt er truffet beslutning herom, eller når  

 boligorganisationens bestyrelse anmoder afdelingsbestyrelsen herom.  

 Indkaldelse til ekstraordinært afdelingsmøde skal ske med mindst 2 ugers  

 varsel.
Indkaldelsen skal angive tid og sted for afdelingsmødet samt  

 dagsorden.
Efterkommer afdelingsbestyrelsen ikke inden 2 uger en anmodning om  

 indkaldelse til ekstraordinært afdelingsmøde, foretages indkaldelsen af  

 boligorganisationens bestyrelse.
Når ekstraordinært afdelingsmøde har været  

 afholdt, kan nyt ekstraordinært afdelingsmøde om samme emne først finde sted  

 efter afholdelse af ordinært, obligatorisk afdelingsmøde.
Stk. 6.  Tager lejerne, jf. § 19, stk. 1, 1. punktum, i  

 en ny afdeling ikke inden 6 måneder efter indflytningen - om nødvendig efter  

 opfordring fra boligorganisationen - initiativ til indkaldelse af et  

 afdelingsmøde, påhviler det boligorganisationens bestyrelse at indkalde til  

 det første afdelingsmøde.
De følgende afdelingsmøder indkaldes af afdelingens  

 bestyrelse.
Indkaldelsen skal ske med mindst 4 ugers varsel ved brev til  

 samtlige husstande i afdelingen.
Indkaldelsen skal angive tid og sted for  

 afdelingsmødet samt dagsorden.
§ 18.  Budget for det kommende år for vedkommende  

 afdeling udsendes til samtlige husstande i afdelingen senest 1 uge forud for  

 det ordinære, obligatoriske afdelingsmøde.
Afholdes der ikke regnskabsmøde,  

 jf. § 17, stk. 3, udsendes endvidere det sidst godkendte årsregnskab.
 Stk. 2.  Har afdelingsmødet besluttet, jf. § 17, stk. 3,  

 at afdelingens regnskab skal forelægges afdelingsmødet til godkendelse,  

 udsendes regnskabet for vedkommende afdeling til samtlige husstande i  

 afdelingen senest 1 uge forud for det ordinære afdelingsmøde, hvor regnskabet  

 skal godkendes.
 Stk. 3.  Er der udarbejdet skriftlig årsberetning, skal  

 denne ligeledes udsendes til samtlige husstande i afdelingen senest 1 uge  

 forud for afdelingsmødet.
§ 19.  Adgang til afdelingsmødet og stemmeret på dette  

 har lejere i afdelingen, disses ægtefæller eller hermed sidestillede  

 personer.
Hver husstand har 2 stemmer uanset husstandens størrelse.
Adgang  

 har tillige - men uden stemmeret - boligorganisationens ledelse og  

 repræsentanter for denne.
Afdelingsmødet kan beslutte, at andre deltager i  

 mødet, ligeledes uden stemmeret.
Boligorganisationens ledelse kan beslutte,  

 at andre kan deltage i mødet med taleret.
Stk. 2.  Enhver, der ifølge stk. 1, 1. og 3. punktum,  

 har adgang til afdelingsmødet, har ret til at få et angivet emne behandlet på  

 mødet og til at tage ordet.
Forslag, der ønskes behandlet på det ordinære  

 afdelingsmøde, skal være afdelingsbestyrelsen i hænde senest 2 uger før  

 mødet.
Forslag bekendtgøres for afdelingens lejere senest 1 uge før mødet.
Stk. 3.  Afdelingsmødets beslutninger træffes på  

 grundlag af almindeligt stemmeflertal blandt de tilstedeværende  

 stemmeberettigede.
Afdelingsmødet kan beslutte, at den endelige afgørelse af  

 emner, der er til behandling på afdelingsmødet, skal træffes ved  

 efterfølgende urafstemning blandt afdelingens lejere, hvor hver husstand  

 ligeledes har 2 stemmer uanset størrelse.
Når et forslag har været undergivet  

 urafstemning, kan ny urafstemning om samme forslag først finde sted efter  

 afholdelse af ordinært, obligatorisk afdelingsmøde.
§ 20.  Afdelingsmødet træffer beslutning om  

 afdelingsbestyrelsens størrelse.
Afdelingsbestyrelsen skal bestå af et ulige  

 antal medlemmer.
Valgbare som medlemmer til afdelingsbestyrelsen er lejere i  

 afdelingen, disses ægtefæller samt hermed sidestillede personer.
 Stk. 2.  For så vidt angår afdelingsbestyrelsens  

 funktionsperiode, finder reglerne i § 14, stk. 5, tilsvarende anvendelse.
 § 21.  Er der i en afdeling ikke valgt  

 afdelingsbestyrelse, eller har en afdelingsbestyrelse nedlagt sit hverv, uden  

 at ny afdelingsbestyrelse er valgt, varetager boligorganisationens bestyrelse  

 de funktioner, der er henlagt til afdelingsbestyrelsen.
 Stk. 2.  Repræsentantskabet kan efter forudgående  

 godkendelse på afdelingsmøder i de respektive afdelinger bestemme, at 2 eller  

 flere afdelinger, som udgør en samlet bebyggelse med fælles varmeforsyning,  

 kollektive anlæg eller lignende, skal anses som en afdeling med hensyn til  

 beboernes beføjelser, således at afdelingerne skal have fælles afdelingsmøder  

 og fælles afdelingsbestyrelse.
Stk. 3.  Afdelingen afholder rimelige udgifter i  

 forbindelse med afdelingsbestyrelsens arbejde.
Hvervet som medlem af  

 afdelingsbestyrelsen er ulønnet.
 § 22.  Afdelingsbestyrelsen godkender driftsbudget og  

 årsregnskab for afdelingen.
 Stk. 2.  Afdelingsbestyrelsen forelægger driftsbudget  

 for afdelingsmødet til godkendelse.
Stk. 3.  Afdelingsbestyrelsen forelægger de overordnede  

 rammer for iværksættelse af arbejder og aktiviteter i afdelingen for  

 afdelingsmødet til godkendelse, forinden disse iværksættes.
Afdelingsmødet  

 kan herunder træffe beslutning om iværksættelse af forebyggende arbejder  

 rettet mod boligområdet og de enkelte beboere med henblik på at styrke det  

 sociale liv og netværk i boligområdet, såfremt afdelingsmødet samtidig  

 tiltræder den nødvendige lejeforhøjelse.
Afdelingsmødet kan endvidere træffe  

 beslutning om beboernes ret til at udføre forbedringer m.v. af boligerne  

 udover den fastsatte positivliste, jf. § 69 og § 70 i lov om almene boliger  

 m.v.
 Stk. 4.  Medfører et arbejde eller en aktivitet en  

 lejeforhøjelse, der overstiger 15 pct. af den gældende årsleje, skal  

 godkendelse ske ved urafstemning blandt afdelingens lejere, hvis mindst .....  

 pct. af afdelingsmødets stemmeberettigede deltagere fremsætter krav herom.
 Stk. 5.  Udførelsen af kollektive anlæg, som bliver  

 fælles for flere afdelinger, kan gennemføres efter forudgående godkendelse på  

 afdelingsmøder i de respektive afdelinger.
 Stk. 6.  Afdelingsmødet fastsætter en husorden for  

 afdelingen.
Stk. 7.  Afdelingsbestyrelsen påser, at der er god orden  

 i afdelingen.
Eventuel påtale sker til boligorganisationens ledelse.
 Stk. 8.  Afdelingsmødet kan beslutte at uddelegere  

 afdelingsbestyrelsens og afdelingsmødets kompetence på en række områder til  

 en eller flere beboergrupper.
 Stk. 9.  Afdelingsbestyrelsen skal orienteres om  

 ledelsens ansættelse og afskedigelse af ejendomsfunktionærer.
 Stk. 10.  Afdelingsbestyrelsen kan beslutte, at den  

 endelige afgørelse af spørgsmål, der henhører under afdelingsbestyrelsen,  

 skal træffes ved urafstemning blandt afdelingens lejere efter reglerne i §  

 19, stk. 3.
 Stk. 11.  Boligorganisationens ledelse skal yde  

 afdelingsbestyrelsen nødvendig bistand i forbindelse med udøvelsen af dennes  

 funktioner.
 Stk. 12.  Afdelingsbestyrelsen kan i en forretningsorden  

 træffe nærmere bestemmelser om udførelsen af sit hverv.
Valg af revisor § 23.  Boligorganisationens og dens afdelingers  

 regnskaber revideres af en statsautoriseret/registreret revisor, der vælges  

 på repræsentantskabsmødet.
Revisor afgår hvert år, medmindre vedkommende  

 genvælges.
Årsregnskab § 24.  Regnskabsåret for boligorganisationen og dens  

 afdelinger er ............
 Stk. 2.  Årsregnskabet består af særskilte regnskaber  

 for boligorganisationen og dens enkelte afdelinger.
 § 25.  Hvis der er ansat forretningsfører/direktør,  

 forelægger denne udkast til årsregnskabet for bestyrelsen.
Stk. 2.  Det vedtagne regnskab underskrives af  

 bestyrelsen og påtegnes af revisor.
Er forretningsfører/direktør ansat,  

 underskriver denne også regnskabet.
 § 26.  Det godkendte årsregnskab skal sammen med  

 bestyrelsens årsberetning, revisors beretning og udskrift af  

 revisionsprotokol indsendes til kommunalbestyrelsen, jf. § 1, stk. 2, til  

 gennemgang senest 6 måneder efter regnskabsårets afslutning.  

 Regnskabsmaterialet skal ligeledes indsendes til Landsbyggefonden.
 Likvidation m.v.
§ 27.  Likvidation af boligorganisationen eller dens  

 afdelinger finder sted efter de regler, der er fastsat herom for almene  

 boligorganisationer.
Disse vedtægter suppleres med reglerne i lov om almene  

 boliger m.v. og de bestemmelser, der er fastsat i medfør heraf.
Vedtaget af boligorganisationens repræsentantskab den .............................. 19 ............  

 ....................................
(Formandens underskrift) Tillæg Tillægget, der erstatter normalvedtægtens §§ 8-13, benyttes i de  

 andelsboligorganisationer, som måtte finde en boligorganisationsstruktur med  

 generalforsamling som øverste myndighed mest hensigtsmæssig.
 Betegnelsen »repræsentantskab« og  

»repræsentantskabsmøde« i § 6, § 14, § 21 og § 23 samt i  

 påtegningen om boligorganisationens vedtagelse af vedtægterne ændres til  

»generalforsamling«.
Generalforsamling § 8.  Medlemmerne er boligorganisationens øverste  

 myndighed og udøver denne myndighed gennem generalforsamlingen.
 Stk. 2.  Generalforsamlingen træffer beslutning om:
 Generalforsamlingen godkender boligorganisationens vedtægter, årsregnskab  

 og beretning.
 Stk. 3.  Generalforsamlingen godkender endvidere  

 afdelingernes regnskaber og træffer beslutning om følgende forhold vedrørende  

 afdelingerne:
 Stk. 4.  Generalforsamlingen kan beslutte at delegere  

 kompetencen på et eller flere af de i stk. 4, nævnte områder til  

 boligorganisationens bestyrelse.
 Stk. 5.  Generalforsamlingen træffer beslutning om,  

 hvilken vedligeholdelsesordning, der skal gælde i de enkelte afdelinger.
 Stk. 6.  Generalforsamlingen kan beslutte at delegere  

 den i stk. 5, nævnte kompetence til den enkelte afdeling (afdelingsmødet).
 Stk. 7.  Generalforsamlingen kan til enhver tid  

 beslutte, at en kompetence, som udøves af boligorganisationens bestyrelse,  

 skal udøves af generalforsamlingen.
§ 9.  Hvert år afholdes inden 6 måneder efter  

 regnskabsårets slutning ordinær generalforsamling.
Dagsordenen for denne skal  

 omfatte følgende punkter:
 1. Valg af dirigent.
 2. Aflæggelse af bestyrelsens årsberetning, herunder  

 om forretningsførelsen, for det senest forløbne år.
 3. Endelig godkendelse af årsregnskab med tilhørende  

 revisionsberetning samt forelæggelse af budget.
 4. Behandling af eventuelt indkomne forslag.
 5. Valg af bestyrelsesmedlemmer og suppleanter.
 6. Valg af revisor.
 7. Eventuelt.
Stk. 2.  Generalforsamlingen træffer på en ordinær  

 generalforsamling beslutning om, hvorvidt generalforsamlingen eller  

 bestyrelsen vælger formand og/eller næstformand for bestyrelsen.
Formand  

 eller næstformand skal være beboer i boligorganisationen.
 § 10.  Den ordinære generalforsamling afholdes i  

 ............ og indkaldes af bestyrelsen med mindst 4 ugers varsel ved:
opslag på passende sted / bekendtgørelse i ............ / brev til samtlige medlemmer.
Stk. 2.  Indkaldelsen skal angive tid og sted for  

 generalforsamlingen samt dagsorden.
Forslag, der agtes stillet, skal senest 1  

 uge før generalforsamlingen fremlægges til eftersyn for medlemmerne på  

 boligorganisationens kontor.
Stk. 3.  Ekstraordinær generalforsamling afholdes, når  

 bestyrelsen finder anledning til det, når en tidligere generalforsamling har  

 besluttet det, eller når mindst ............ af de medlemmer, der har bolig i  

 boligorganisationen, eller mindst ............ af samtlige dens medlemmer  

 skriftligt anmoder om at få et angivet emne behandlet.
I sidstnævnte tilfælde  

 afholdes mødet senest 3 uger efter, at anmodning herom er modtaget.  

 Indkaldelse til ekstraordinær generalforsamling skal ske med mindst 2 ugers  

 varsel.
Indkaldelsen skal angive tid og sted for generalforsamlingen samt  

 dagsorden.
Når ekstraordinær generalforsamling har været afholdt, kan ny  

 ekstraordinær generalforsamling om samme emne først finde sted efter  

 afholdelse af ordinær generalforsamling.
§ 11.  Adgang til generalforsamlingen har medlemmer af  

 boligorganisationen, disses ægtefæller eller dermed sidestillede personer.
I  

 indkaldelsen kan adgangen betinges af, at der løses adgangskort på  

 boligorganisationens kontor senest ............ dage før generalforsamlingen.
Stk. 2.  Ethvert medlem har ret til at få et angivet  

 emne behandlet af generalforsamlingen og til at tage ordet.
Forslag, der  

 ønskes optaget på dagsordenen, må være indsendt til bestyrelsen senest 2 uger  

 før den ordinære generalforsamling.
Stk. 3.  Stemmeret har kun bolighavende medlemmer,  

 disses ægtefæller eller hermed sidestillede personer.
Hver husstand har 2  

 stemmer uanset husstandens størrelse.
§ 12.  Beslutning træffes af de tilstedeværende  

 stemmeberettigede ved almindeligt stemmeflertal.
Når 1/3 af de  

 tilstedeværende stemmeberettigede forlanger det, skal afstemningen være  

 skriftlig.
Forslag om ændring af vedtægterne eller opløsning af  

 boligorganisationen kan kun vedtages, hvis halvdelen af de stemmeberettigede  

 er mødt, og 2/3 af de afgivne stemmer er for forslaget.
Er mindre end  

 halvdelen mødt, men mindst 2/3 af de afgivne stemmer er for forslaget,  

 indkaldes til ny generalforsamling, der skal afholdes inden 2 uger efter den  

 første generalforsamling.
På denne kan forslaget uanset antallet af fremmødte  

 vedtages, hvis 2/3 af de afgivne stemmer er for forslaget.
 Stk. 2.  For at vedtagelse af boligorganisationens  

 opløsning skal være gyldig, kræves endvidere, at opløsningen besluttes på  

 afdelingsmøder i samtlige afdelinger, og at den besluttes efter samme regler  

 og med samme majoritet (gennemsnitsresultat af afstemningerne) som nævnt i  

 stk. 1, 3. og 4. punktum.
Stk. 3.  Sammenlægning af afdelinger skal godkendes på  

 et afdelingsmøde i hver af de berørte afdelinger.
Har boligorganisationen i  

 forbindelse med opførelse af nybyggeri truffet beslutning om, at to eller  

 flere byggeafsnit skal udgøre en afdeling, kan denne beslutning dog ikke  

 omgøres på et afdelingsmøde i en eller flere af afdelingerne.
Stk. 4.  I en protokol optages en kort beretning om  

 forhandlingerne.
Beretningen underskrives af dirigenten og formanden for  

 bestyrelsen.
 (* 1) Hvis boligorganisationen ønsker en generalforsamling som øverste  

 myndighed, anvendes bestemmelserne i tillægget til normalvedtægterne.
