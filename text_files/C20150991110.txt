Cirkulæreskrivelse om afholdelse af udgifter til anskaffelse af briller eller kontaktlinser (Til kriminalforsorgsområderne) Såfremt en læge, der er tilknyttet kriminalforsorgsområdet, ordinerer briller til en indsat, afholder kriminalforsorgsområdet udgiften til brilleglas i almindelig udførelse.
Endvidere ydes et tilskud til brillestel.
Tilskuddet svarer til det beløb, der ydes i henhold til bekendtgørelse om tilskud til briller til børn under 16 år.
Hvis lægen finder lægelig indikation for at ordinere kontaktlinser i stedet for briller, afholder kriminalforsorgsområdet udgiften til anskaffelse (kontaktlinser(r) og tilpasningshonorar). Til bevilling af kontaktlinser skal der foreligge attest fra øjenlæge.
Udgiften til kontaktlinseservice og rengøringsmidler afholdes ikke af kriminalforsorgsområdet.
 Cirkulæreskrivelsen træder i kraft den 15. juli 2015. Direktoratet cirkulæreskrivelse nr. 11220 af 24. maj 1989 om afholdelse af udgifter til anskaffelse af briller eller kontaktlinser til indsatte ophæves.
