(Til alle amtsråd og  

 kommunalbestyrelser) I medfør af § 7, stk. 4, og § 40, stk. 3, i lov om styrelsen af  

 kommunernes skolevæsen og af virksomhed efter lov om fritidsundervisning  

 m.v., jfr. lovbekendtgørelse nr. 24 af 20. januar 1978, foretages følgende  

 ændringer i cirkulære af 24. november 1977 om ansættelse og afskedigelse af  

 tjenestemænd m.fl. ved kommunernes og amtskommunernes skole- og  

 undervisningsvæsen:
 1. § 13, stk. 2, 2. punktum ophæves.
 2. Afsnit 17, §§ 31-34, ophæves og erstattes af  

 følgende:
 17. Særlige regler vedrørende timelærere, faste  

 vikarer, vakancevikarer, årsvikarer (faglærere) og månedslønnede vikarer.
 § 31. Ansættelse af timelærere, faste vikarer, vakancevikarer, årsvikarer  

 (faglærere) og månedslønnede vikarer ved kommunens skolevæsen, jfr.  

 undervisningsministeriets cirkulære af 15. juni 1981 om timelærere,  

 vakancevikarer og vikarer i folkeskolen (vikarcirkulæret), foretages af  

 kommunalbestyrelsen, ved amtskommunens skolevæsen af amtsrådet.
 Stk. 2. Ledige stillinger som timelærer og fast vikar besættes efter  

 offentligt opslag, jfr. afsnit 5 og vikarcirkulæret § 21, stk. 2. Tilsvarende  

 gælder ved ansættelse af vakancevikarer.
 Stk. 3. Ansættelse af timelærere, faste vikarer og vakancevikarer sker  

 efter indstilling fra skolekommissionen i overensstemmelse med reglerne i  

 afsnit 12.
§ 32. Ansættelse af de i § 31, stk. 1 nævnte lærere m.fl. sker ved e n skrivelse, hvori det også anføres, på hvilken (hvilke) skole (skoler)  

 den pågældende indtil videre skal gøre tjeneste.
For månedslønnede vikarer  

 anføres den periode, vikariatet forventes at ville strække sig over.
 Stk. 2. Før ansættelse af timelærere, faste vikarer med læreruddannelse  

 og vakancevikarer finder sted, skal der foreligge bevis for den i medfør af  

 folkeskolelovens § 27 eller § 28 krævede uddannelse.
 Stk. 3. Ved ansættelse af de i stk. 2 nævnte lærere m.fl. samt faste  

 vikarer uden læreruddannelse sendes lønanciennitetsskema med dokumentation  

 for eventuel tidligere undervisningsvirksomhed m.v. til amtsrådet.
 Stk. 4. Amtsrådet meddeler ansættelsesmyndigheden og vedkommende  

 timelærer, vakancevikar eller faste vikar, hvilken lønanciennitet der er  

 fastsat for den pågældende.
§ 33. Timelærere m.fl., jfr. § 31, stk. 1, afskediges fra udgangen a f den måned, hvori de fylder 70 år.
Afskedigelse iøvrigt sker efter de i  

 vikarcirkulæret fastsatte regler.
Stk. 2. Afskedigelse af timelærere m.fl. foretages af den ansættende  

 myndighed - for så vidt angår timelærere, faste vikarer og vakancevikarer  

 efter indstilling fra skolekommissionen.' 3. § 35 bliver herefter til § 34.
 4. Denne cirkulæreskrivelse har virkning fra den 1.  

 august 1981.
 Undervisningsministeriet, den 16. juni  

 1981.
 P.m.v.
 e.b.
Kim Henning Jensen fm.
