 Ved en børsintroduktion, der både omfattede nytegning af aktier og  

 dele af de hidtidige aktionærers aktier, blev en del af de af selskabet  

 afholdte udgifter til emissionsprovision, børsprospekt, annoncer og revision  

 anset for udlodning til hidtidige aktionærer, idet børsintroduktionen også  

 var foretaget i disses interesse i forbindelse med ejerskifte.
A klagede for indkomståret 1984 over, at amtsligningsrådet havde forhøjet  

 hans skattepligtige indkomst med 199.383 kr. + skattegodtgørelse.
Dette beløb  

 var anset for maskeret udbytte i form af udgifter afholdt af B A/S, hvori  

 klageren og C havde afgørende indflydelse, i forbindelse med selskabets  

 børsintroduktion.
 Det var oplyst, at det omtalte selskab blev optaget til notering på  

 Københavns Fondsbørs (Børs 3) i maj 1984.
I februar 1984 var aktiekapitalen udvidet med fondsaktier fra 510.000 kr.  

 til 10 mio. kr., bestående af 1 mio. kr.
A-aktier og 9 mio. kr.
B-aktier.  

 Klageren ejede 45% af aktiekapitalen (450.000 kr.
A-aktier og 4.050.000 kr.  

 B-aktier). Resten af aktiekapitalen var ejet af C.
I februar var aktiekapitalen - ud over fondsaktierne - udvidet med  

 yderligere nominelt 2 mio. kr.
B-aktier, der skulle udbydes i offentlig  

 tegning i forbindelse med børsintroduktionen.
Klageren og C skulle udbyde i  

 alt 4 mio. kr. »gamle« B-aktier, hvoraf klageren 1 1/2 mio. kr.
Såvel de to hovedaktionærer som selskabet havde afholdt omkostninger ved  

 børsintroduktionen og den dermed forbundne aktietegning/salg.
Klageren havde  

 selv afholdt udgifter til garantiprovision og kurtage til bank, børsstempel  

 og aktieafgift samt udgifter til advokat og en mindre del af udgift til  

 revisor.
Den påklagede ansættelse beroede på, at de af selskabet afholdte var fordelt forholdsmæssigt på selskabet og de to aktionærer.
Klagerens  

 andel var opgjort til 25%, svarende til, at han af et samlet aktieudbud på 6  

 mio. kr. havde udbudt 1,5 mio. kr.
 Klagerens repræsentanter anførte bl.a., at sagen vedrørte udgifter, der  

 var afholdt i forbindelse med B A/S's børsintroduktion, og at de udgifter,  

 der var afholdt af selskabet, helt åbenbart var kommet selskabet til gode.
Repræsentanterne forklarede, at en af årsagerne til, at selskabet var gået  

 på børsen var, at C havde ønsket at komme ud af virksomheden, da han følte,  

 at virksomheden var blevet for stor til ham, samt at han opfattede sig som  

 igangsætter og ikke leder.
I 1983 havde et selskab tilbudt de to aktionærer  

 at købe selskabet for 63 mio. kr., men aktionærerne ønskede ikke et samlet  

 salg af virksomheden.
 Da Børs 3 var opstået omkring 1983, havde aktionærerne fundet, at en  

 børsintroduktion var et alternativ til et samlet salg af virksomheden, og  

 introduktionen havde herefter fundet sted i 1984. Virksomhedens samlede værdi  

 var i forbindelse hermed - ud fra kurs 650 på aktierne - 65 mio. kr.
 Børsintroduktionen havde umiddelbart medført, at selskabets kasse var  

 tilført 13 mio. kr., og på kortere sigt, at det var lettere at skaffe kapital  

 og lettere at skaffe kvalificeret arbejdskraft såsom ingeniører o.lign., da  

 firmaet blev kendt.
Klagerens repræsentanter fandt det ud fra det anførte dokumenteret, at de  

 omhandlede udgifter, som var tillagt klageren som maskeret udlodning, fuldt  

 ud var kommet selskabet til gode.
Det var selskabet, der havde fået fordelene  

 ved børsintroduktionen og var blevet blåstemplet.
Repræsentanterne henviste til Ugeskrift for Retsvæsen 1980, side 712  

 (Trælast-dommen). De fandt i øvrigt, at det af Told- og Skattestyrelsen var  

 overset, at aktionærerne havde betalt en del af udgifterne i forbindelse med  

 børsintroduktionen, garantiprovision, kurtage m.v.
Repræsentanterne fandt  

 især, at der ikke var baggrund for den af Told- og Skattestyrelsen foretagne  

 fordeling af emissionsprovisionen, da disse udgifter under alle  

 omstændigheder skulle afholdes.
Klageren kunne i øvrigt have undladt at sælge  

 aktier, idet det havde været tilstrækkeligt, at selskabet solgte sine 2 mio.  

 kr. aktier.
For så vidt angik fordelingen af annonceudgifterne, fandt klagerens  

 repræsentanter, at der var så stor reklameeffekt ved uddelingen af 3.000  

 brochurer, at udgifterne i denne forbindelse eventuelt kunne være fratrukket  

 som reklameudgifter.
Repræsentanterne var af den opfattelse, at den fordel,  

 aktionærerne havde fået ved børsintroduktionen, kun kunne anses som et  

 biprodukt.
Dette fremgik af, at aktionærerne havde fået kurs 650 for de  

 aktier, de solgte, medens de ved et samlet salg kunne have fået kurs 630.
 For så vidt angik revisorhonoraret, henviste klagerens repræsentanter til,  

 at udgifterne knyttede sig til børsprospektet, og at udgifterne derfor måtte  

 behandles på linie med udgifterne hertil og til annoncer.
Told- og Skattestyrelsens repræsentant gjorde gældende, at det var med  

 rette, at klagerens almindelige indkomst var blevet forhøjet med 199.383 kr.  

 som maskeret udlodning.
Beløbet var udgifter, som selskabet B A/S var blevet  

 belastet med, men som rettelig ikke kunne betragtes som selskabets egne  

 udgifter.
Der skulle således tages stilling til den skattemæssige fordeling  

 af udgifter ved børsintroduktion, når introduktionen skete i kombination  

 mellem aktieudstedelse og salg af hidtidige aktier.
Der kan være 2 hovedformål ved en børsintroduktion, dels at tilvejebringe  

 kapital til virksomheden til investering og ekspansion, og dels at gennemføre  

 et skifte i ejerkredsen, typisk et generationsskifte.
I det omfang,  

 udgifterne til børsintroduktionen ikke udelukkende eller direkte kunne siges  

 at tjene førstnævnte formål, var det nødvendigt med en skønsmæssig  

 fordelingskalkule.
Repræsentanten anførte, at klageren før børsintroduktionen ejede 45% af  

 såvel kapital som stemmevægt, medens C ejede de øvrige 55%. Efter  

 børsintroduktionen ejede klageren alle A-aktier, og der var herved gennemført  

 et ejerskifte af de bestemmende aktier, så klageren nu var den eneste  

 værnsaktionær.
Det måtte således anses for en kendsgerning, at et af de  

 afgørende formål bag børsintroduktionen havde været at muliggøre dette  

 generations~ eller ejerskifte i aktionærkredsen.
Af Børsprospektet vedrørende B fremgik tillige, at et andet formål med  

 børsintroduktionen var at styrke selskabets kapitalgrundlag.
Det lå klart, at  

 selskabet ikke tilførtes nogen kapital, når de hidtidige aktionærer solgte  

 nominelt 4 mio. kr. aktier til tredjemand, idet hele provenuet heraf tilfaldt  

 aktionærerne.
Styrkelsen af kapitalgrundlaget skete gennem nytegningen af  

 aktiekapitalen på nominelt 2 mio. kr., som fandt sted samtidig med  

 introduktionen.
Det måtte på den baggrund anses for ubestrideligt, at såvel selskabet som  

 de hidtidige aktionærer havde haft gavn og direkte økonomisk udbytte af  

 børsintroduktionen.
Hovedvægten bag børsintroduktionen havde været at skaffe  

 aktionærerne kapital.
Det kunne ses af det faktum, at af de 6 mio. kr.  

 aktier, der blev solgt, hidrørte 2/3 fra de tidligere aktionærer.
Argumentet fra klagerens side om, at selskabet ikke afholdt omkostninger,  

 som det ikke under alle omstændigheder skulle for at blive børsnoteret, kunne  

 ikke holde, idet også de to sælgende aktionærer havde opnået ganske  

 betydelige fordele, som udelukkende og direkte kunne henføres til eller  

 skyldtes børsnotering.
Det var fordele, som aktionærerne ikke ellers kunne  

 have opnået.
Det reelle var, at børsnoteringen havde indebåret fordele for såvel  

 selskab som aktionærer.
De samlede udgifter til børsintroduktionen knyttede  

 sig uløseligt til denne kendsgerning.
 Fra Told- og Skattestyrelsens side blev det derfor gjort gældende, at den  

 klare økonomiske interesse, som aktionærerne havde i børsnoteringen, måtte  

 føre til, at de skulle bære en tilsvarende forholdsmæssig del af udgifterne  

 derved.
Hvad angik bankomkostningerne, var selskabet blevet belastet med den fulde  

 emissionsprovision på 110.000 kr., medens garantiprovision var betalt også af  

 aktionærerne.
Denne provision var særskilt vederlag for bankens garanti til  

 aktiesælgerne for, at alle aktier kunne sælges til minimumskursen.
Endelig  

 var betalt en kurtage på 1%, et beløb, som alene var belastet  

 hovedaktionærerne.
Styrelsens repræsentant bemærkede i denne forbindelse, at en stor del af  

 det betydelige og vanskelige arbejde, der var forbundet med en børsnotering,  

 udførtes af det børsintroducerende pengeinstitut.
Pengeinstituttet lagde til  

 en vis grad sit gode navn og rygte til disse børsnoteringer og havde af samme  

 grund - inden selskabets aktier sendtes på børsen - indgående beskæftiget sig  

 med selskabets forhold.
Specielt blev fremhævet, at en lang række helt centrale, økonomiske  

 beslutninger blev truffet i nært samarbejde med banken, der typisk, som også  

 det var gjort her, garanterede aktionærerne for, at aktierne opnåede en vis  

 minimumssalgskurs.
Her kunne f.eks. nævnes fastsættelsen af selskabets  

 aktiekapital og af de aktiebeløb, der skal sælges samt kursen på disse,  

 gennemgang og udlevering af børsprospektet samt underretning til Fondsbørsen.
I denne forbindelse henviste styrelsens repræsentant til kontorchef i  

 Provinsbanken Jens Peter Tofts artikel i Revision og Regnskabsvæsen, side 41,  

 om omkostninger i forbindelse med børsintroduktioner og kapitaludvidelser i  

 allerede børsnoterede selskaber, samt vicedirektør i Privatbanken A/S Lars  

 Johansens artikel »Hvordan bliver et børsselskab børsnoteret?», om  

 spørgsmålet om omkostninger forbundet med en børsintroduktion.
Han definerede  

 her emissionsprovision som den provision, der betales efter aftale med banken  

 for dennes arbejde med at arrangere og forestå introduktionen.
Endelig  

 fremhævedes Trolles artikel »Børsintroduktion« i Ugeskrift for  

 Retsvæsen 1984, side 249 ff, hvor emnet børsintroduktion behandledes.
Han  

 henviste især til side 256, højre spalte, samt til side 260.
 Den næste hovedpost var udgiften til børsprospektet, annoncer m.v. og  

 andre udgifter, samt honorar til revisor.
Udgifterne skyldtes, at der i medfør af bekendtgørelse nr. 528 af 10.  

 november 1982 om betingelse for optagelse til notering af mindre mellemstore  

 selskaber på aktiemarkedet III, efter § 2 skal udfærdiges et prospekt  

 vedrørende selskabet.
Dette prospekt skal indeholde oplysninger om selskabets  

 historie, dets nuværende virksomhed, samt resultatopgørelse og balance i en  

 3-års periode.
 Der var tale om et ufravigeligt lovkrav, for at selskabets aktier kunne  

 blive børsnoteret, og heromtalte prospekt opfyldte disse krav.
 Annonce- og revisorudgifter måtte behandles som de ovenfor omhandlede  

 udgifter, idet også disse udgifter kom såvel selskab som aktionærer til gode.
Det var anført fra klagerens repræsentanters side, at klageren ikke havde  

 opnået noget væsentligt nettoprovenu.
Faktum var, at klageren før  

 børsintroduktionen havde 45% af kapitalen og efterfølgende 30%. Klageren  

 havde solgt netto nominelt 950.000 kr. til kurs 650, eller for 6.175.000 kr.  

 Hertil kom, at klageren havde skiftet en del af sine B-aktier ud med A-aktier  

 således, at han havde fået 60% af stemmeretten.
På den baggrund fandt  

 styrelsens repræsentant ikke, at klagerens indvending om, at han ikke havde  

 fået noget ud af børsintroduktionen, havde nogen vægt.
Endelig var det hævdet fra klagerens side, at børsintroduktionen havde  

 givet en betydelig reklameværdi for selskabet alene.
Styrelsens repræsentant  

 fandt heroverfor, at det dominerende budskab i annonceringen gik på  

 investering i aktier.
Annoncerne omtalte betingelserne for køb af aktier.  

 Formålet med disse annoncer havde derfor været at sælge aktier og ikke at  

 gøre sædvanlig reklame for virksomheden.
 Styrelsens repræsentant gjorde gældende, at der måtte anlægges en  

 væsentlighedsbedømmelse af annoncernes karakter, og da budskabet i annoncerne  

 var klart, nemlig - at man skulle gå ud og investere i B A/S-aktier - og ikke  

 drejede sig om orienteringen om køb af B's produkter, måtte en sådan  

 væsentlighedsbedømmelse føre til, at man også i den relation betragtede  

 annonceudgifterne som en naturlig og sædvanlig udgift, men også en nødvendig  

 del i børsintroduktionen for at kunne afhænde bl.a. også klagerens aktier.
 Styrelsens repræsentant henviste endelig til, at Trolle i sin artikel om  

 børsintroduktion side 261 anførte:
»I tilfælde, hvor introduktionen sker i kombination mellem  

 aktieudstedelse og salg af hidtidige aktier, bør omkostningerne som  

 udgangspunkt fordeles forholdsmæssigt mellem selskabet og aktionærerne.« Landsskatteretten bemærkede, at der forelå en såkaldt blandet  

 børsintroduktion, hvor der både nytegnedes aktiekapital i selskabet og af  

 aktionærerne blev udbudt en del af den hidtidige aktiekapital til salg.
I  

 forbindelse med introduktionen var der af selskabet bl.a. afholdt de i sagen  

 omtvistede omkostninger i emissionsprovision til bank og til børsprospekt og  

 annoncer samt til revisor.
Disse udgifter mente skattemyndighederne burde  

 fordeles forholdsmæssigt mellem selskabet vedrørende nytegningen og  

 aktionærerne vedrørende deres salg med den følge, at den af selskabet for de  

 to hidtidige aktionærer betalte andel blev henført til disse som maskeret  

 udlodning under almindelig indkomstbeskatning.
Samtidig var denne  

 udgiftsandel anset som yderligere salgsomkostning for aktionærerne til  

 fradrag i deres avanceopgørelse til særlig indkomst vedrørende deres salg af  

 aktier.
 Da Landsskatteretten i øvrigt kunne tilslutte sig det af Told- og  

 Skattestyrelsens repræsentant fremførte, blev den påklagede ansættelse  

 stadfæstet.
 LV 1989, SF 1.2.1.11.
