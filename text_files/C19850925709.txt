(Sygehusberedskabscirkulære nr. 17) Hoslagt sendes indstilling af 28. oktober 1982 fra en under styrelsen  

 nedsat arbejdsgruppe vedrørende beklædnings- og linnedforsyningen til  

 sygehusberedskabet.
 Indstillingen er tiltrådt af civilforsvarsstyrelsens  

 sygehusberedskabsudvalg med repræsentanter for Amtsrådsforeningen i Danmark,  

 Foreningen af Sygehusadministratorer i Danmark, Den almindelige danske  

 Lægeforening og Forsvarskommandoen.
 Indstilligen omhandler de vurderinger og dispositioner, der bør ligge til  

 grund for beredskabsplanlægningen på dette meget sårbare område.
 Civilforsvarsstyrelsen skal henstille, at arbejdsgruppens indstilling  

 danner grundlag for amtskommunernes og sygehusenes planlægning af  

 beklædnings- og linnedforsyningen under krigsforhold og ved fredsmæssige  

 katastrofer.
 Man gør opmærksom på, at den i indstillingen omtalte designering af  

 personale i givet fald nøje må følge de anvisninger, der er givet i  

 sygehusberedskabscirkulære nr. 6 af 18. januar 1979. I overensstemmelse  

 hermed kan kun sygehusansat personale (d.v.s. med ansættelse under  

 sygehusforvaltningen) designeres, medens det ikke vil være muligt at  

 designere personale, ansat ved private vaskerier, uanset om disse vaskerier  

 udelukkende producerer for sygehusvæsenet.
Videre nævner indstillingen muligheden for båndlæggelse/inddragelse af  

 (dele af) vaskerier uden for den traditionelle sygehussektor.
Der er for  

 tiden ikke hjemmel til en sådan disposition, men man gør opmærksom på, at der  

 ved indgåelse af aftaler kan opnås en betydelig grad af forsyningssikkerhed  

 såvel med hensyn til vaskerikapacitet som til leverancer af diverse  

 forbrugsvarer.
