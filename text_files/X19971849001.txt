Ligningsrådet meddelte tilladelse til at foretage skattemæssige  

 afskrivninger på en bygning, som anvendtes som edb-central Afskrivninger) x  sidestilling x  edb-bygninger LR af 3/6 1997, 99/96-4234-00210 Et selskab anmodede om tilladelse efter afskrivningslovens § 18, stk.  

 2, til at foretage skattemæssige afskrivninger på en bygning, som blandt  

 andet anvendtes som edb-central.
Ligningsrådet kunne imødekomme anmodningen  

 for så vidt angår den del af bygningen, som anvendtes som edb-central.
Der  

 henvises til Told- og Skattestyrelsens kommentar i TfS 1997.øøø.
Reference AL § 18, stk. 2, jf. stk. 1, litra a LV 1996 E.C.4.1.5.
En institution indenfor den finansielle sektor anmodede Ligningsrådet om  

 tilladelse til at foretage skattemæssige afskrivninger på en bygning, som  

 blandt andet anvendtes som edb-central Der var ikke foretaget endelig opmåling af den del af bygningen, der kunne  

 henføres til edb-centralen, men det udgjorde ca. 40 pct. af det samlede  

 areal. 20 pct. af ejendommens samlede areal var lejet ud til  

 ikke-afskrivningsberettigede formål.
 Da ejendommen blev taget i brug i 1981, blev der afholdt 80 mill. kr. til  

 udgifter til særindretning af kælderen til maskinhal i form af rør- og  

 kabelføring og særlige anlæg til køling og ventilation og nødstrøm af hensyn  

 til en driftsikker edb-produktion.
De store maskiner var på ansøgningstidspunktet opstillet i kælderhallen,  

 hvor der var blevet plads til lagerrum til papir og lignende.
Der var  

 endvidere opstillet en industrirobot i kælderen til håndtering af et  

 båndarkiv.
 Der var maskinrum/pakkerum med printere, pakkemaskiner, skæremaskiner og  

 kuverteringsmaskiner, foruden operatørrum og kontrolrum i stueetagen.
Revisor have anført, at den aktivitet og den edb-produktion, der foregik i  

 bygningen, var af en sådan industriel karakter, at edb-centralen med  

 tilhørende accessoriske lokaler kunne sidestilles med de i afskrivningslovens  

 § 18, stk. 1, litra a, nævnte bygninger.
Der var henvist til, at bygningen  

 var tilpasset edb-anlæggene og indeholdt nogle meget komplicerede tekniske  

 anlæg.
Revisor havde bekræftet, at bygningen blev indrettet til en nærmere  

 beskrevet edb-konfiguration i 1981, og at der efterfølgende var opstillet en  

 anden edb-konfiguration, hvortil kabelgrav og nødstrømsanlæg fortsat  

 anvendtes, medens der ikke anvendtes køleanlæg m.v.
Der var herefter henvist  

 til, at visse bankers edb-produktionslokaler var sidestillet med de i  

 afskrivningslovens § 18, stk. 1, litra a, nævnte bygninger.
 Ligningsrådet imødekom anmodningen for så vidt angår den del af bygnigen,  

 der anvendtes til edb-produktion og accessoriske lokaler hertil.
Efter afskrivningslovens § 18, stk. 3, kan der ikke foretages  

 skattemæssige afskrivninger på kontorbygninger.
Ligningsrådet har tidligere  

 nægtet afskrivning på bygninger, som anvendes til banker eller  

 forsikringsselskaber, men givet tilladelse til banker med en egentlig  

 edb-produktion til sidestilling med driftsbygninger indenfor industrien.
Det måtte antages, at institutionen foretog databehandling for andre  

 indenfor den finansielle sektor.
Det måtte endvidere antages, at den  

 edb-mæssige kapacitet og deraf følgende krav til bygningen var mindre end til  

 en bank med filialnet.
Det måtte endvidere antages, at virksomheden snarere  

 bestod i levering af tjenesteydelser end produktion (bearbejdning eller  

 forædling af et produkt).
 Det var Ligningsrådets opfattelse, at der bør være adgang til sidestilling  

 for bygninger, der anvendes af virksomheder, som udfører databehandling for  

 andre, forudsat, at der er foretaget sådanne særlige indretninger, at  

 bygningen afviger fra en normal kontorbygning, og at mulighederne for at  

 anvende bygningen til andre formål er begrænsede.
Der blev dermed givet tilladelse til sidestilling med de i  

 afskrivningslovens § 18, stk. 1, litra a, nævnte bygninger, henset til, at  

 den omhandlede databehandlinbg udførtes for andre end for egen virksomhed, og  

 at den omhandlede databehandling finder sted i en til databehandling  

 indrettet bygning.
Endvidere blev der taget hensyn til den betydelige  

 tekniske og økonomiske forældelse, som materialet og dermed indretningen  

 udsattes for.
