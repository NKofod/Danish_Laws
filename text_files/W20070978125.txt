Landsskatteretskendelse  

 vedr.
Ansøgning om tilladelse til skattefri aktieombytning - afslag Der klages over SKATs  

 afgørelse af 6. december 2005 om afslag på ansøgning om tilladelse til  

 skattefri aktieombytning.
Landsskatterettens afgørelse SKAT har truffet afgørelse om  

 afslag på ansøgning om tilladelse til skattefri aktieombytning.
 Landsskatteretten stadfæster  

 afgørelsen.
Sagens oplysninger Klageren har i september 2005  

 ansøgt ToldSkat om tilladelse til skattefri aktieombytning af aktierne i B  

 A/S  

 med aktier i et nyt holdingselskab, jf. den dagældende  

 aktieavancebeskatningslovs § 13, stk. 1 og 2.
Klageren  

 ejer hele aktiekapitalen i B A/S på nom. 500.000 kr.
Selskabet blev stiftet  

 den  

 29. juni 2005 efter reglerne om skattefri virksomhedsomdannelse med  

 omdannelsesdato pr. 1. januar 2005. Den skattemæssige anskaffelsessum for  

 aktierne er 11.847.710 kr., mens aktiernes værdi ifølge stiftelsesdokumentet  

 var ca. 116 mio. kr.
B A/S havde pr. 1. januar 2005 en ejendomsportefølje til  

 en regnskabsmæssig værdi på ca. 253 mio. kr. med en tilknyttet udskudt  

 skat  

 på ca. 44 mio. kr.
Resultatet før skat i de ejendomme, der indgik i  

 omdannelsen, udgjorde ifølge det oplyste ca. 4,4 mio. kr. (ekskl.  

 værdiregulering af investeringsejendomme og gæld i investeringsejendomme) for  

 kalenderåret 2004.
Selskabets ejendomme anvendes  

 til udlejning til bolig og erhverv.
Selskabet ønsker ikke at sælge disse  

 ejendomme, men ønsker om muligt med tiden at erhverve yderligere ejendomme  

 med  

 henblik på udlejning.
 Klageren ønsker at få  

 etableret et holdingselskab over B A/S for at kunne udlodde udbytte til dette  

 holdingselskab, bl.a. med henblik på at skabe mulighed for stiftelse af  

 yderligere datterselskaber til investering i andre ejendomme eller andre  

 aktiviteter vedrørende ejendomme.
Etableringen af  

 holdingselskabet giver samtidig mulighed for begrænsning af de risici, der er  

 ved ejendomsinvestering, herunder som følge af de værdistigninger og fald,  

 som  

 ejendomme altid har været udsat for.
Endvidere må klagerens alder tages i  

 betragtning.
Klageren er født i august 1940, og dermed skal klageren indenfor  

 en vis periode forsøge at få planlagt og gennemført et generationsskifte -  

 muligvis med egne børn, hvilket dog ikke er sikkert på nuværende tidspunkt.
 For klageren er det en klar  

 forudsætning, at aktierne i B A/S, og aktierne i det nye moderselskab ikke  

 vil  

 blive afstået indenfor de næste 3 år.
Klageren har en anden  

 koncerndel, der består af C A/S, hvorunder der ligger en række andre  

 selskaber.  

 Disse selskaber driver hovedsagelig virksomhed med finansiering/investering i  

 værdipapirer,  

 byggeri, salg af ejendomme samt ejendomsmæglervirksomhed.
Derimod er eje og  

 udleje af ejendomme ikke en del af kerneforretningen i C A/S.
I den interne  

 årsrapport for C A/S for året 2004 er i ledelsesberetningen anført følgende  

 om  

 selskabets aktivitet:
 Selskabets hovedaktivitet er  

 at eje kapitalandele i datterselskaber.
Selskabets  

 dattervirksomheder er beskæftiget indenfor ejendomsudlejning, køb og salg af  

 grunde og bygninger, håndværkervirksomhed, investering og handel med  

 værdipapirer samt ejendomsmæglervirksomhed.   Resultatet i C A/S var på ca.  

 11 mio. kr. for kalenderåret 2004. Det er klagerens opfattelse, at B A/S og  

 lignende aktiviteter bedst og mest hensigtsmæssigt hører under sin egen  

 koncernstruktur på nuværende tidspunkt.
 Efter at have modtaget  

 skattemyndighedens udkast til afgørelse oplyste klageren supplerende  

 følgende:
Uagtet klagerens alder  

 foreligger der ifølge det oplyste ikke planer om et salg af aktiviteter,  

 generationsskifte  

 eller lignende om 3 år.
Der er således ikke på nuværende tidspunkt planer om  

 en  

 afståelse af klagerens virksomheder, og der er heller ikke planer om, at  

 dette  

 skal ske om 3 år.
Det må forventes, at B A/S  

 giver et godt overskud hvert år, og der er således grundlag for at udlodde et  

 betydeligt udbytte hvert år til et holdingselskab.
Det er ifølge klageren en  

 realistisk mulighed, at klageren vil anvende udbyttet til at investere i  

 andre  

 ejendomme beliggende i andre selskaber, eller muligvis i helt andre  

 aktiviteter, hvilket ikke på nuværende tidspunkt kan afgøres.
Ligeledes er  

 det  

 absolut en mulighed, at disse investeringer sker sammen med medinvestorer.
Af  

 samme årsag er det på alle måder hensigtsmæssigt, at disse investeringer kan  

 foregå via et holdingselskab, der således vil blive moderselskab i den  

 samlede  

 struktur.
 B A/S foretager alene  

 udlejning af de ejendomme, som B A/S selv ejer.
I forbindelse med sagens  

 behandling ved Landsskatteretten er det oplyst, at klageren i 2005 har  

 stiftet  

 selskabet D ApS.
Klageren ejede oprindelig 50 % af dette selskab, men  

 har  

 siden erhvervet den resterende anpartskapital, således at klageren nu ejer  

 100  

 % af selskabet.
D ApS laver kasser, hvori der opsamles og sammenpresses  

 skrald/affald fra ejendomme.
Skraldet/affaldet presses sammen i kassen og  

 suges  

 ud af en skralde-/affaldsbil ved hjælp af en anordning, som selskabet også  

 producerer.
Klageren er nu hovedansvarlig for denne nyopstartede virksomhed.  

 Det overvejes at lade klagerens ejerandel blive overdraget til C A/S eller  

 det  

 holdingselskab, der eventuelt kommer til at eje B A/S.
SKATs afgørelse Skattemyndigheden har truffet  

 afgørelse om nægtelse af tilladelse til skattefri aktieombytning, jf. den  

 dagældende aktieavancebeskatningslovs § 13, stk. 1 og 2.
Tilladelse til skattefri  

 aktieombytning gives såfremt de materielle betingelser herfor er opfyldt, og  

 det kan skønnes, at hovedformålet eller et af hovedformålene med ombytningen  

 ikke er skatteundgåelse eller skatteunddragelse.
Dette fremgår af art. 11 i  

 fusionsdirektivet (90/343/EF af 23/7 1990), som er implementeret i bl.a.  

 aktieavancebeskatningsloven § 13.
At skatteunddragelse eller  

 skatteundgåelse ikke er hovedformålet eller et af hovedformålene, kan være  

 sandsynliggjort på flere måder, for eksempel kan det være oplyst, at  

 ombytningen er et led i en etablering af et samarbejde mellem uafhængige  

 virksomheder, eller det kan være oplyst, at etableringen af en  

 koncernstruktur  

 er hensigtsmæssig og væsentlig for den pågældende virksomhed afdrifts- og  

 eller  

 likviditetsmæssige hensyn.
Dette skal dog være nærmere begrundet.
 At skatteunddragelse eller  

 skatteundgåelse ikke er hovedformålet eller et af hovedformålene kan også  

 være  

 sandsynliggjort ved, at det er oplyst, at ejerskabet af de ved ombytningen  

 erhvervede anparter/aktier i driftsselskabet, og dermed de ved ombytningen  

 opnåede ejer- og stemmeandele, vil blive bevaret i en længere periode,  

 normalt  

 mindst 3 år efter ombytningen.
 Ansøgninger skal derfor  

 indeholde oplysninger om de økonomiske betragtninger ansøger lægger til grund  

 for ombytningen, men i det omfang det er tilkendegivet, at den ved  

 ombytningen  

 etablerede struktur ikke påtænkes ændret, lægges oplysningerne om de  

 forretningsmæssige formål som udgangspunkt til grund uden videre prøvelse.
 Om skatteunddragelse eller  

 skatteundgåelse er hovedformålet eller et af hovedformålene med transaktionen  

 skal under alle omstændigheder bygge på en konkret vurdering af de  

 individuelle  

 omstændigheder, overvejelser og planer som er oplyst af ansøger.
 Skattemyndigheden lagde vægt  

 på, at en formodning for at formålet med ombytningen ikke er  

 skatteunddragelse  

 eller skatteundgåelse, skal kunne finde støtte i de oplysninger som  

 ansøgningen  

 indeholder.
 Ved afgørelsen lagde  

 skattemyndigheden vægt på de konkrete forhold omkring den ønskede  

 transaktion,  

 herunder:
At ejendomsselskabets  

 aktivitet er udlejning af egne samt hovedaktionær klagerens personlige  

 ejendomme, At klageren ønsker at  

 ejendomsselskabet kan udlodde udbytte til et moderselskab, At klageren ønsker mulighed  

 for at begrænse risikoen ved investeringen i selskabets ejendomme, At klageren er født i august  

 1940 og ønsker mulighed for at overdrage virksomheden i et generationsskifte  

 3  

 år efter ombytningen.
 Det var skattemyndighedens  

 opfattelse, at den ønskede holdingstruktur ikke vil medføre nogen  

 omstrukturering  

 eller rationalisering af ejendomsselskabet, og at der heller ikke opnås nogen  

 begrænsning af den risiko, der eventuelt måtte findes knyttet til en eller  

 flere af ejendomsselskabets allerede foretagne investeringer i  

 udlejningsejendomme, hvorfor skattemyndigheden fandt, at der i de angivne  

 begrundelser ikke ligger et sådant forretningsmæssigt indhold, som kan  

 begrunde  

 en tilladelse til skattefri aktieombytning.
 Muligheden for at opsamlede  

 midler kan blive investeret i yderligere udlejningsejendomme eller måske i  

 helt  

 andre aktiviteter, ansås for en generel konsolideringsbetragtning, som  

 skattemyndigheden ikke fandt kunne anses for en forretningsmæssig  

 overvejelse,  

 der uden et mere konkret indhold kan begrunde en tilladelse til skattefri  

 aktieombytning.
Det var skattemyndighedens  

 opfattelse, at klagerens ønsker, om at kunne udlodde udbytte fra  

 ejendomsselskabet  

 og i et generationsskifte 3 år efter ombytningen at kunne overdrage  

 ejendomsselskabet, afgørende er knyttet til, at såvel udbytte som - efter 3  

 år  

 - aktieavance er skattefri for holdingselskabet.
Og skattemyndigheden fandt,  

 at  

 det ikke kan lede til en anden opfattelse, at der på nuværende tidspunkt ikke  

 er en plan herfor.
 Skattemyndigheden fandt  

 således efter en samlet og konkret vurdering, at det kunne antages, at  

 hensigten  

 om en skattefri aktieombytning afgørende er baseret på rent skattemæssige  

 betragtninger, og skattemyndigheden traf følgelig afgørelse om, at  

 ansøgningen  

 om tilladelse til den ansøgte aktieombytning ikke kunne imødekommes.
Skattemyndighedens udtalelse i forbindelse med sagens  

 behandling for Landsskatteretten Det er i klagen påpeget, at  

 det i skattemyndighedens afgørelse ukorrekt er anført, at B A/S udlejer såvel  

 egne ejendomme som ejendomme ejet af A, hvilket skattemyndigheden kan  

 bekræfte.  

 Fejlen som opstod i skattemyndighedens udkast til afgørelse af 4. november  

 2005  

 blev efter repræsentantens kommentarer ikke fuldstændigt rettet.
Forholdet  

 har  

 ikke (haft) betydning for skattemyndighedens afgørelse.
Det er i klagen oplyst, at  

 klageren i 2005 personligt stiftede selskabet D ApS og at han ejer 50 % af  

 anpartskapitalen, som er på 125 tkr.
D ApS driver virksomhed med håndtering  

 af  

 skrald fra ejendomme.
Repræsentanten oplyser videre, at det overvejes, at As  

 ejerandel overdrages til C A/S, som er holdingselskab for en række  

 driftsselskaber, eller eventuelt til det holdingselskab der ønskes etableret  

 ved den ansøgte skattefri aktieombytning.
 I begge situationer vil A  

 efter 3 års ejertid opnå muligheden for at afhænde ejendomsselskabet uden  

 aktieavancebeskatning, jf. aktieavancebeskatningslovens § 9. Derimod vil  

 ejendomsselskabets afhændelse af ejendommene i begge situationer både før og  

 efter 3 års ejertid være pålagt ejendomsavancebeskatning.
 B A/Ss aktiver består i det  

 helt væsentlige  253 mio. kr. af 264 mio. kr. - i udlejningsejendomme,  

 og  

 selskabet viser i regnskabsåret 2004 en udskudt skat på 44 mio. kr.
 At det nystiftede  

 driftsselskab D ApS, hvis nominelle kapital er 125 tkr., eventuelt inddrages  

 som et søsterselskab til B A/S under et fælles nyt holdingselskab vil ikke  

 medføre, at det eventuelle nye holdingselskab ikke skulle anses for et  

 finans-  

 og ejendomsselskab, eller ændre på B A/S status som finans- og  

 ejendomsselskab  

 i relation til aktieavancebeskatningslovens § 34, hvorfor en eventuel  

 overdragelse med succession til As børn i levende live vil være omfattet af  

 begrænsningen i § 34, stk. 1, nr. 4.
 Klageren peger alene på, at  

 generationsskifte med As egne børn ikke kan ske med succession; hvorimod  

 klager  

 ikke tager stilling til skattemyndighedens opfattelse, at - i mangel på reel  

 forretningsmæssig begrundelse - det er As ønske gennem en skattefri  

 aktieombytning at opnå mulighed for efter 3 års ejertid at kunne afhænde  

 (generationsskifte) ejendomsselskabet uden aktieavancebeskatning.
 Skattemyndigheden finder  

 derfor, at denne yderligere oplysning ikke giver grundlag for en ændring af  

 den  

 trufne afgørelse.
Det er således  

 skattemyndighedens opfattelse, at de yderligere oplysninger og anbringender,  

 som er anført i klagen af 7. februar 2006, i det hele ikke giver  

 skattemyndigheden anledning til en ændret vurdering.
Skattemyndigheden har  

 derfor med henvisning til begrundelsen i afgørelsen af 6. december 2005  

 indstillet til Landsskatteretten, at der ikke gives tilladelse til skattefri  

 aktieombytning.
Klagerens påstand og argumenter Der er nedlagt påstand om, at  

 klageren skal have tilladelse til den ansøgte skattefri ombytning af aktierne  

 i  

 B A/S med aktier i et nyt holdingselskab.
Det er anført i  

 skattemyndighedens afgørelse, at B A/S udlejer ejendomme, som B A/S selv  

 besidder,  

 og som klageren besidder.
Dette er ikke korrekt.
Klageren ejer efter den  

 skattefrie virksomhedsomdannelse ikke yderligere ejendomme, udover til privat  

 anvendelse.
 Som det er anført i den oprindelige  

 ansøgning om skattefri aktieombytning, er hovedårsagen til den ønskede  

 aktieombytning, at klageren ønsker at opsamle det overskud, der indtil videre  

 er kommet hvert år i B A/S, således at dette overskud via holdingselskabet  

 kan  

 anvendes til nye investeringer, herunder i ejendomme og i andre projekter,  

 der  

 ikke hører ind under C A/S.
Efter klagerens opfattelse  

 fremgår det klart og tydeligt, at klageren fortsat er særdeles aktiv indenfor  

 igangsætning af nye projekter, hvilket han også forventer at være i de  

 kommende  

 år.
Således er D A/S seneste nye projekt.
 Klageren har ikke tanke om at  

 sælge ejendommene i B A/S eller for den sags skyld den virksomhed, der ligger  

 under C A/S.
Tankerne går ene og alene på  

 at opsamle overskuddet i et holdingselskab blandt andet med henblik på videre  

 investering af pengene.
Derudover ligger selvfølgelig et ønske om  

 risikobegrænsning, der p.t. ikke er aktuelt, men kan blive det.
 Klageren kan naturligvis ikke  

 indestå for sit liv og helbred, men sådan gælder det jo for alle, der ansøger  

 om skattefri aktieombytning.
Som det fremgår af den  

 oprindelige ansøgning, ønskes et generationsskifte formentlig indenfor en vis  

 periode, men denne periode ligger ikke klar.
Det skal endvidere bemærkes, at  

 klageren ikke skattemæssigt kan slippe billigt ved et  

 generationsskifte til  

 sine børn, idet dette ikke kan lade sig gøre med fast ejendom.
Succession er  

 således udelukket.
 Indtil videre ønsker klageren  

 at oppebære et årligt overskud ved investering i ejendommene, og dette skal  

 udloddes til holdingselskabet blandt andet med henblik på videre investering.
 Efter klagerens opfattelse  

 bør Landsskatteretten kigge på den store mængde af forretninger, som klageren  

 har og løbende igangsætter ved afgørelsen af, om der skal tillades  

 aktieombytning  

 i nærværende sag.
Landsskatteretten bør  

 endvidere være opmærksom på, at hvis Landsskatteretten har det som  

 forudsætning,  

 at klageren vil sælge B A/S, når 3-års-perioden er gået, vil dette give  

 problemer.
Det følger således af tilbudsreglerne i lejeloven, at lejerne skal  

 have tilbudt ejendommene først, hvis klageren vil overdrage dem til 3. mand.
Reglerne om tilbudspligt har  

 klageren gennemgået i forbindelse med overdragelse af ejendommene ved den  

 skattefrie virksomhedsomdannelse.
Reglerne om tilbudspligt til lejerne skal  

 ifølge repræsentanten følges ved aktieombytningen.
I givet fald udløses den  

 latente skat, og der kan dermed ikke ligge skattespekulation.
Klageren kan i  

 stedet overdrage holdingselskabet, da reglerne om tilbudspligt ikke gælder  

 der.  

 Da ejendommene rent faktisk risikerer at blive solgt, når reglerne om  

 tilbudspligt bliver fulgt, ønsker klageren ikke at overdrage B A/S.
 Den praksis, der måtte ligge  

 efter afsigelsen af Østre Landsrets dom refereret i SKM2005.167.ØLR (TfS  

 2005,  

 426), kan ikke anvendes her, da det er dokumenteret, at der er reelle  

 driftsmæssige interesser ved aktieombytningen.
Det må naturligvis medgives,  

 at ejendommene i B A/S eller selskabet på et tidspunkt bliver solgt, herunder  

 hvis klageren afgår ved døden.
I det tilfælde er det væsentligt at være  

 opmærksom på, at der ikke findes muligheder for klagerens børn for hverken i  

 levende live eller ved klagerens død at indtræde i holdingselskabet ved  

 succession eller på anden måde, ligesom børnene ikke ved succession kan  

 indtræde i holdingselskabet, hvis B A/S skulle være solgt, og der kun findes  

 en  

 pengekasse i holdingselskabet.
Der kan således ikke ske nogen  

 skatteudnyttelse  

 eller skatteundgåelse til fordel for klagerens børn.
Aktieombytningen har ikke som  

 hovedformål at blive stillet bedre skattemæssigt, da det i øvrigt heller ikke  

 er tilfældet.
Aktieombytningen kan måske i stedet medføre, at klageren med  

 tiden bliver bedre stillet i relation til lejelovens regler om tilbudspligt.  

 Det er dog en helt anden overvejelse, der ikke er relevant nu.
For Landsskatteretten har  

 klageren supplerende anført, at klageren fortsat ønsker vækst i erhvervelsen  

 af  

 udlejningsejendomme.
Disse udlejningsejendomme vil i visse tilfælde passe ind  

 i  

 B A/S og i andre tilfælde i andre nye selskaber, herunder i sameje med andre  

 aktionærer/anpartshavere.
På vegne af B A/S er der blandt andet afgivet  

 tilbud  

 på erhvervelse af en udlejningsejendom.
A overvejer endvidere at erhverve  

 udenlandske ejendomme, da danske ejendomme er højt værdiansat.
Efter en  

 besigtigelse overvejes det at erhverve en udlejningsejendom i Grækenland, som  

 klageren besigtiger.
Udenlandske investeringsejendomme vil ligge i andre  

 selskaber end B A/S.
Det vil således være muligt  

 med det nye holdingselskab at opnå en fleksibel struktur, hvor det overskud,  

 der hidtil har været i B A/S kan overføres via holdingselskabet til andre  

 koncernforbundne selskaber.
Endvidere vil erhvervelse af nye  

 udlejningsejendomme, herunder ejendomme i udlandet, ud fra risikomæssige  

 betragtninger mest fordelagtigt ske i nye selskaber.
Indtil videre har det ikke  

 været relevant at overveje andre selskaber, da der ikke har kunnet gives  

 tilladelse til en aktieombytning.
Hvis der gives tilladelse hertil, opstår  

 der  

 mulighed herfor.
Dette er alene aktivitetsniveauet  

 for indeværende, men der tages løbende initiativer til erhvervelse af faste  

 ejendomme af klageren.
Med andre ord er erhvervelsen af nye  

 udlejningsejendomme, der skal ligge i selskaber under det nye holdingselskab,  

 absolut forventeligt.
Landsskatterettens bemærkninger og begrundelse Anmodningen om tilladelse til  

 skattefri aktieombytning blev indgivet til skattemyndigheden ved brev af 7.  

 september 2005 og den påklagede afgørelse af 6. december 2005 blev truffet i  

 henhold til § 13, stk. 1 og 2, i den dagældende aktieavancebeskatningslov.
 Den 1. januar 2006 er  

 aktieavancebeskatningsloven, som affattet ved lov nr. 1413 af 21. december  

 2005, trådt i kraft.
 Da skattefri aktieombytning  

 ikke kan foretages med tilbagevirkende kraft, og da aktieombytningen de facto  

 ikke er foretaget inden 1. januar 2006, skal anmodningen vurderes i henhold  

 til  

 den nugældende aktieavancebeskatningslovs § 36, som i det væsentlige  

 viderefører den tidligere lovs § 13.
 Af forarbejderne (L 78  

 2005/06) til aktieavancebeskatningslovens § 36 fremgår:
Tilladelse til ombytning  

 meddeles, hvis de materielle betingelser er opfyldt, og det skønnes, at  

 hovedformålet  

 eller et af hovedformålene med ombytningen ikke er skatteundgåelse eller  

 skatteunddragelse.
Sidstnævnte moment fremgår af fusionsdirektivet   Fusionsdirektivet 90/434/EØF  

 bestemte i artikel 11:
 En medlemsstat kan afslå  

 helt eller delvis at anvende bestemmelserne i afsnit II, III og IV eller  

 inddrage adgangen til at anvende dem, såfremt en   ombytning af aktier:
a) som hovedformål eller som  

 et af hovedformålene har skattesvig eller skatteunddragelse; såfremt en af de  

 i  

 artikel 1 omhandlede transaktioner ikke foretages ud fra forsvarlige  

 økonomiske  

 betragtninger, såsom omstrukturering eller rationalisering af aktiviteterne i  

 de selskaber, der deltager i transaktionen, kan dette skabe formodning om, at  

 hovedformålet eller et af hovedformålene med transaktionen er skattesvig  

 eller  

 skatteunddragelse  Formuleringen af  

 fusionsdirektivet er ved direktiv 2005/19/EF ændret til følgende:
En medlemsstat kan nægte at  

 anvende eller kan tilbagekalde anvendelsen af alle eller enkelte af  

 bestemmelserne i afsnit II, III, IV og IVb, a) hvis hovedformålet eller  

 et af hovedformålene med   ombytningen af aktier   er skatteunddragelse eller  

 skatteundgåelse;  

 forholder det sig sådan, at en af de i artikel 1 nævnte transaktioner ikke  

 foretages af gyldige forretningsmæssige årsager som f.eks. omstrukturering  

 eller rationalisering af aktiviteterne i de selskaber, som deltager i  

 transaktionen, kan der være grund til at formode, at hovedformålet eller et  

 af  

 hovedformålene med transaktionen er skatteunddragelse eller skatteundgåelse  I bemærkningerne (L 19  

 2005/06) til lov nr. 1182 af 12. december 2005 er det anført:
Det bemærkes i den  

 forbindelse, at betingelserne for anvendelse af antimisbrugsklausulen ikke er  

 ændret ved ændringsdirektivet - heller ikke selv om den danske affattelse af  

 reglen er formuleret lidt anderledes end hidtil. Ud fra en samlet konkret  

 vurdering er det Landsskatteretten opfattelse, at skatteundgåelse må anses  

 for  

 hovedformålet eller et af hovedformålene med den ønskede anpartsombytning.  

 Der  

 er ved denne vurdering særligt lagt vægt på, at erhvervsaktiviteten med  

 ejendomsudlejning efter at have været drevet i personligt regi i en længere  

 årrække blev overført til B A/S i 2005 efter reglerne om skattefri  

 virksomhedsomdannelse med en udskudt avance på over 100 mio. kr. samt  

 klagerens  

 oplysninger, under henvisning til at han er født i 1940, om at han indenfor  

 en  

 vis periode skal forsøge at få planlagt og gennemført et generationsskifte -  

 muligvis med egne børn, hvilket dog ikke er sikkert på nuværende tidspunkt.  

 Den  

 ønskede aktieombytning ville medføre, at aktierne i B A/S kunne afstås  

 skattefrit efter mindst 3 års ejertid, jf. aktieavancebeskatningslovens § 9.  

 Det af klageren anførte om mulighederne for erhvervelse af nye ejendomme mv.,  

 risikoafgrænsning ved udlodning af fri egenkapital til et holdingselskab samt  

 lejelovens regler om tilbudspligt kan ikke føre til et andet resultat.
 Skattemyndighedens afgørelse  

 stadfæstes således.
