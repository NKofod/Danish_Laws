Fremsat den 27. april 2001 af  

 Ivar Hansen (V), Ole Løvig Simonsen (S),  

 Henning Grove (KF),  

 Margrete Auken (SF) og Poul Nødgaard&nbsp  

 ;(DF) Forslag til Lov om ændring af lov om valg til  

 Folketinget (Bestyrelseshonorarer m.v. modregnes i eftervederlag) § 1 I lov om valg til Folketinget, jf. lovbekendtgørelse nr. 488 af 11.  

 juni 1997, som ændret ved § 1 i lov nr. 255 af 4. maj 1998, lov nr. 356  

 af 2. juni 1999, lov nr. 1101 af 29. december 1999 og § 1 i lov nr. 215 af  

 28. marts 2001, foretages følgende ændring:
 1. I § 109, stk. 3, indsættes efter nr. 8 som nyt  

 nummer:
» Nr. 9 og 10 bliver herefter nr. 10 og 11.
§ 2 Loven træder i kraft den 1. juni 2001.
Bemærkninger til lovforslaget Almindelige bemærkninger I forbindelse med arbejdet med at udarbejde et forslag til  

 bekendtgørelse om eftervederlag til forelæggelse for Udvalget  

 for Forretningsordenen har Folketingets Præsidium på ny  

 overvejet, hvilke indtægtsarter der bør fradrages i  

 eftervederlaget efter de første 12 måneder.
 Det er i den forbindelse fundet formålstjenligt  

 også at lade bestyrelseshonorarer, forfatterhonorarer og andre  

 honorarer samt vederlag for medlemskab af amtsråd, kommunalbestyrelser,  

 skatteankenævn og andre kollegiale organer være omfattet af  

 modregningsreglerne i § 109, stk. 3, hvilket kræver en  

 lovændring.
Bemærkninger til lovforslagets enkelte  

 bestemmelser Til § 1 Til nr. 1 Den foreslåede nr. 9 svarer til det indkomstbegreb  

 fra arbejdsmarkedsfondsloven, som danner grundlag for opgørelse af  

 arbejdsmarkedsbidraget for honorarmodtagere, jf. arbejdsmarkedsfondslovens §  

 8, stk. 1, litra e.
Forslaget omfatter dog også honorarindtægt  

 for arbejde udført i udlandet, hvor pligten til at betale  

 arbejdsmarkedsbidrag er afgrænset til honorarer m.v. for arbejde  

 udført her i landet.
Endvidere omfattes vederlag for anvendelse eller  

 udnyttelse af immaterielle rettigheder, dvs. biblioteksafgifter,  

 KODA-indtægter, royaltyindtægter og lign., som ikke anses for  

 bidragspligtige efter den nævnte bestemmelse i  

 arbejdsmarkedsfondsloven.
Med forslaget sker der en udvidelse af, hvilke  

 indtægter der skal modregnes for i eftervederlaget.
Efter  

 ændringen skal der også ske modregning for honorarer for  

 deltagelse i bestyrelsesarbejde i såvel privat som helt eller delvis  

 offentligt ejede virksomheder.
Det samme gælder vederlag for medlemskab  

 af amtsråd, kommunalbestyrelser, skatteankenævn og andre  

 kollegiale organer, herunder vederlag som udvalgsformand og andre  

 tillidshverv.
Endvidere vil der skulle ske modregning for honorarer for  

 foredragsvirksomhed samt forfatterhonorarer og indtægter, som er  

 resultat af opfinderarbejde eller arbejder af litterær, kunstnerisk,  

 videnskabelig eller lignende karakter, herunder biblioteksafgifter og  

 lign.
Skriftlig fremsættelse Ivar Hansen (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om valg til  

 Folketinget. (Bestyrelseshonorarer m.v. modregnes i eftervederlag).
(Lovforslag nr.
L 227).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget Stk. 3. I eftervederlaget efter stk. 2 modregnes for  

 medlemmer fra og med den 13. måned for følgende  

 indtægter:
1)	Løn, rådighedsløn, ventepenge eller pension som  

 tjenestemand, 2)	løn fra ansættelse på andre vilkår end  

 tjenestemandsvilkår inden for staten, folkeskolen, folkekirken,  

 Folketinget, under Københavns Kommunes skolevæsen,  

 Færøernes landsstyre, Grønlands hjemmestyre, i en  

 kommune, et koncessioneret selskab eller en stats- eller kommunegaranteret  

 virksomhed, 3)	løn fra ansættelse i et aktieselskab, som efter en  

 opgaveomlægning varetager de arbejdsopgaver, inden for hvilke den  

 pågældende var beskæftiget som ansat i staten eller  

 folkekirken, og hvori staten ejer mere end 50 pct. af aktierne, 4)	grundvederlag, eftervederlag eller pension som statsrevisor,  

 borgmester eller rådmand, 5)	pension efter lov om vederlag og pension m.v. for ministre, 6)	løn, vederlag, eftervederlag eller pension fra medlemskab af  

 Europa-Parlamentet og Kommissionen samt fra hverv i internationale  

 organisationer, hvortil udpegning sker efter indstilling af den danske  

 stat, 7)	løn for personligt arbejde i ansættelsesforhold, som  

 ikke er omfattet af nr. 1-3 eller 6, 8)	indkomst fra selvstændig erhvervsvirksomhed svarende til  

 bidragsgrundlaget efter arbejdsmarkedsfondslovens § 10, stk. 1 eller 2, 9)	fratrædelsesgodtgørelser, efterbetalinger,  

 efterløns- og pensionslignende ydelser, når disse har  

 sammenhæng med et tidligere ansættelsesforhold eller  

 erhvervsforhold, i det omfang de nævnte indkomster ikke er omfattet af  

 nr. 1 eller 6, 10)	udbetalinger fra pensionsordninger med løbende udbetalinger  

 og ratepensionsordninger omfattet af afsnit I i pensionsbeskatningsloven samt  

 udbetalinger fra tilsvarende udenlandske pensionsordninger, når disse  

 har sammenhæng med et tidligere ansættelsesforhold, dog ikke for  

 pensioner omfattet af pensionsbeskatningslovens § 2, nr. 3, og nr. 4, litra  

 c-e, samt opsparing fra Lønmodtagernes Dyrtidsfond.
 I § 109, stk. 3, indsættes efter nr. 8 som  

 nyt nummer:
 »9)	vederlag, honorarer eller anden indkomst for personligt arbejde  

 uden for ansættelsesforhold, som ikke kan henføres til  

 selvstændig erhvervsvirksomhed, samt vederlag for udnyttelse af  

 immaterielle rettigheder,«.
 Nr. 9 og 10 bliver herefter nr. 10 og 11.
