Nr BTL 47 Betænkning over Forslag til lov om ophævelse af lov om stempelafgift af  

 topografiske kort   

 Nr L 47 1990-91, 2. samling Afgivet af Boligudvalget Afgivet: 19910312 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
Nogle af udvalgets spørgsmål og boligministerens svar herpå optrykkes som bilag til betænkningen.
 Herefter indstiller udvalget lovforslaget til vedtagelse  

 uændret.
 Et mindretal (Socialdemokratiets medlemmer af udvalget) udtaler, at  

 mindretallet kan stemme for lovforslaget, fordi loven ifølge boligministerens  

 svar på et af udvalgets spørgsmål ikke indebærer ændringer for  

 organisationer, der anvender kort, og fordi det ligeledes af boligministerens  

 svar på udvalgets spørgsmål fremgår, at Kort- og Matrikelstyrelsens ændrede  

 prispolitik over for f.eks. amtskommuner og kommuner sker uafhængigt af  

 lovforslagets vedtagelse.
Baadsgaard (S) fmd.
Pia Gjellerup (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  

 Møller (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Bilag Nogle af udvalgets spørgsmål til boligministeren og dennes besvarelse  

 heraf Spørgsmål:
Vil en gennemførelse af lovforslaget indebæe nogen ændring af  

 organisationer, der anvender kort, eksempelvis inden for turisme og  

 friluftsliv? Svar:
Gennemførelse af lovforslaget vil ikke indebære nogen ændring for de  

 nævnte områder.
Organisationer, der anvender Kort- og Matrikelstyrelsens  

 kort, skal - som det hidtil har været tilfældet - normalt svare et vederlag  

 for udnyttelsen af styrelsens grundmaterialer.
 Spørgsmål:
 Ad svaret på spørgsmål 4:
Ministeren bedes oplyse, hvilke brugere af topografiske kort, der kommer  

 til at stå for de forventede øgede indtægter.
Vil nogle af brugerne, der ikke  

 før har betalt, nu komme til at betale? Svar:
 De nævnte øgede indtægter forventes dels at komme fra offentlige  

 myndigheder, dels fra andre kortproducenter og brugere af Kort~ og  

 Matrikelstyrelsens kortdata.
Offentlige myndigheder har for tiden en generel tilladelse til  

 vederlagsfrit at bruge styrelsens topografiske kort, den såkaldte A  

 86-tilladelse.
Denne ordning agtes ophævet fra den 1. januar 1992 og  

 erstattet af en licensordning, således at offentlige myndigheder mod betaling  

 kan abonnere på styrelsens kortdata.
De nærmere detaljer i licensordningen er  

 ikke færdigudarbejdet.
Det forekommer, at andre kortproceducenter m.fl. helt eller delvis  

 anvender Kort- og Matrikelstyrelsens kortdata, uden at der er indgået aftale  

 herom.
Som jeg nævnte i besvarelsen af spørgmsål 4, agter styrelsen mere  

 effektivt at afdække disse former for uretmæssig anvendelse.
 Det bliver således offentlige myndigheder samt de brugere, der tidligere  

 burde have betalt, der nu kommer til at betale.
 Spørgsmål:
Hvad vil forslaget medføre af øgede udgifter for kommuner og  

 amtskommuner? Svar:
 Ophævelse af lov om stempelafgift af topografiske kort vil ikke påvirke  

 kommunernes og amtskommunernes udgifter.
 Spørgsmål:
Før oprettelse af Kort- og Matrikelstyrelsen kunne brugere, herunder  

 kommuner og amtskommuner og ledningsejere, få topografiske kort fra Geodætisk  

 Institut mod en mindre afgift og matrikelkort gratis.
Hvorledes er  

 sammenhængen mellem dette lovforslag og Kort- og Matrikelstyrelsens  

 fremtidige betjening af brugerne, jf. styrelsens bebudede forhøjede priser? Svar:
 Jeg kan oplyse, at der ikke er nogen sammenhæng mellem ophævelse af lov  

 om stempelafgift af topografiske kort og de priser, som offentlige  

 myndigheder og andre brugere fremover skal betale for at bruge Kort- og  

 Matrikelstyrelsens produkter.
