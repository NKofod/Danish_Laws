Vejledning  

 om afsætning af servicearbejde fra særligt tilrettelagte projekter til  

 private  

 borgere 1. Indledning Efter § 32, stk. 1, nr. 2, i lov om en aktiv beskæftigelsesindsats  

 kan der gives tilbud om vejledning og opkvalificering bl.a. i form af særligt  

 tilrettelagte projekter for at udvikle eller afdække den lediges faglige,  

 sociale eller sproglige kompetencer med henblik på opkvalificering til  

 arbejdsmarkedet.
 Formålet med de særligt tilrettelagte projekter er at give  

 ledige tilbud, som udvikler den enkelte og styrker muligheden for, at  

 pågældende hurtigst muligt kan få et job på almindelige vilkår.
Iflg. lovens § 33, stk. 1, må produktion og afsætning af  

 produkter i forbindelse med særligt tilrettelagte projekter eller  

 uddannelsesforløb ikke være konkurrenceforvridende.
Ifølge stk. 2 kan  

 beskæftigelsesministeren  

 efter inddragelse af de kommunale organisationer fastsætte vejledende  

 retningslinjer  

 om, hvornår produktionen og afsætningen kan anses for konkurrenceforvridende.
En del kommuner har særligt tilrettelagte aktiveringstilbud,  

 hvor ledige udfører servicearbejde for en afgrænset gruppe af borgere, som  

 ikke  

 selv er i stand til at udføre det pågældende arbejde.
Tilbudet kan være  

 organiseret i kommunalt regi eller i samarbejde med private firmaer.
Typisk  

 betaler modtageren en moderat pris, som tager udgangspunkt i bestemmelsen fra  

 den tidligere gældende bekendtgørelse om en aktiv arbejdsmarkedsindsats, om  

 priser  

 på op til 25 kr. pr. time for udført arbejde efter de dagældende regler om  

 individuel jobtræning.
Servicearbejde, som leveres i forbindelse med et  

 aktiveringstilbud, er først og fremmest havearbejde og snerydning, der kan  

 tilbydes en afgrænset målgruppe.
Andre former for servicearbejde vil i vist  

 omfang kunne komme på tale.
Der må dog ikke være tale om ydelser, som i  

 forvejen indgår i kommunens serviceniveau efter reglerne om personlig og  

 praktisk hjælp eller andre frit valgs ordninger.
I denne vejledning præciseres det, at der skal ske en klar  

 afgrænsning af omfanget af modtagerkredsen og af det arbejde, der kan udføres  

 i  

 servicearbejde til borgere.
Princippet i afgrænsningen svarer til de  

 tidligere  

 gældende regler om, at der i individuel jobtræning kun kunne udføres arbejde,  

 der ellers ikke kan forventes at blive udført som almindeligt lønnet arbejde.
 Arbejdsmarkedsstyrelsen skal oplyse følgende om  

 afsætningsmulighederne for dette servicearbejde til private borgere:
 2. Om formålet med  

 aktiveringstilbudet.
Den haveservice, snerydning o.l., der tilbydes den afgrænsede  

 målgruppe af borgere, skal være et relevant aktiveringstilbud for de ledige,  

 jf. formålet med de særligt tilrettelagte projekter.
Aktiveringstilbuddet  

 skal  

 således gives med henblik på at forbedre de lediges muligheder for at komme  

 ud  

 af ledigheden og opnå arbejde så vidt muligt på ordinære vilkår.
 Indholdet og omfanget af servicearbejdet skal derfor fastsættes  

 med udgangspunkt i de lediges aktiveringsbehov og ikke ud fra et evt.  

 kommunalpolitisk ønske om servicering af et bestemt antal borgere, der  

 skønnes  

 at have behov for at få arbejdet udført.
Da det er behovet for at aktivere de ledige, der er afgørende  

 for projektet, vil der i praksis ofte kunne være kvalitetsforskel på, hvad en  

 professionel virksomhed på markedet og et kommunalt aktiveringsprojekt kan  

 levere.
Dette kan blandt andet komme til udtryk ved omfanget, kvaliteten og  

 stabiliteten i det leverede servicearbejde.
Kommunen skal gøre de borgere,  

 der  

 modtager servicearbejdet, opmærksom på denne kvalitetsforskel.
 3. Om betaling for  

 servicearbejde i forhold til særligt tilrettelagte projekter.
Som nævnt er der ifølge § 33, stk. 1, i lov om en aktiv  

 beskæftigelsesindsats et forbud mod konkurrenceforvridning.
Kommunen skal  

 derfor sørge for, at afsætning af servicearbejdet fra et aktiveringsprojekt  

 forstyrrer markedet mindst muligt.
Kommunen skal derfor danne sig et overblik over, i hvilket  

 omfang der på markedet findes private leverandører, som almindeligvis leverer  

 tilsvarende arbejde til de borgere, der vil kunne få det pågældende  

 servicearbejde.
Fx kan man kontakte det regionale arbejdsmarkedsråd for at få  

 oplysninger om markedsforholdene i det pågældende område.
Kommunen skal med  

 passende mellemrum tage dette spørgsmål op til vurdering.
Kommunen skal derudover tilpasse målgruppen, således at risikoen  

 for konkurrenceforvridning minimeres.
Modtagerne skal tilhøre en klart  

 afgrænset målgruppe i form af borgere, der kan dokumentere ikke længere selv  

 at  

 kunne udføre arbejdet på grund af fysiske eller psykiske begrænsninger.
For at reducere risikoen for at der er tale om arbejde, der lige  

 så godt kunne have været leveret af private virksomheder, skal kommunen sikre  

 sig, at det leverede servicearbejde har et begrænset omfang og et begrænset  

 indhold, fx i form af mindre vedligeholdelsesopgaver som græsslåning og  

 hækklipning.
Kommunen bør i den forbindelse fastsætte en snæver grænse for,  

 hvor mange arbejdstimer der kan leveres til hver modtager, så opgaven bliver  

 mindre attraktiv for private udbydere på markedet.
 Det skal indgå i kommunens sag, hvorledes der for at minimere  

 risikoen for konkurrenceforvridning er taget højde for ovenstående hensyn.
I overensstemmelse med principperne fra de tidligere regler i  

 beskæftigelseslovgivningen før 1. juli 2003 kan der prisfastsættes med et  

 niveau på max 25 kr. pr. aktiveringstime.
Der er også mulighed for at  

 fastsætte  

 en samlet pris for en periode, fx en sæson, beregnet ud fra et samlet  

 overslag  

 over timeforbruget.
Fx græsplæneklipning hver anden uge i 6 måneder ved 25  

 kr.  

 i timen: 12 gange á 2 timer, svarende til 24 timer x 25 = 600 kr.
Såfremt kommunen ikke foretager en afgrænsning af målgruppen og  

 af projektets indhold og omfang som ovenfor, skal prisen fastsættes på  

 markedsvilkår.
Der kan henvises til Arbejdsmarkedsstyrelsens vejledning om  

 afsætning  

 af produktion i forbindelse med særligt tilrettelagte projekter for ledige  

 (vejledning nr. 9066 af 11. januar 2005).
 4) Afgrænsningen i  

 forhold til reglerne om praktisk hjælp (hjemmehjælp) i § 71 i lov om social  

 service.
 Det fremgår af lov om social service, at kommunen fastsætter,  

 hvilke ydelser der skal indgå i praktisk bistand og omfanget af ydelserne.
 En ydelse, som er en del af kommunens serviceniveau efter  

 servicelovens § 71, kan ikke samtidig udføres som servicearbejde i et særligt  

 tilrettelagt aktiveringsprojekt uden for reglerne om praktisk hjælp i  

 servicelovens  

 § 71.
Det betyder, at rengøringshjælp til borgere i kommunen ikke kan  

 gives som servicearbejde i et særligt tilrettelagt projekt uden for reglerne  

 i  

 servicelovens § 71, fordi rengøring er en del af kommunernes serviceniveau  

 efter reglerne om praktisk hjælp.
Det betyder også, at fx haveservice til  

 borgere i kommunen ikke kan gives som servicearbejde i et særligt  

 tilrettelagt  

 projekt, uden for reglerne i servicelovens § 71, såfremt haveservice samtidig  

 er en del af kommunens serviceniveau efter reglerne om praktisk hjælp.
 Hvis fx haveservice indgår i kommunens serviceniveau efter  

 servicelovens § 71, indebærer det bl.a., at kommunen har pligt til at levere  

 ydelsen til de personer, der er visiteret til den konkrete ydelse.
 Kommunen må heller ikke, når der er tale om en ydelse efter  

 servicelovens § 71, regulere serviceniveauets indhold eller omfang fx på  

 baggrund af antallet af ledige, der har brug for aktivering.
 At en ydelse indgår i det serviceniveau, som kommunen har  

 fastsat for hjemmehjælp, indebærer også, at personer, der er visiteret til  

 hjemmehjælp, skal have mulighed for at vælge mellem alle kvalificerede  

 leverandører, jf. reglerne om frit valg af leverandør af personlig og  

 praktisk  

 hjælp, og at disse leverandører kan konkurrere på lige vilkår.
Beslutter kommunen at fastsætte kvalitetskrav for flere ydelseskategorier  

 end de lovpligtige, skal der ske en yderligere specificering af priskravene,  

 jf. fritvalgsreglerne.
Det kan fx være i forhold til haveservice m.v.
Ledige vil kunne aktiveres efter reglerne i beskæftigelseslovgivningen  

 såvel hos kommunale som hos private leverandører af hjemmehjælp.
Det er dog  

 en  

 forudsætning, at priskravene er de samme for alle leverandører efter  

 godkendelsesmodellen,  

 jf. fritvalgsreglerne.
