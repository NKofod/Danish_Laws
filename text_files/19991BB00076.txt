Fremsat den 25. januar 2000 af  

 Frank Dahlgaard (UP) Forslag til folketingsbeslutning om anstændig behandling af plejehjemsbeboere Folketinget pålægger regeringen inden den 1.  

 marts 2000 at tage initiativer, som kan sikre en værdig og  

 anstændig behandling af alle ældre medborgere på landets  

 plejehjem, og som kan sikre en ordentlig udnyttelse af ressourcerne på  

 plejehjemmene.
Det  bør ske efter følgende  

 retningslinjer:
Socialministeren sender brev ud til lederne af landets plejehjem med  

 påmindelse om, hvad en værdig og anstændig omsorg over for  

 plejehjemsbeboere omfatter og indebærer.
Det skal heri gøres  

 klart, at plejehjemslederen vil blive stillet tjenstligt og retligt til  

 ansvar, såfremt der finder omsorgssvigt sted på hans/hendes  

 plejehjem.
Det gøres ansvarspådragende for alle plejehjemsansatte  

 eventuelt strafferetsligt   såfremt de undlader at reagere, når  

 de bliver bekendt med omsorgssvigt over for beboere på det plejehjem,  

 hvor de arbejder.
Det skal i denne forbindelse være muligt for den  

 ansatte at henvende sig anonymt til f.eks. politikerne i kommunens  

 socialudvalg.
Plejehjemsbeboere og pårørende til  

 plejehjemsbeboere skal have samme adgang til at henvende sig til kommunens  

 administration eller politikere, uden at personalet på det  

 pågældende plejehjem derved automatisk får kendskab til,  

 hvem der står bag henvendelsen.
Særlige personalestuer på plejehjemmene afskaffes.
De  

 ansatte bør tage deres pauser sammen med de ældre.
 Embedslægerne skal føre en lovpligtig og systematisk  

 kontrol med forholdene på landets plejehjem.
 Kommunernes tilsynsforpligtigelse over for plejehjemmene strammes  

 op.
Regeringen fremlægger inden årets udgang en handlingsplan  

 indeholdende en vifte af initiativer, der yderligere vil kunne forbedre  

 forholdene på landets plejehjem.
Herunder overvejes mulighederne for at  

 kvalitetssikre plejehjem, f.eks. med den såkaldte  

 ISO-9000-certificering.
Mulighederne for at rekruttere mere ambitiøse  

 og motiverede plejehjemsledere overvejes   ligesom det vurderes, hvorledes  

 plejehjemspersonalet i det hele taget ved en kombination af uddannelse og  

 »stok-/gulerod«-metoder kan motiveres til at gøre en bedre indsats til  

 gavn for beboerne på plejehjemmene.
Bemærkninger til forslaget Der er gennem den seneste tid afsløret  

 eksempler på omsorgssvigt over for beboere på plejehjem   svigt,  

 som kun kan betegnes som skampletter på det danske  

 velfærdssamfund.
Sådanne forhold er selvsagt uacceptable og  

 må stoppes omgående.
Det er sager vedrørende forholdene på bl.a.  

 Kærbo Plejehjem i København, Birkebo Plejehjem i Odder og  

 Plejehjemmet Bakkegården i Århus, som er oprørende.
De  

 viser samstemmende, at der på nogle plejehjem til tider foregår  

 direkte vanrøgt af de ældre.
 Når forslagsstilleren vælger at reagere med  

 dette forslag til folketingsbeslutning, er det ud fra en klar fornemmelse af,  

 at de eksempler, som har været fremme i pressen, kun er toppen af et  

 stort, hæsligt isbjerg.
Det forekommer nærmest kriminelt, når  

 plejehjemsbeboere ikke får en ordentlig pleje til trods for, at det  

 ansatte personale har tid nok.
Lederne af de plejehjem, hvor sådanne  

 forhold råder, har et tungt ansvar og bør efter  

 forslagsstillerens opfattelse stilles juridisk til ansvar for, hvad der er  

 foregået på det pågældende plejehjem.
Pressen har - heldigvis -  også i den seneste tid  

 kunnet bringe eksempler på plejehjem, hvor personalet gør deres  

 arbejde ordentligt, hvor beboerne føler sig godt og værdigt  

 behandlet, og hvor personalet med rette kan være stolte over deres  

 indsats - og af det gode klima, som hersker på plejehjemmet.
Det  

 gælder eksempelvis på plejehjemmet Det virker imidlertid, som om disse positive eksempler  

 mere er undtagelsen end reglen på danske plejehjem.
Når  

 plejehjemsbeboere i dagens Danmark eksempelvis udsættes for  

 tvangsmedicinering eller Når disse forhold finder sted på plejehjem,  

 der har personaleressourcer nok, må det nærmest betragtes som  

 kriminelt.
Det er i hvert fald udtryk for dårlig ledelse.
Når en engageret embedslæge i Århus kan  

 udtale, at man mange steder Sagen om Kærbo Plejehjem har gjort det klart, at  

 forklaringen på omsorgssvigt på plejehjemmene ikke skal findes i  

 manglende personaleressourcer.
En 25-årig studerende fra Roskilde  

 Universitets Center kom som et andet barn i H.
C.
Andersens eventyr om De ansatte på plejehjemmene har tilsyneladende  

 typisk tid nok til at passe de ældre.
De gider blot ikke bruge tiden  

 på omsorgsarbejdet, men vil hellere sidde i personalets opholdsrum,  

 drikke kaffe og bekræfte sig selv og hinanden i vrangforestillingen om,  

 hvor underbemandede de er på plejehjemmet.
Studenten på  

 Kærbo-plejehjemmet har oplyst, at den effektive arbejdstid her var  

 mellem 2 og 4 timer om dagen.
De nævnte sager om omsorgssvigt peger ikke på  

 ressourceproblemer som nogen hovedforklaring.
Derfor sætter dette  

 beslutningsforslag primært fokus på tiltag, der inden for de  

 gældende budgetrammer kan skabe bedre forhold for de ældre  

 på Danmarks plejehjem.
En undersøgelse gennemført af  

 Finansministeriet i 1997 bekræfter, at Finansministeriets undersøgelse bekræftes af  

 et aktuelt udsagn fra kultursociologen Christine Swane fra Gerontologisk  

 Institut og Videnscenter på Ældreområdet.
Hun stiller sig  

 tvivlende over for, om flere ressourcer alene kan ændre kvaliteten i  

 omsorgen og dagligdagen for landets mange plejekrævende ældre.  

 »Økonomi spiller naturligvis en rolle.
Men der er så mange ting,  

 der kan forbedres gennem holdningsændringer«, siger Christine Swane til  

 Weekendavisen 21.-27. januar 2000 i artiklen »Ved vejs ende«.
For at skabe bedre vilkår for plejehjemsbeboere kan  

 det være nyttigt at foretage en undersøgelse af forholdene  

 på landets plejehjem, således at alle eksemplerne på  

 dårlig pleje af de ældre kan komme frem.
I de tilfælde,  

 hvor der bliver konstateret omsorgssvigt, bør der omgående  

 gribes ind.
Uværdig behandling af så alvorlig karakter som  

 genbrug af bleer, tvangsmedicinering og manglende pleje af de ældre  

 viser, at forstanderen af det pågældende plejehjem ikke er egnet  

 som leder.
På plejehjem med dårlige forhold bør  

 forstanderen derfor fjernes fra stillingen øjeblikkeligt.
Det vil  

 samtidig sende et signal til landets øvrige plejehjem om, at  

 omsorgssvigt ikke tolereres.
Omvendt bør eksempler på gode,  

 velfungerende plejehjem fremhæves som forbilleder.
Som yderligere tiltag til at hindre et omsorgssvigt af de  

 ældre bør de førhen lovpligtige embedslægetjek af  

 plejehjemmene i Danmark genindføres.
De sager, der har været  

 fremme i pressen i løbet af de sidste to måneder, har med al  

 tydelighed vist, at der findes plejehjem, som ikke er i stand til at tage  

 vare på dets beboere.
Der findes givetvis flere af denne slags  

 plejehjem, hvor misrøgten af de ældre blot endnu ikke er kommet  

 frem i dagens lys.
Det skyldes blandt andet, at kommunernes varetagelse af  

 tilsynsforpligtigelsen ikke fungerer optimalt.
Der er derfor al mulig grund  

 til at foretage en opstramning af kommunernes tilsynsforpligtigelse og  

 få genindført embedslægekontrollen med plejehjemmene.
En  

 genindførelse af disse lægetjek vil være med til at sikre,  

 at de ældre på alle landets plejehjem får den pleje og  

 omsorg, de har krav på.
Kultursociologen Christine Swane sagde til Weekendavisen  

 21. januar 2000: »Jeg kommer ofte på plejehjem, hvor jeg tænker:  

 hvor er her rart.
Steder, hvor de ansatte lægger deres energi i  

 samværet med de gamle og ikke i samværet med det øvrige  

 personale.
Og det er vigtigt at huske, at jo flere velfungerende steder vi  

 kan vise, desto sværere bliver det at undskylde de steder, hvor det  

 går dårligt«.
Hun tilføjer, at den store forskel mellem de  

 danske plejehjem i høj grad udspringer af den lokale  

 ledelseskultur.
