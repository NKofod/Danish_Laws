Ankenævnet stadfæstede Patentdirektoratets afgørelse, hvorefter et  

 tætningsarrangement ved sammenstikningskoblinger med  

 trykmediumgennemstrømning blev anset for kendt År 1991, den 11. november afsagde Patentankenævnet (Grønning-Nielsen, Hans Chr.
Thomsen, Laubst, Niordson, Terndrup Pedersen) følgende Den 21. maj 1987 indleverede klageren en ansøgning om patent på et  

 »tætningsarrangement ved sammenstikningskoblinger med  

 trykmediumgennemstrømning, navnlig mellem en gasflaskestuds og en påsat  

 afgangsregulator«.
 Ansøgningens krav lød således:
 »1.Tætningsarrangement ved sammenstikningskoblinger med  

 trykmediumgennemstrømning, navnlig mellem en glasflaskestuds (1) og en påsat  

 afgangsregulator (6), hvor en første koblingspart (1) indeholder en ventil  

 (4), der er indrettet til at åbnes ved samling af de to koblingsparter (1,6),  

 af hvilke den anden (6) har en tapdel (8) til indføring i mundingen (5) af  

 den første koblingsparts trykmediumpassage (3), og hvor en i en af  

 koblingsparterne siddende ringpakning (16) tjener til tætning af trykmediets  

 strømningspassage mod omgivelserne, kendetegnet ved , at ringpakningen  

 (16) er bevægeligt fastholdt i et i den anden koblingspart (6) udformet, i  

 retning mod den første koblingspart (1) åbent ringrum (15) mellem tapdelen  

 (8) og et denne omgivende skørt (14), mod hvis inderside ringpakningen (16)  

 har tætnende anlæg, medens der mellem pakningen og tapdelen er  

 trykmediumadgang til ringrummet (15) bag ved pakningen.
2. Tætningsarrangement ifølge krav 1, kendetegnet ved , at  

 ringpakningen (16) er fjederbelastet mod ringrummets (15) åbning, der er  

 afgrænset mellem skørtets (4) fri kant og et på tapdelen (8) udformet bryst  

 (18), der i koblingens samlede tilstand er forskudt et stykke ind i mundingen  

 (5) af den første koblingsparts (1) trykmediumpassage (3).« Patentdirektoratet udtalte i skrivelse af 15. marts 1989:
 »1. Vi har nu færdiggjort nyhedsundersøgelsen og må herefter meddele  

 Dem, at vi ikke har mulighed for at imødekomme ansøgningen, idet Deres  

 opfindelse efter vores vurdering ikke adskiller sig væsentligt fra hvad der  

 var kendt før ansøgningens indleveringsdag.
 Vi begrunder vurderingen nærmere i det følgende:
2. Man har længe kendt tætninger med 0-ringe, hvor 0-ringen er lejret  

 »flydende« eller bevægeligt fastholdt i den ene af de to parter,  

 der skal aftættes, og hvor tætningen fremkommer ved at 0-ringen af selve  

 fluidumtrykket presses mod spalten mellem de to parter.
Eksempler på denne  

 teknik er vist i de tyske offentliggørelsesskrifter nr. 29 29 351 og nr. 32  

 33 182 og i USA-patentskrift nr. 2.871.221.
 Specielt beskriver det sidstnævnte skrift en sådan tætning mellem to stort  

 set stationære parter.
3. Det, De foreslår i beskrivelse og krav er ikke andet end den således  

 kendte teknik anvendt i forbindelse med den omhandlede  

 sammenstikningskobling.
En sådan anvendelse ligger imidlertid efter vores  

 vurdering inden for det, en sagkyndig kan anvise ved brug af sin rent faglige  

 kunnen, især i betragtning af at det i forvejen er kendt at bruge en  

 0-ringtætning på det pågældende sted.
Heller ikke de detaljer ved Deres arrangement, som ikke kan læses direkte  

 af de ovennævnte skrifter, såsom at ringen er fjedrebelastet mod  

 tætningsstillingen, repræsenterer efter vores skøn den nødvendige adskillelse  

 fra det kendte.' Klageren indleverede derefter ved skrivelse af 5. september 1989 følgende  

 præcisering af krav 1:
»1. Tætningsarrangement ved sammenstikningskoblinger med  

 trykmediumgennemstrømning, navnlig mellem en glasflaskestuds (1) og en påsat  

 afgangsregulator (6), hvor en første koblingspart (1) indeholder en ventil  

 (4), der er indrettet til at åbnes ved samling af de to koblingsparter (1,6),  

 af hvilke den anden (6) har en tapdel (8) til indføring i mundingen (5) af  

 den første koblingsparts trykmediumpassage (3), og hvor en i en af  

 koblingsparterne siddende ringpakning (16) tjener til tætning af trykmediets  

 strømningspassage mod omgivelserne, kendetegnet ved , at ringpakningen  

 (16) er bevægeligt fastholdt i et i den anden koblingspart (6) udformet, i  

 retning mod den første koblingspart (1) åbent ringrum (15) mellem tapdelen  

 (8) og et denne omgivende skørt (14), mod hvis inderside ringpakningen (16)  

 har tætnende anlæg, medens der mellem pakningen og tapdelen er  

 trykmediumadgang til ringrummet (15) bag ved pakningen for belastning af  

 denne til tæt anlæg mod den første koblingspart (1) omkring dennes  

 passagemunding (5).« I skrivelsen anførte klageren bl.a.:
 »DE 29 29 351 viser en tætning mellem en bøsningsformet yderdel 1 og  

 en i forhold hertil bevægelig (roterbar eller forskydelig) inderdel 3 og med  

 en 0-ring 7, der ligger i et ringspor 4 i inderdelen, og som via en boring 8  

 er indvendigt belastet af det mediumtryk, mod hvilket ringen skal holde tæt,  

 idet trykket virker til at presse ringen udad til tæt anlæg mod yderdelens  

 inderside.
DE 32 33 182 viser en tætning af samme type men med et bredere ringspor,  

 der har sin største dybde (svarende til 0-ringens tværsnitsdiameter) ved  

 midten, hvorfra dybden aftager til begge sider.
Hensigten er, at 0-ringen  

 skal være stort set ubelastet i sin midterstilling i sporet med ved et  

 ensidigt mediumtryk eller ved en forskydning af inderdelen i forhold til  

 yderdelen skal tvinges mod den ene side i sporet og derved skal presses  

 tætnende mod dettes skrånende bund og mod inderdelen.
 I US 2.872.221 viser tegningen en ventil med et stempellignende  

 ventillegeme 18, hvis stempeldel 22 arbejder i et kammer 27, der gennem en  

 boring 29 har åben forbindelse til ventilens udløb 16, og som indeholder en  

 trykfjeder 21, der belaster ventillegemet i retning mod sædet 19. En  

 nedadrettet tap 28 på ventillegemet træder på en membran 30, der styrer  

 ventilens åbnebevægelse.
I patentskriftet lægges der vægt på, at ventillegemet skal være i hvert  

 fald delvis aflastet, så at dets mere eller mindre åbne stilling ikke  

 varierer med trykændringer i tilgangsstudsen 15. Ventillegemet har en  

 neddrejning, hvortil tilgangstrykket har adgang, så at dette tryk virker  

 aksialt på både den nedre og den øvre ringflade i neddrejningen.
Mellem  

 kanten 24 af den øvre ringflade og en hovedsagelig i samme plan liggende kant  

 25 i ventilens hus er der levnet et ringspor 23, og dette er dækket af en  

 0-ring 26, der skal hindre trykmediet i at trænge op i kammeret 27, og som af  

 dette trykmedium er belastet i tæt anlæg mod de to kanter 24 og 25.
Der er altså tale om et tætningsarrangement med en 0-ring, der af det  

 trykmedium, mod hvilket der skal tætnes, belastes aksialt til intensivering  

 af tætningsvirkningen, men trods denne lighed er det vor opfattelse, at  

 konstruktionen ifølge den foreliggende opfindelse i andre henseender afviger  

 så meget fra den tekniske lære, der kan udrages af US patentskriftet, at  

 dette ikke giver fornødent grundlag for Direktoratets negative udtalelser i  

 skrivelsen af 15. marts 1989. Det kan således fremhæves, at patentskriftet  

 ikke viser en sammenstikningskobling af den art, der er angivet i  

 indledningen i ansøgningens krav 1, og ej heller viser 0-ringen anbragt  

 mellem en tapdel og et omgivende skørt på den i kravets kendetegnende del  

 angivne måde.
Specielt er ringen ikke vist med afstand fra  

 »tapdelen« (forstået som den neddrejede del af ventillegemet 18,22)  

 og med sin ydre periferi i tæt anlæg mod »skørtet« (forstået som  

 væggen 31 af holderingen 32). Disse særtræk ved det patentansøgte arrangement  

 medfører, at 0-ringen så at sige belastes »bagfra« (på tegningen  

 ovenfra), medens den i US-patentet belastes »forfra« (nedefra) og  

 radialt indad, hvilket efter vor opfattelse markerer en væsentlig forskel,  

 der taler klart imod udtalelsen i skrivelsens punkt 3 om, at opfindelsen ikke  

 skulle være andet og mere, end hvad »en sagkyndig kan anvise ved brug af  

 sin rent faglige kunnen«.
At det, som anført i det samme punkt i skrivelsen, er kendt at bruge en  

 0-ringstætning på det pågældende sted (altså i en sammenstikningskobling med  

 trykmediumgennemstrømning som angivet i indledningen til ansøgningens krav  

 1), skal naturligvis ikke bestrides.
Det fremgår jo allerede af kravets  

 formulering samt af forklaringen i beskrivelsens 2. stykke (side 1, linie  

 11-25). For fuldstændighedens skyld vedlægger vi en skitse af den forklarede,  

 kendte udførelse.
 Vi kan følge Direktoratet derhen, at det her i landet ikke ville være  

 patenterbart blot at modificere den kendte konstruktion ved at give 0-ringens  

 (16) spor det tværsnit, der fremgår af DE 32 33 182, men en sådan  

 modifikation ville jo heller ikke føre frem til den foreliggende opfindelse  

 og dennes fordele.
Med kendskab til DE 29 29 351 kunne en sagkyndig måske nok få den tanke at  

 skabe kanalforbindelse fra boringen 3 i den på skitsen viste, kendte  

 udførelse til bunden af 0-ringen 16's spor, så at trykmedium fra boringen  

 kunne belaste 0-ringen indad til fast anlæg mod tappen 8. Effekten herved  

 ville imidlertid være problematisk, fordi trykmedium fra boringen samtidig  

 vil lække op i ringsporet langs tappen 8 og derved belaste 0-ringen radialt  

 udad og altså bort fra tappen.
Lækage forbi 0-ringen og ud til omgivelserne  

 via kuglelåsen ville følgelig ikke kunne udelukkes.
Ved arrangementet ifølge opfindelsen sker der også fra boringen 3 lækage  

 langs ydersiden af tappen 8 og forbi 0-ringen 16, men det ad denne vej  

 undvegne trykmedium udnyttes så at sige positivt, nemlig til opbygning af et  

 tryk over 0-ringen, hvorved denne belastes mod sin tætningsstilling.
Dette  

 markerer en meget væsentlig forskel mellem opfindelsen og den (tænkte) kendte  

 teknik.
Herefter resterer det spørgsmål, om en sagkyndig ud fra sin rent faglige  

 kunnen og med kendskab til US 2.872.221 kunne modificere den på skitsen viste  

 udførelse i retning mod den foreliggende opfindelse.
Dette er efter vor  

 opfattelse ikke tilfældet.
Blandt andet kan det anføres, at US patentet ikke  

 tager sigte på at hindre trykmediumlækage til omgivelserne (men til  

 fjederkammeret 27) og at 0-ringen 26 ligger foran ventilen 19, 20 regnet i  

 gennemstrømningsretningen og til stadighed - hvadenten ventilen er åben eller  

 lukket - er belastet af det fulde mediumtryk.
Forholdene er altså ganske  

 andre end ved en sammenstikningskobling af den i ansøgningen omhandlede art.' Direktoratet afslog ved skrivelse af 14. september 1989 ansøgningen med  

 følgende begrundelse: »....
3. Som vi tidligere har dokumenteret, har tætninger med  

 »flydende« tætningsringe længe været kendt.
Især beskriver  

 USA-patentskrift nr. 2.872.221 klart, at man ved en tætning mellem to stort  

 set stationære parter med en cylinderformet anlægsflade kan erstatte en  

 traditionel 0-ringstætning med en, hvor 0-ringen er anbragt  

 »flydende« og af selve fluidet trykkes mod spalten, der skal  

 aftættes.
Hvorved bl.a. friktionen i den traditionelle tætning undgås.
 4. I Deres ansøgning har De ikke beskrevet og karakteriseret andet end  

 denne kendte teknik.
 Vi er opmærksomme på, at der er detaljer ved Deres konstruktion, man ikke  

 kan læse direkte i de skrifter, vi har nævnt, sådan som De også påpeger i  

 Deres brev side 4, såsom at selve genstanden er en anden, idet der er tale om  

 en sammenstikningskobling, at tætningsringen findes på en anden side af  

 ventilen og at den spalte, der skal tætnes, udmunder i atmosfæren og ikke i  

 et fjederhus.
 5. Alle disse detaljer er imidlertid knyttet til den foreliggende genstand  

 og ikke til tætningen, og repræsenterer kun en for en sagkyndig selvfølgelig  

 konsekvens af ønsket om at bruge denne teknik til netop den omhandlede  

 indstikskobling.
6. Den eneste detalje, der vedrører selve tætningen er den, De har nævnt i  

 brevets side 2, nemlig at 0-ringen trykkes radialt udad og ikke, som vist i  

 USA-patentskriftet, radialt indad.
Denne afvigelse udgør efter vores mening  

 ikke den nødvendige adskillelse fra det kendte, idet den måde, ringen trykkes  

 ned på, afhænger af, hvor i genstanden spalten findes.
Selve det, at bruge den kendte teknik i den omhandlede forbindelse,  

 repræsenterer efter vores vurdering kun et af de valg, en sagkyndig kan  

 træffe blandt de muligheder, der er til rådighed til løsning af en sådan  

 opgave.' Denne afgørelse har klageren ved skrivelse af 10. november 1989 indbragt  

 for Patentankenævnet.
Klageren har nærmere redegjort for, på hvilke punkter  

 den ansøgte opfindelse væsentligt adskiller sig fra US-patentskrift nr. 2.  

 872.221. Klageren har i ankebegrundelsen også anført, at patenterbarheden er  

 anerkendt af Den Europæiske Patentmyndighed (EPO).
 Herom skriver klageren bl.a.:
»Den seneste officielle skrivelse i den pågældende ansøgning (EP 88  

 304588.2, publiceret under nr. 0 292 308) er dateret 23. oktober 1989 og  

 gentager fra en telefonsamtale den 12. oktober nogle indvendinger mod  

 formuleringen af krav 1. Til imødekommelse af disse indvendinger foreslås  

 nogle indholdsmæssigt betydningsløse ændringer, som fremgår af den vedhæftede  

 kopi af de engelsksprogede krav.
Nyhedsundersøgelsesrapporten i den  

 europæiske ansøgning nævner fem patentskrifter, men de er alle henført til  

 kategorien A (teknologisk baggrund). Det af Patentdirektoratet påberåbte US  

 2. 872.221 er ikke blandt de pågældende fem patentskrifter og er ej heller  

 nævnt i den i den danske ansøgning indhentede nyhedsundersøgelsesrapport fra  

 PCT (Stockholm). I begge tilfælde kan grunden være, at US patentskriftet  

 vedrører en ventilkonstruktion, ved hvilken det problem, som den foreliggende  

 opfindelse anviser en løsning på - tætning af en sammenstikningskobling mod  

 lækage til omgivelserne - ikke forekommer.« Klageren har nedlagt påstand om, at den påklagede afgørelse omstødes,  

 således at ansøgningen optages til fortsat behandling på grundlag af de  

 oprindelige krav, således som de nu er præciseret den 5. september 1989.
I skrivelse af 26. juni 1990 har klageren over for Ankenævnet uddybet  

 ankebegrundelsen og har fremsendt kopi af betænkning af 13. februar 1990 fra  

 EPO.
Klageren har endvidere ved skrivelse af 11. juni 1991 fremsendt  

 EPO-patentskrift.
 Ankenævnet har behandlet sagen på sit møde den 7. august 1991.
 For klageren mødte civilingeniør Ivar Jessen med udviklingschef Villy  

 Kruger.
 Klageren oplyste, at en tilsvarende ansøgning er meddelt patent i USA.
 Han anførte videre navnlig, at O-ringen i det modholdte US-patent hviler  

 på kanten af stemplet og kanten af huset, og at det centrale i dette patent  

 er, at pakningen ruller om sin egen akse.
 I modsætning hertil glider O-ringen i det ansøgte langs kanten af skørtet  

 og lægger an mod fladen, ligesom det er forsynet med en fjeder til at  

 overvinde friktionen.
 Ankenævnet skal udtale:
 Med bemærkning, at det er kendt at anvende et tætningsarrangement med en  

 O-ring, der belastes aksialt til forøgelse af tætningsvirkningen af det  

 trykmedium mod hvilken, der skal tætnes, finder Ankenævnet af de af  

 Direktoratets anførte grunde, og idet det for nævnet anførte ikke findes at  

 føre til andet resultat, at den påklagede afgørelse må stadfæstes.
Herefter bestemmes:
 Den påklagede afgørelse stadfæstes.
