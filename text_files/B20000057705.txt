Bekendtgørelse om ændring af  

 bekendtgørelse om ophold i varetægtsfængsel § 1 I bekendtgørelse nr. 491 af 12. september 1978 om ophold i  

 varetægtsfængsel, som ændret ved bekendtgørelse nr.  

 615 af 12. december 1980, bekendtgørelse nr. 457 af 9. juni 1995 og  

 bekendtgørelse nr. 1182 af 16. december 1996, foretages  

 følgende ændringer:
 1. Efter § 10 indsættes:
»§ 10 a.
Varetægtsarrestanter, som har været  

 isoleret efter rettens bestemmelse i mere end 14 dage, skal under fortsat  

 isolation tilbydes regelmæssige og længerevarende samtaler med fx  

 præst, læge eller psykolog.« 2. Efter § 11 indsættes:
»§11 a.
Varetægtsarrestanter, som har været isoleret  

 efter rettens bestemmelse i mere end 14 dage, skal under fortsat isolation  

 tilbydes særlig adgang til eneundervisning og arbejde, herunder anden  

 godkendt aktivitet, som kan medvirke til at mindske den særlige  

 belastning og risiko for forstyrrelse af det psykiske helbred, som er  

 forbundet med isolation.« 3. Efter § 25 indsættes:
»§ 25 a.
Varetægtsarrestanter, som er isoleret efter  

 rettens bestemmelse, skal vejledes udførligt om de særlige  

 rettigheder og tilbud, der tilkommer dem som isolerede.
Med henblik på  

 at mindske den særlige belastning og risiko for forstyrrelse af det  

 psykiske helbred, som er forbundet med isolation, påhviler det  

 personalet løbende at være særligt opmærksom  

 på, om isolerede varetægtsarrestanter har behov for øget  

 personalekontakt, tilsyn af læge, herunder en psykiater, udvidet adgang  

 til besøg mv.
Særligt i forhold til arrestanter, som undergives  

 længerevarende isolation, påhviler det personalet at være  

 opmærksom på, at dette behov øges i takt med, at  

 varigheden af den pågældendes anbringelse i isolation  

 udstrækkes.« § 2 Bekendtgørelsen træder i kraft den 1. juli 2000.
