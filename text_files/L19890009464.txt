Ved noteveksling i Maputo den 3. marts og den 1. april 1989 er der indgået en overenskomst mellem Danmark og Mozambique, ifølge hvilken den danske regering yder et beløb på 7.600.000 kroner til et projekt, hvorved området omkring Pemba by og 5 landsbyområder gennem stikledninger tilkobles hovedvandforsyningslinien til Pemba by.
 Hovedformålet med projektet er at fremskaffe rent vand i tilstrækkelige  

 mængder til at dække behovet for de ca. 75.000 beboere i det pågældende  

 område.
 Projektet forventes gennemført i løbet af 2 år.
