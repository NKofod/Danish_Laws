For to modtagere af kontanthjælp, henholdsvis hjælp efter  

 bistandslovens § 37, stk. 4, og § 43, fandtes tilbagebetalt aconto  

 varmebidrag at kunne betragtes som en opsparing, som ansøgeren selv havde  

 kunnet tilrettelægge gennem et forbrug af varme.
Beløbet betragtedes som  

 formue og ikke som indtægt, der skulle fradrages i kontanthjælpen.
Ydet  

 særligt boligtillæg for samme periode kunne modregnes.
 REDEGØRELSE FOR SAGEN:
 En 28-årig ugift samboende kvinde med 1 barn på 10 år havde fået hjælp  

 efter bistandslovens § 37 siden januar 1982 og var pr. 1. april 1983 overgået  

 til hjælp efter bistandslovens § 37, stk. 4, jfr. § 43, stk. 1.
I november 1983 fik ansøgeren tilbagebetalt 455 kr. af tidligere indbetalt  

 aconto-varmebidrag.
Beløbet vedrørte alene varmeforbruget for juni 1983, idet  

 ansøgeren var flyttet ind i boligen pr. 1. juni 1983.
 Beløbet blev af socialforvaltningen fradraget i hjælpen for december 1983.
 AFGØRELSEN, DER KLAGES OVER:
 Amtsankenævnet ændrede det sociale udvalgs afgørelse således at det  

 tilbagebetalte varmebidrag ikke skulle fradrages i hjælpen, idet ansøgeren i  

 den periode, det for meget indbetalte varmebidrag hidrørte fra, havde  

 modtaget en uspecificeret kontanthjælp i henhold til bistandslovens § 37,  

 stk. 4, jfr. § 43, stk. 1, og der således ikke da var ydet en særskilt hjælp  

 til betaling af varme.
 KLAGEN TIL ANKESTYRELSEN:
 Sagen blev anket af det sociale udvalg, der bl.a. anførte, at  

 tilbagebetalt varmebidrag må være at betragte som en indtægt, der ligesom fx  

 overskydende skat skal fradrages i den udmålte kontanthjælp, jfr.  

 kontanthjælpscirkulærets pkt. 15. Udvalget anførte videre, at det måtte være  

 uden betydning, om det tilbagebetalte beløb hidrører fra en periode, hvor der  

 var udbetalt uspecificeret kontanthjælp.
 SUPPLERENDE OPLYSNINGER EFTER KLAGEN:
 Socialforvaltningen oplyste efterfølgende, at ansøgeren i juni 1983 havde  

 betalt 550 kr. som aconto varmebidrag, og at forvaltningen udover det  

 takstmæssige beløb efter § 37, stk. 4, jfr. § 43, havde ydet et boligtillæg  

 på 41 kr. i denne måned.
 LOVGRUNDLAG:
 Bistandslovens §§ 37, stk. 4, 43, stk. 1, 39 og 45.
 ANKESTYRELSENS AFGØRELSE:
Efter ankestyrelsens opfattelse kan beløb, der er tilbagebetalt som for  

 meget tidligere betalt varmebidrag, betragtes som en opsparing, som den  

 pågældende selv har kunnet tilrettelægge gennem sit forbrug af varme.
Da  

 kontanthjælpen er ydet med et beløb, der ikke er specifeceret på samme måde  

 som hjælpen efter § 37, stk. 2, kan der ikke siges at være ydet hjælp  

 specielt til varmeudgiften, bortset fra det særlige boligtillæg, som i juni  

 1983 udgjorde 41 kr.
Ankestyrelsen finder på denne baggrund, at tilbagebetalt varmebidrag kan  

 betragtes som formue og ikke som indtægt i relation til den kontanthjælp,  

 ansøgeren har modtaget på tidspunktet for tilbagebetalingen af en del af  

 varmebidraget.
Ankestyrelsen lægger herunder vægt på, at ansøgeren må kunne  

 tilrettelægge sin økonomi således, at der bliver mulighed for at foretage en  

 opsparing af en mindre formue til bestemt angivne formål.
Det forudsættes, at  

 ansøgeren herved ikke bringer sig i en situation, der medfører behov for  

 yderligere kontanthjælp.
Ankestyrelsen finder, ligesom amtsankenævent, at det tilbagebetalte  

 varmebidrag ikke kan betragtes som indtægt, der skal fragå i den udbetalte  

 kontanthjælp, dog bortset fra den del af det tilbagebetalte varmebidrag, der  

 svarer til de tidligere ydede særlige boligtillæg.
Med denne ændring  

 tiltræder ankestyrelsen amtsankenævnets afgørelse.
 2.
 REDEGØRELSE FOR SAGEN:
 En 45-årig mand havde modtaget hjælp i henhold til bistandslovens § 43,  

 siden 1980. Ansøgeren var samboende og samleveren var i arbejde som syerske.
 I september 1982 fik parret tilbagebetalt 4.257 kr. af deres indbetalte  

 varmebidrag.
Det sociale udvalg foretog fradrag i ansøgerens hjælp med et beløb på  

 1.419 kr. svarende til 1/3 af beløbet på 4.257 kr.
Udvalget skønnede det  

 rimeligt at fordele det udbetalte beløb i forholdet 1 - 2, hvilket nogenlunde  

 svarer til forholdet mellem ansøgerens hjælp i henhold til bistandslovens §  

 43, og samleverens indtægt.
 AFGØRELSEN, DER KLAGES OVER:
 Amtsankenævnet tiltrådte udvalgets afgørelse, hvorefter 1.419 kr. af det  

 tilbagebetalte aconto varmebidrag skulle fradrages i den bevilgede hjælp i  

 henhold til bistandslovens § 43. Nævnet henviste til, at enhver indtægt, som  

 hjælpsmodtageren får rådighed over, skal fradrages i det beløb, pågældende  

 får udbetalt i henhold til bistandslovens § 43.
 KLAGEN TIL ANKESTYRELSEN:
 Sagen blev anket af ansøgeren, der bl.a. anførte, at det beløb, der  

 tilbagebetales af varmebidraget, må kunne sidestilles med en opsparing, og at  

 det ikke kan være rigtigt, at alt, hvad der opspares på en bankkonto eller  

 hvad der spares i lys og varme, modregnes i hjælpen.
 LOVGRUNDLAG:
 Bistandslovens § 43, stk. 1 og § 45.
 ANKESTYRELSENS AFGØRELSE:
Efter ankestyrelsens opfattelse kan beløb, der er tilbagebetalt som for  

 meget tidligere betalt varmebidrag, betragtes som en opsparing, som ansøgeren  

 selv har kunnet tilrettelægge gennem sit forbrug af varme.
Da kontanthjælpen  

 til ansøgeren er ydet med et beløb, der ikke er specificeret på samme måde  

 som hjælpen efter § 37, stk. 2, kan der ikke siges at være ydet hjælp  

 specielt til varmeudgiften.
Ankestyrelsen finder på denne baggrund, at tilbagebetalt varmebidrag kan  

 betragtes som formue og ikke som indtægt i relation til den kontanthjælp,  

 ansøgeren har modtaget på tidspunktet for tilbagebetalingen af en del af  

 varmebidraget.
Ankestyrelsen lægger herunder vægt på, at ansøgeren må kunne  

 tilrettelægge sin økonomi således, at der bliver mulighed for at foretage en  

 opsparing af en mindre formue til bestemt angivne formål.
Det forudsættes, at  

 ansøgeren ikke herved bringer sig i en situation, der medfører et behov for  

 yderligere kontanthjælp.
 Ankestyrelsen finder således, at det tilbagebetalte varmebidrag ikke kan  

 betragtes som indtægt, der skal fragå i den udbetalte kontanthjælp.
 Ankestyrelsen ændrer således amtsankenævnets afgørelse.
