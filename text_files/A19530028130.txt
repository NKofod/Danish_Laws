 Vi Frederik den Niende, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 Hvor det i lovgivningen er bestemt, at rigsdagen vælger et antal medlemmer  

 til kommissioner, hverv o. lign., jfr. § 45, stk. 2, og § 49, stk. 3, i  

 Danmarks Riges Grundlov af 5. juni 1915 med ændringer af 10. september 1920,  

 vil valg af et tilsvarende antal medlemmer fremtidig være at foretage af  

 folketinget efter forholdstal.
§ 2 I lov nr. 198 af 16. juli 1927 om vederlag og pension for ministre, jfr.  

 lov nr. 403 af 12. juli 1946, foretages følgende ændringer:
 § 3,  stk. 1, 2. pkt., affattes således:
 »Tidsrummet fastsættes indenfor de nævnte grænser af et af  

 folketinget nedsat udvalg«.
 § 7,  stk. 1, 3. pkt., affattes således:
»Statsministeren skal i så fald straks skriftligt tilstille det af  

 folketinget nedsatte udvalg, jfr. § 3, meddelelse herom.
Udvalget kan inden  

 forløbet af 14 dage efter meddelelsens modtagelse nægte vedkommende minister  

 tilladelse til at bevare sådanne hverv.
Efter forløbet af dette tidsrum  

 meddeler statsministeren folketingets formand, hvilke hverv den vedkommende  

 minister har tilladelse til at varetage«.
§ 3 I § 1 i lov nr. 95 af 4. april 1928 om revisionen af statsregnskabet  

 indsættes som nyt 2. pkt.:
 »Valget foretages efter de i § 52 i Danmarks Riges Grundlov  

 indeholdte regler, således at stedfortræder for en statsrevisor vælges af den  

 samme gruppe, som det tilkom at vælge den pågældende statsrevisor«.
§ 4 I lov nr. 271 af 27. maj 1950 om Grønlands landsråd og kommunalbestyrelser  

 m.v. foretages følgende ændring:
 § 24  affattes således:
»Stk. 1.  Der nedsættes et udvalg for de  

 grønlandske anliggender bestående af de to i Grønland valgte  

 folketingsmedlemmer samt otte af folketinget valgte medlemmer.
For hver af de  

 sidstnævnte udpeges en stedfortræder.
 Stk. 2.  Bortset fra nødvendige suppleringsvalg  

 foretages nyvalg til udvalg, hver gang et folketingsvalg har fundet sted.  

 Såfremt folketingsvalg i Grønland først kan finde sted, efter at der har  

 været afholdt valg i den øvrige del af riget, bevarer de i Grønland valgte  

 medlemmer deres sæde i udvalget, indtil folketingsvalg i Grønland har fundet  

 sted.
 Stk. 3.  Forsåvidt angår de valgte medlemmer, er sæde i  

 folketinget en betingelse for valg, men ikke for genvalg til udvalget.
 Stk. 4.  Udvalget skal til orientering have forelagt  

 alle sager, der er af almindelig betydning for Grønlands hele stilling,  

 ligesom udvalget kan forlange sig forelagt oplysning om alle spørgsmål  

 vedrørende landets administration og om alle anliggender, der angår den  

 grønlandske befolknings vilkår.
Stk. 5.  Inden udgangen af hvert års januar måned  

 afgiver statsministeren til udvalget en beretning om forholdene i Grønland i  

 det foregående år, såvel om besejlingen som om den i administrationen her i  

 landet foregåede virksomhed.« Givet på Amalienborg, den 24. oktober  

 1953.
 Under Vor Kongelige Hånd og Segl.
 Frederik R.
(L.S.) /Hans Hedtoft.
