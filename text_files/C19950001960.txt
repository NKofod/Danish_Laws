Direktoratet har i bekendtgørelse nr. 135 af 27. februar 1995 fastsat regler om dagpengeperioder med fradragsfri indtjening.
Til brug herfor har direktoratet udarbejdet denne vejledning.
Indledning Hensigten med ordningen er at give fuldtidsforsikrede ledige, der er  

 indplaceret i delperiode 1, en mulighed for fradragsfrit at tjene op til  

 40.000 kr., samtidig med at de modtager dagpenge.
Det skal understreges, at  

 det er dagpenge, der udbetales i 52-ugers perioden.
Det betyder, at de  

 almindelige dagpengeregler finder anvendelse, medmindre andet er fastslået.
At de almindelige dagpengeregler er gældende betyder, at medlemmet som  

 udgangspunkt er omfattet af de rettigheder og de pligter, som er gældende for  

 almindelige dagpengemodtagere.
Det betyder f.eks., at reglerne om  

 mindsteudbetaling, reglerne om overførsel af overskydende timer og reglerne  

 om tidsbegrænsning i retten til supplerende dagpenge (§ 60 i  

 arbejdsløshedsforsikringsloven) gælder i 52- ugers-perioden.
 Det skal herudover bemærkes, at uger, hvori der ikke foretages fradrag for  

 beskæftigelse, fordi indtægten indgår i opgørelsen af det fradragsfrie beløb,  

 ikke indgår ved opgørelsen af antallet af uger med supplerende dagpenge.
 At de almindelige regler gælder, betyder også, at medlemmet f.eks. kan  

 deltage i uddannelse i henhold til arbejdsløshedsforsikringslovens § 62 a.
 Medlemmer, som vælger at deltage i ordningen, har i 52-ugers-perioden ikke  

 krav på at få tilbudt beskæftigelse eller anden aktivitet efter lov om en  

 aktiv arbejdsmarkedspolitik.
Til § 1 Et medlem kan kun overgå til en periode med ret til fradragsfri  

 indtjening, hvis den pågældende modtager dagpenge.
Det betyder bl.a., at et  

 medlem, som er udelukket fra dagpenge på grund af en almindelig karantæne, en  

 effektiv karantæne eller på grund af manglende rådighed ikke kan overgå på  

 ordningen.
 Det samme gør sig gældende, hvis medlemmet som selvbygger eller medbygger  

 deltager i opførelse eller ombygning af eget hus mv., i et omfang der  

 overstiger, hvad der kan sammenlignes med almindeligt vedligeholdelses- eller  

 reparationsarbejde og derfor ikke kan anses for dagpengeberettiget, jf. § 4 i  

 direktoratets bekendtgørelse nr. 966 af 1. december 1994 om fradrag i  

 arbejdsløshedsdagpengene.
Ved vurderingen af, om et medlem opfylder ledighedskravet i § 1, skal  

 arbejdsløshedskassen tage udgangspunkt i antallet af timer med dagpenge og  

 feriedagpenge.
Hvis medlemmet inden for en periode på 65 uger har modtaget  

 dagpenge og feriedagpenge for et antal timer, der sammenlagt svarer til 52  

 uger, er ledighedskravet opfyldt.
Uger, hvor medlemmet har modtaget orlovsydelse efter lov om orlov, kan  

 ikke anvendes i denne forbindelse.
Dette gælder også orlov til sabbat, uanset  

 at denne orlovsform medregnes i ledighedsperioderne, jf.  

 arbejdsløshedsforsikringslovens § 55, stk. 1 og stk. 2.
Ydelsesperioden på 52 uger er en sammenhængende periode.
Perioden afbrydes  

 derfor f.eks. ikke i uger, hvor 70%-ydelsen ikke udbetales.
Ved deltagelse i ordningen udbetales 70% af medlemmets hidtidige  

 dagpengesats.
Det betyder bl.a., at en dimittend skal have udbetalt 70% af  

 dimittendsatsen.
Til § 2 Under ordningen er medlemmet ikke omfattet af  

 arbejdsløshedsforsikringslovens § 63. Dette indebærer, at et medlem - uanset  

 hvad årsagen måtte være - kan ophøre med beskæftigelse i 52-ugers-perioden,  

 uden at det medfører karantæne.
Til § 3 Medlemmet skal i 52-ugers-perioden ikke være tilmeldt arbejdsformidlingen  

 og har ikke pligt til at overtage eller søge arbejde.
Til § 3, stk. 2 Fritagelsen for arbejdsløshedsforsikringslovens § 63 og for pligten til at  

 være aktivt arbejdssøgende indebærer, at et medlem, der er omfattet af  

 ordningen, kan få udbetalt dagpenge i forbindelse med arbejde på nedsat tid,  

 selv om der ikke foreligger en frigørelsesattest.
Til § 3, stk. 3 Medlemmet er bortset fra de i stk. 1 og stk. 2 omhandlede undtagelser  

 omfattet af § 62 i arbejdsløshedsforsikringsloven.
Det betyder, at der f.eks.  

 ikke er ret til dagpenge, når medlemmet er syg, aftjener værnepligt, er  

 frihedsberøvet eller forsørges på institution.
 At medlemmet er omfattet af arbejdsløshedsforsikringslovens § 62 betyder  

 endvidere, at arbejdsløshedskassen i 52-ugers-perioden på normal vis skal  

 vurdere et medlems rådighed, hvis konkrete forhold giver anledning hertil.
Til § 4, stk. 1 Eftersom medlemmet skal være omfattet af ordningen i 52 uger, forudsætter  

 overgang til ordningen, at medlemmet på overgangstidspunktet har mindst 52  

 ugers dagpengeret tilbage i delperiode 1.
 Det betyder, at et medlem ikke kan overgå til ordningen, hvis der er  

 mindre end 52 uger tilbage af dagpengeretten i henhold til  

 arbejdsløshedsforsikringslovens § 55, stk. 1. Det betyder imidlertid også, at  

 medlemmer, der af anden grund, f.eks. fordi de er omfattet af  

 arbejdsløshedsforsikringslovens § 64, ikke har ret til mindst 52 uger med  

 dagpenge, ikke kan overgå til ordningen.
Til § 4, stk. 3 Medlemmet kan ikke udtræde af ordningen i ydelsesperioden.
Et medlem, som  

 under ordningen starter i fuldtidsbeskæftigelse, vender derfor tilbage til  

 ordningen, hvis beskæftigelsen ophører inden for 52-ugers-perioden.
 Kun medlemmer, som ønsker at overgå til efterløn, kan udtræde af  

 ordningen.
Til § 4, stk. 4 For at undgå, at medlemmer, der indtræder i ordningen, i feriesammenhæng  

 bliver stillet ringere end andre medlemmer, er der åbnet mulighed for, at der  

 kan udbetales feriedagpenge til medlemmer, der er omfattet af ordningen.
Til § 5 Et medlem, som generhverver retten til en ny dagpengeperiode, kan tilmelde  

 sig ordningen, selv om at den pågældende tidligere har været omfattet af  

 ordningen.
Medlemmet skal dog på ny opfylde ledighedskravet om 52 ugers ledighed  

 inden for 65 uger.
Ledighedskravet skal være opfyldt efter starten på den nye  

 delperiode 1.
Til § 6 Ved opgørelsen af den fradragsfri indtjening medtages alle  

 arbejdsindtægter/lønindtægter, der medfører fradrag efter de almindelige  

 regler.
 Ved opgørelsen af de 40.000 kr. efter § 6, stk. 1, medregnes også  

 indtægter fra borgerlige ombud, offentlige og private hverv, for hvilke der  

 udbetales skattepligtige beløb.
At lønindtægter lægges til grund betyder, at lønudbetalinger i en periode,  

 hvor et medlem er fritstillet (f.eks. under et opsigelsesvarsel), medregnes i  

 den fradragsfri indtægt på kr. 40.000 kr.
Det er i denne forbindelse uden  

 betydning, om lønnen udbetales løbende eller som et engangsbeløb.
Beløb, der udbetales som erstatning for løn i et opsigelsesvarsel,  

 medregnes også i det fradragsfri beløb.
Det samme gælder rådighedsløn mv.
Derimod indgår godtgørelse for 1. og 2. ledighedsdag ikke i opgørelsen af  

 de 40.000 kr.
Udbetalt feriegodtgørelse indgår heller ikke i opgørelsen.  

 Dette gælder, uanset feriegodtgørelsen stammer fra beskæftigelse under  

 ordningen.
 Konsekvensen af, at den beskæftigelse (eventuelt omregnede timer), hvorfra  

 indtægten indgår ved opgørelsen af det fradragsfri beløb, ikke medfører  

 fradrag i dagpengene, er, at beskæftigelsen heller ikke skal indgå ved  

 vurderingen af, om mindsteudbetalingsreglen skal finde anvendelse, eller om  

 der skal ske overførsel af overskydende timer.
 Eksempel:
Et medlem har i en uge arbejdet 28 timer.
Indtægten herfra indgår i  

 opgørelsen af de 40.000 kr.
Samtidig har medlemmet modtaget  

 dagpengegodtgørelse for 1. og 2. ledighedsdag.
Belægningen i ugen udgør i alt  

 41,2 timer (heraf 6,6 timer pr.
G-dag).
 I dette tilfælde finder hverken mindsteudbetalingsreglen eller reglerne om  

 overskydende timer anvendelse, idet der ses bort fra beskæftigelsen på 28  

 timer.
Reglerne sætter ikke grænser for, hvor lav en indtjening der må være tale  

 om i et arbejdsforhold.
Dette betyder f.eks., at et medlem, der vælger at  

 arbejde for en meget lav timeløn, uden fradrag kan være beskæftiget i meget  

 stort omfang.
Til § 6, stk. 2 Der kan opstå situationer, hvor medlemmet ved indlevering af  

 dagpengekortet ikke kender indtægten.
I sådanne tilfælde skal  

 arbejdsløshedskassen til brug for sin vurdering af, om de 40.000 kr. er  

 indtjent, lade et beløb indgå i opgørelsen, der svarer til omregningssatsen  

 multipliceret med det beskæftigede antal timer.
 I disse tilfælde skal der ske en regulering, når medlemmet er blevet  

 bekendt med indtægten.
Til § 6, stk. 3 Ved udøvelsen af selvstændig virksomhed som bibeskæftigelse kan det være  

 vanskeligt (umuligt) at opgøre, hvilken indtjening der knytter sig til  

 arbejdsindsatsen i en uge.
I § 6, stk. 3, er det derfor præciseret, at man  

 ved opgørelsen af de 40.000 kr. lader et beløb indgå, der svarer til det  

 anvendte timetal multipliceret med omregningssatsen.
Til § 7 Ved deltagelse i byggeri som selvbygger eller medbygger kan det som ved  

 selvstændig bibeskæftigelse være vanskeligt (umuligt) at opgøre hvilken  

 indtjening, der knytter sig til arbejdsindsatsen i en uge.
Som ved  

 selvstændig bibeskæftigelse anvendes det faktiske antal timer, medlemmet har  

 benyttet ved byggeriet.
Timetallet multipliceres med den gældende  

 omregningssats.
Det beregnede beløb indgår ved opgørelsen af den fradragsfri  

 indtægt.
Til § 8 Det er ikke hensigten med ordningen, at den skal kunne anvendes af  

 medlemmer, som går i fuldtidsbeskæftigelse eller i beskæftigelse i et omfang,  

 der er tæt på fuld tid.
§ 8  betyder, at indtægter i uger, hvori medlemmet er  

 beskæftiget mere end 29,6 timer, ikke er omfattet af reglerne om fradragsfri  

 indtjening.
Dette indebærer, at indtægter ikke indgår i opgørelsen af de  

 40.000 kr.
Det betyder endvidere, at de beskæftigede timer i modsætning til  

 beskæftigelsen, hvorfra indtægten indgår i opgørelsen af de 40.000 kr., på  

 normal vis indgår i forhold til reglerne om mindsteudbetaling og  

 timeoverførsel.
Konsekvensen heraf er blandt andet, at der, hvis der i en uge  

 arbejdes mere end 29,6 timer, ikke kan udbetales dagpenge.
 Det skal bemærkes, at det alene er det »arbejde« (eventuelt  

 omregnet indtægt), der knytter sig til de i § 6, stk. 1 og 3, og § 7  

 omhandlede fradragsfri indtægter, der har betydning ved vurderingen af, om §  

 8 skal finde anvendelse.
Hvis et medlem i en uge har haft 28 timers arbejde plus en omregnet  

 pensionsindkomst svarende til 2 timer, vil lønnen fra de 28 timers arbejde  

 indgå i opgørelsen af den fradragsfri indtjening.
Dette er en konsekvens af,  

 at det er pensionsindtægten - der ikke er en fradragsfri indtjening - der er  

 skyld i, at timetallet overstiger 29,6 timer.
Tanken bag § 8 er som nævnt ovenfor, at uger, hvor der arbejdes over 29,6  

 timer, holdes uden for ordningen.
Det betyder f.eks., at hvis et medlem i en  

 uge har haft 42 timers beskæftigelse, vil indtægten for alle 42 timer blive  

 holdt ude af opgørelsen af de 40.000 kr.
Til § 9 I den del af 52-ugers-perioden, hvor medlemmet endnu ikke har optjent  

 beløbet på 40.000 kr., foretages fradrag for andre indtægter efter de  

 almindelige fradragsregler.
Tilsvarende sker der belægning ved f.eks.  

 manglende rådighed og udbetaling af dagpengegodtgørelse efter reglerne i  

 bekendtgørelse om udbetaling af supplerende dagpenge.
 Fra det tidspunkt, (den uge) hvor medlemmet har optjent beløbet på 40.000  

 kr., anvendes et andet fradragsprincip.
§ 9  fastslår, at der, når retten til fradragsfrit at  

 tjene 40.000 kr. er udnyttet, skal ske modregning - krone for krone - i  

 tilfælde af, at medlemmet enten har indtægter fra lønarbejde eller andre  

 skattepligtige indtægter, der medfører fradrag efter de almindelige regler.  

 For så vidt angår den uge, hvori medlemmet optjener de 40.000 kr., skal det  

 bemærkes, at eventuelle andre indtægter, som ikke indgår i den fradragsfri  

 indtægt, skal fradrages ved modregning - krone for krone.
Dette betyder  

 blandt andet, at et eventuelt pensionsbeløb skal modregnes i medlemmets  

 dagpengeudbetalinger.
Også udøvelsen af selvstændig virksomhed som bibeskæftigelse skal medføre  

 modregning i dagpengene.
Modregningen sker ved, at de på virksomheden  

 anvendte timer multipliceres med omregningssatsen.
Det beløb, der herved  

 fremkommer, modregnes i medlemmets dagpenge.
 Det skal understreges, at uanset at der, efter at de 40.000 kr. er  

 indtjent skal ske modregning i dagpengene, så er det den almindelige  

 mindsteudbetalingsregel, der er gældende.
Til § 10 Når det fradragsfri beløb er optjent, vil der, såfremt medlemmet ikke kan  

 anses for ophørt som selvbygger eller medbygger, ikke længere kunne udbetales  

 dagpenge.
Til § 11 Som en konsekvens af, at der skal ske modregning i dagpengene, indeholder  

 § 11 retningslinier for, hvorledes timer/dage, hvor medlemmet skal have  

 belagt dagpengekortet, efter reglerne i bekendtgørelse om udbetaling af  

 supplerende dagpenge, skal indgå i forbindelse med modregningen.
 Bestemmelsen fastslår, at der for hver belagt time indgår et beløb  

 svarende til 1/37 af medlemmets dagpenge for en uge.
 I henhold til § 9 i bekendtgørelse om udbetaling af supplerende dagpenge  

 skal et medlem, hvis arbejdstid er ukontrollabel, i visse tilfælde have  

 belagt sit dagpengekort op til 7,4 timer pr. dag.
 Hvis en sådan situation forekommer, efter at medlemmet har optjent de  

 40.000 kr., skal arbejdsløshedskassen omregne indtægten i ugen til timer.  

 Hvis det beregnede timetal er på 7,4 timer eller derover, kan  

 arbejdsløshedskassen nøjes med at modregne indtægten i dagpengebeløbet.
 Hvis omregning af indtægten giver et timetal på mindre end 7,4 timer,  

 f.eks. 5 timer, skal der ske en supplerende belægning med 2,4 timer.
 Dette betyder, at arbejdsløshedskassen ved modregning i dagpengene skal  

 modregne arbejdsindtægten og modregne det beløb, der fremkommer ved at  

 multiplicere 2,4 timer med en værdi, der svarer til 1/37 af medlemmets  

 dagpenge for en uge.
Bortset fra det ovenfor beskrevne eksempel skal den i § 11 beskrevne  

 fremgangsmåde anvendes, uanset om der knytter sig et beløb til  

 belægningsårsagen.
Det vil sige, at selv om medlemmet f.eks. modtager  

 betaling for 1. og 2. ledighedsdag eller afholder ferie med feriegodtgørelse,  

 skal arbejdsgivergodtgørelsen og feriegodtgørelsen ikke modregnes i  

 dagpengene.
 Det skal bemærkes, at mindsteudbetalingsreglen selvfølgelig også gælder i  

 disse tilfælde.
Til § 12 Reglerne om overførsel af overskydende timer gælder også i  

 52-ugers-perioden.
 Overførsel af overskydende timer vil som udgangspunkt fortsat skulle ske  

 efter almindeligt gældende regler, således at overførsel sker ved en  

 timebaseret belægning i de(n) følgende uge(r).
Anvendelse af et modregningsprincip betyder imidlertid, at der må ske en  

 tilpasning af timeoverførselsreglerne.
Denne tilpasning er indeholdt i § 12.
 I tilfælde, hvor reglerne om overførsel af overskydende timer skal  

 anvendes, skal arbejdsløshedskassen på grundlag af medlemmets oplysninger om  

 antal arbejdstimer og indtægt beregne en gennemsnitlig timeløn.
 Den beregnede gennemsnitlige timeløn reduceret med arbejdsmarkedsbidraget  

 multipliceres med antallet af overskydende timer, der skal fradrages i den  

 uge, hvor der vil kunne udbetales dagpenge.
 I de tilfælde, hvor et medlems faktiske arbejdstid ikke eller kun  

 vanskeligt kan kontrolleres ved arbejdsgiverens registreringer, beregnes  

 medlemmets arbejdstid ved omregning af nettoindtægten med den til enhver tid  

 gældende omregningssats.
 I det omfang, der skal ske fradrag for overskydende timer, der er  

 fremkommet ved omregning af en arbejdsindtægt, vil den gennemsnitlige timeløn  

 derfor svare til den anvendte omregningssats.
 Eksempel 1:
 Et medlem, der har udnyttet den fradragsfri indtjening på kr. 40.000, får  

 herefter fuldtidsarbejde.
 Ved den efterfølgende ledigmeldelse er antallet af overskydende timer  

 opgjort til 50.
 Medlemmet vil derfor være udelukket fra dagpenge, idet 37 timer overføres  

 til den første ledige uge.
 De resterende 13 timer overføres til den anden ledige uge, hvor medlemmet  

 i øvrigt er fuldt ledigt.
 Ved dagpengeudbetalingen multipliceres de 13 timer med den gennemsnitlige  

 timeløn og det herved fremkomne beløb modregnes i dagpengene.
 Eksempel 2:
 Medlemmet får som i eksempel 1 opgjort overskydende timer til 50.
 I den første ledighedsuge overføres 37 timer.
I den anden ledighedsuge overføres de resterende 13 timer.
Medlemmet har i  

 denne uge yderligere 20 timers beskæftigelse.
 Medlemmet vil derfor ikke kunne få udbetalt dagpenge i ugen på grund af  

 mindsteudbetalingsreglen.
 Det skal bemærkes, at selv om indtægten ved beskæftigelsen på 20 timer i  

 sig selv ville udelukke udbetaling af dagpenge, vil overskydende timer  

 alligevel kunne opbruges i ugen, idet belægning og overførsel af overskydende  

 timer som udgangspunkt foretages som et timebaseret fradrag.
 I de tilfælde, hvor antallet af overskydende timer hidrører fra flere  

 opgørelsestidspunkter, og hvor den gennemsnitlige timeløn ikke er den samme,  

 beregnes den gennemsnitlige timeløn ved at dividere den samlede indtægt  

 vedrørende overskydende timer med det samlede antal overskydende timer.
 Eksempel:
 Medlemmet har ved 1. opgørelsestidspunkt 10 timer med en gennemsnitlig  

 timeløn på kr. 105.
 Ved næste opgørelsestidspunkt har medlemmet 5 timer med en gennemsnitlig  

 timeløn på kr. 90.
 Medlemmet har ikke i den mellemliggende periode fået foretaget fradrag på  

 grund af overskydende timer.
 Det samlede antal overskydende timer kan herefter opgøres til 15 timer med  

 en dertil knyttet indtægt på kr. 1.500.
 Den gennemsnitlige værdi af en time vil herefter udgøre 1500:15 = kr. 100.
Til § 13 I tilfælde af, at medlemmets indtægt ikke kendes på det tidspunkt, hvor  

 oplysningerne skal afgives til arbejdsløshedskassen, fremgår det af § 13, at  

 arbejdsløshedskassen skal foretage en foreløbig modregning ved hjælp af  

 omregningssatsen.
 At der er tale om en foreløbig modregning indebærer, at der skal ske en  

 regulering af dagpengeudbetalingen, når medlemmet er blevet bekendt med  

 indtægtens størrelse.
Til § 14 Det arbejde, som medlemmet udfører uden fradrag i dagpengene, kan ikke  

 bruges til at generhverve retten til at begynde en ny delperiode 1, jf. § 55,  

 stk. 1, i lov om arbejdsløshedsforsikring m.v.
Til § 16 Det påhviler arbejdsløshedskasserne at vejlede medlemmerne om mulighederne  

 for og konsekvenserne af at indtræde i ordningen.
 Vejledningen bør finde sted i rimelig tid, dog senest når  

 arbejdsløshedskassen er blevet bekendt med, at medlemmet opfylder kravet om  

 52 ugers ledighed inden for 65 uger.
Til § 17 Medlemmet skal afgive de nødvendige oplysninger på dagpengekortet.
I  

 modsætning til, hvad der normalt er hovedreglen, skal medlemmerne uge for uge  

 afgive oplysninger om både beskæftigelsens omfang og indtjeningens størrelse.
Til § 18 Bekendtgørelsen træder i kraft den 1. april 1995 og finder umiddelbart  

 anvendelse for personer, der er overgået på ordningen om dagpengeperioder med  

 fradragsfri arbejdsindtægter den 1. april 1995 eller senere.
 Medlemmer, der senest den 22. november 1994 er overgået til ordningen med  

 fradragsfri indtjening, og medlemmer, der den 22. november 1994 opfyldte  

 betingelserne for at overgå til ordningen, og som senest den 22. november  

 1994 har indgivet anmodning om tilmelding til ordningen til  

 arbejdsløshedskassen, fortsætter jf. § 18, stk. 2, med at få udbetalt  

 dagpenge efter de forud for den 1. april 1995 gældende regler.
 Dette indebærer, at den fradragsfri indtjening udgør kr. 27.500 med  

 eventuel regulering, samt at dagpenge udbetales med 80% af medlemmets  

 hidtidige dagpengesats i hele 52 ugers perioden, også selv om en del af  

 perioden ligger efter den 1. april 1995.
 Medlemmer, indplaceret i delperiode 1, der er overgået på ordningen med  

 fradragsfri indtjening i perioden 23. november 1994 - 31. marts 1995, og som  

 ikke jf. § 18, stk. 2, fortsætter med at få udbetalt dagpenge efter hidtil  

 gældende regler, vil den 1. april 1995 få udbetalt dagpenge med 70% af den  

 hidtidige sats med en udvidet ret til en fradragsfri indtjening på kr.  

 40.000.
 Efter den dagældende ordning kunne der fradragsfrit tjenes kr. 27.500 (pr.  

 1. januar 1995 kr. 27.600). Der vil derfor blive tale om, at den del af den  

 fradragsfri indtægt, der er opbrugt forud for den 1. april 1995, skal indgå i  

 det nye fradragsfri beløb på kr. 40.000.
 Eksempel:
 Et medlem er overgået på ordningen den 1. december 1994. I perioden frem  

 til den 1. april 1995 har medlemmet haft fradragsfri arbejdsindtægter jf. § 1  

 på kr. 10.000. Medlemmet vil derfor den 1. april 1995 have ret til fortsat at  

 have arbejdsindtægter på kr. 30.000 (kr. 40.000 -kr. 10.000) i den resterende  

 del af 12 måneders perioden.
 Det skal understreges, at selv om den fradragsfri indtjening er opbrugt  

 forud for den 1. april 1995 vil medlemmet den 1. april 1995 være berettiget  

 til fradragsfrit, at kunne indtjene kr. 40.000 fratrukket den allerede  

 opbrugte fradragsfri indtjening.
Dette gælder også i de tilfælde, hvor der efter den fradragsfri indtjening  

 er opbrugt er sket modregning i dagpengene for arbejdsindtægter.
Det  

 bemærkes, at der ikke skal ske regulering af allerede modregnede dagpenge.
 Medlemmer, som er indplaceret i delperiode 2, og som ikke er omfattet af §  

 18, stk. 2, skal den 1. april 1995 udtræde af ordningen med fradragsfri  

 indtjening, idet ordningen ikke længere omfatter medlemmer indplaceret i  

 delperiode 2. Der skal ved udtræden ikke ske regulering af det fradragsfri  

 beløb.
