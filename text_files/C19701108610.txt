 På given foranledning skal jeg herved efter forhandling med  

 justitsministeriet indskærpe betydningen af, at de regler, der er fastsat i  

 retsplejeloven om ransagning, herunder også reglerne om fremgangsmåden og  

 formen, nøje overholdes.
Det bør således iagttages, at rettens kendelse som foreskrevet i § 760,  

 stk. 3 (se nu § 799, stk. 3) oplæses eller forevises, forinden ransagning  

 pågyndes.
Når ransagning sker efter retskendelse, skal udskrift af kendelsen  

 derfor altid medbringes.
Hvor ingen kendelse foreligger, skal den pågældende  

 gøres bekendt med formålet med ransagningen.
Som foreskrevet i RM 12 .1 skal samtykke til ransagning sikres ved  

 underskrift til rapport eller på anden måde.
Uanset om ransagning sker med  

 eller uden samtykke, skal den, hos hvem ransagningen foretages, forespørgsel,  

 om der ønskes vidner tilkaldt, jfr. § 759, stk. 3 (se nu § 798, stk. 3).  

 Herom gøres bemærkning i rapporten og eventuelt samtykke meddeles ved  

 underskrift på rapporten eller på anden måde.
På samme måde forholdes, når  

 ransagning foretages uden sigtedes tilstedeværelse, og når der gives afkald  

 på tilkaldelse af husfælle eller nabo, jfr. retsplejelovens § 760, stk. 1 (se  

 nu § 799, stk. 1).
 Opmærksomheden henledes på rigspolitichefens blanket P 440  

 (ransagningstilladelse), der er bestemt til anvendelse til disse erklæringer.
 Genoptrykt 1983.
