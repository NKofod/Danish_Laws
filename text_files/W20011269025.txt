En røntgenundersøgelse af kæben 3 dage senere viste  

 brud i højre kæbevinkel uden forskydning.
Patienten blev sat i  

 konservativ behandling med flydende kost, og en  

 kontrolrøntgenundersøgelse fire uger senere viste, at bruddet  

 helede fint.
 Der blev klaget over, at patienten ikke blev tilstrækkeligt  

 undersøgt i skadestuen, herunder at hun ikke fik foretaget en  

 røntgenundersøgelse af kæben, samt at det ikke blev  

 noteret i journalen, at hun blev vaccineret mod stivkrampe.
Klage over mangelfuld undersøgelse i  

 skadestue og mangelfuld journalføring Patientklagenævnet fandt ikke grundlag for kritik af  

 skadestuebehandlingen.
Nævnet lagde herved vægt på, at  

 patienten havde fået et ildebefindende og derfor først og  

 fremmest blev undersøgt med henblik på at finde en medicinsk  

 årsag hertil.
Endvidere lagde nævnet vægt på, at en  

 ortopædkirurgisk vurdering ikke havde vist tegn på brud eller  

 ledskred, hvorfor en røntgenundersøgelse ikke var relevant.  

 Yderligere var patienten blevet anbefalet at søge egen tandlæge,  

 hvis hendes gener fra kæben varede ved.
 Patientklagenævnet fandt ikke grundlag for kritik af  

 journalføringen af vaccinationen mod stivkrampe, idet nævnet  

 herved lagde vægt på, at det af skadejournalen fremgik, at hun  

 blev vaccineret mod stivkrampe.
 Patientklagenævnet fandt imidlertid, at det havde været  

 hensigtsmæssigt, om den ortopædkirurgiske undersøgelse i  

 skadestuen var blevet journalført.
