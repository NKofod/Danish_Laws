Nr BTL 110 Betænkning over Forslag til lov om ændring af lov om gymnasiet m.v. og lov  

 om kursus til højere forberedelseseksamen og om studieforberedende  

 enkeltfagsundervisning for voksne m.v.   

 Nr L 110 1994-95, 1. samling Afgivet af Uddannelsesudvalget Afgivet: 19950516 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Der er af undervisningsministeren og nogle mindretal stillet  

 ændringsforslag, hvorom henvises til de ledsagende bemærkninger.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) opfordrer regeringen til snarest  

 muligt at fremlægge sit tidligere fremsatte forslag til en ny  

 pædagogikumordning, således at rektorerne for fremtiden får mulighed for at  

 vurdere stillingsansøgernes pædagogiske evner.
 Herefter indstiller et flertal (Socialdemokratiets, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med det af  

 undervisningsministeren stillede ændringsforslag.
 Et mindretal (Venstres og Fremskridtspartiets medlemmer af  

 udvalget) indstiller lovforslaget til vedtagelse med det af  

 undervisningsministeren og de af mindretallet under nr. 1 og 4 stillede  

 ændringsforslag.
 Et andet mindretal (Socialistisk Folkepartis medlem af udvalget)  

 indstiller lovforslaget til vedtagelse med det af  

 undervisningsministeren og de under nr. 3 og 5 stillede ændringsforslag.
 Når SF indstiller de af Enhedslisten stillede ændringsforslag om adgang  

 til pædagogikum til vedtagelse, skyldes det, at den i lovforslaget foreslåede  

 bestemmelse om eventuel adgangsbegrænsning til pædagogikum er overflødig i  

 dag.
 SF beklager meget, at det ikke i år lykkedes at finde frem til en  

 nyordning for pædagogikum og en supplering af sidefaget som gymnasielærer.
SF håber, at der i det kommende folketingsår vil være mulighed for at  

 gennemføre et forbedret pædagogikum og sidefag, så gymnasielærerne kan blive  

 endnu bedre egnede til deres job som undervisere.
Efter SF's opfattelse er  

 det vigtigt, at en kommende gymnasielærer inden fast ansættelse i  

 gymnasieskolen m.v. tager sidefagssupplering og pædagogikum.
 Når det bliver tilfældet, kan der være behov for en eller anden form for  

 adgangsbegrænsning for optagelse til pædagogikum.
 Men på nuværende tidspunkt er det ikke muligt at sige, hvordan og efter  

 hvilke kriterier en eventuel adgangsbegrænsning skal foregå, bl.a. fordi den  

 ikke er aktuel.
 For SF er det vigtigt, at der bliver uddannet betydelig flere  

 gymnasielærere med pædagogikum, end der umiddelbart skønnes behov for, fordi  

 man nødig skulle komme i den situation, at der bliver mangel på lærere på  

 baggrund af en større søgning til gymnasieskolen.
SF vil ikke afvise, at der kan blive brug for adgangsregulering til  

 pædagogikum.
Men SF vil godt vente, til behovet er der, med at give adgangen,  

 det vil sige, når pædagogikum skal tages før fastansættelsen i gymnasieskolen  

 m.v.
Derved vil man også nærmere kunne forholde sig til kriterierne for en  

 eventuel adgangsregulering.
 Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men vil stemme for de  

 under nr. 2, 3 og 5 stillede ændringsforslag.
Ændringsforslag Til § 1Af et mindretal (V og FP):
 1) Nr. 3 udgår.
 Af undervisningsministeren, tiltrådt af udvalget:
 2) Efter nr. 7 indsættes som nyt nummer:
 »01. I § 7, stk. 4, der bliver stk. 7, indsættes som  

3. og 4. pkt.:
»Den private gymnasieskole og grundskoleafdelingen skal udgøre en  

 geografisk og bygningsmæssig enhed.
Undervisningsministeren kan i særlige  

 tilfælde fravige dette krav.«» Af et mindretal (EL), tiltrådt af et mindretal (SF):
 3) I den under nr. 13 foreslåede affattelse af § 20  

 affattes stk. 6 således:
»Stk. 6. Undervisningsministeren fastsætter nærmere regler om  

 teoretisk og praktisk pædagogikum.« Til § 2Af et mindretal (V og FP):
 4) Nr. 2 udgår.
 Af et mindretal (EL), tiltrådt af et mindretal (SF):
 5) I den under nr. 13 foreslåede affattelse af § 31  

 affattes stk. 6 således:
»Stk. 6. Undervisningsministeren fastsætter nærmere regler om  

 teoretisk og praktisk pædagogikum.« Bemærkninger Til nr. 1 og 4 Med ændringsforslaget ønsker foreslagstillerne at tage  

 afstand fra den censurlignende og mørkelegsagtige tendens, som karakteriserer  

 denne specifikke del af lovforslaget.
I et åbent og demokratisk samfund er  

 det uacceptabelt, at lovforslaget nu kriminaliserer muligheden for at få  

 adgang til karaktergennemsnit for fag eller gymnasieskoler.
 Lovforslagets hensigt er jo ikke at sikre hensynet til den enkelte unge  

 studerende, men derimod udelukkende et institutionshensyn.
 Der foreligger heller ikke oplysninger om, at der har været episoder, som  

 eventuelt kunne legitimere disse markante nye restriktioner.
 Derfor ønsker mindretallet at opretholde de eksisterende regler med hensyn  

 til karaktergennemsnit for fag og hold.
Til nr. 2 Efter de nugældende bestemmelser i friskoleloven skal frie  

 grundskoler, herunder også grundskoleafdelinger ved private gymnasier, udgøre  

 en geografisk og bygningsmæssig enhed.
Undervisningsministeren kan i særlige  

 tilfælde fravige dette krav.
Det fremgår imidlertid af bemærkningerne til  

 lovforslaget, at beføjelsen alene vil blive brugt i tilfælde, hvor  

 undervisning af svært handicappede børn allerede ved lovens ikrafttræden 1.  

 januar 1992 foregik i lokaler, der ikke udgjorde en geografisk og  

 bygningsmæssig enhed med hovedskolen.
Denne begrænsning i ministerens  

 beføjelser ønskes opretholdt, for så vidt angår selvstændige frie  

 grundskoler, men lempet, således at der kan ske en deling af  

 grundskoleafdelinger ved private gymnasieskoler med en grundskoleafdeling,  

 jf. nedenfor.
Private gymnasieskoler skal også efter gymnasieloven udgøre en  

 bygningsmæssig og geografisk enhed.
I lovforslagets § 1, nr. 6, er det  

 foreslået, at undervisningsministeren i særlige tilfælde skal kunne fravige  

 dette krav.
Nærværende ændringsforslag indebærer, at også private gymnasieskoler med  

 en grundskoleafdeling skal udgøre en geografisk og bygningsmæssig enhed, men  

 at der også her gives ministeren beføjelse til i særlige tilfælde at fravige  

 kravet, også sådan at grundskoleafdelingens undervisning kan foregå på fysisk  

 og geografisk adskilte områder.
Beføjelsen til at fravige kravet tager f.eks.  

 sigte på tilfælde, hvor undervisningen foregår sideløbende med, at eleverne  

 deltager i andre tidskrævende aktiviteter, som det offentlige også ønsker at  

 tilgodese, og som kræver en særlig hensyntagen.
Der arbejdes således i øjeblikket med planer om, at en privat  

 gymnasieskole, der i forvejen har en grundskoleafdeling, med virkning fra 1.  

 august 1996 overtager læseskolen på Det Kgl.
Teater.
Til nr. 3 og 5 Enhedslisten er imod, at der er adgangsbegrænsning til  

 pædagogikum.
Det er et uacceptabelt element i et lovforslag, som ellers  

 rummer flere positive elementer.
