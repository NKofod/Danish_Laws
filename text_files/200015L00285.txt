Tilføjelse til  

 tillægsbetænkning afgivet af Sundhedsudvalget den 31. januar  

 2001 Tilføjelse til  

 tillægsbetænkning over Forslag til lov om ændring af lov om  

 sundhedsvæsenets centralstyrelse m.v. med flere love og om  

 ophævelse af lov om et forebyggelsespolitisk råd og et  

 tobaksskaderåd (Oprettelse af et nationalt råd for folkesundhed  

 samt styrkelse af Sundhedsstyrelsens opgaver vedrørende  

 kvalitetsudvikling, evaluering m.v. inden for sundhedsvæsenet) [af sundhedsministeren (Sonja Mikkelsen)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Sundhedsudvalget.
Udvalget afgav betænkning  

 den 29. november 2000. Lovforslaget kom til 2. behandling den 7. december  

 2000. Ved 3. behandling af lovforslaget den 13. december 2000 blev  

 behandlingen afbrudt, og lovforslaget blev henvist til fornyet behandling i  

 Sundhedsudvalget.
Udvalget afgav tillægsbetænkning den 13.  

 december 2000. Ved den fortsatte 3. behandling af lovforslaget den 15.  

 december 2000 blev behandlingen igen afbrudt, og lovforslaget blev henvist  

 til fornyet behandling i Sundhedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
2. Indstillinger og politiske bemærkninger Et flertal i udvalget (S, SF, CD, RV og EL)  

 indstiller lovforslaget til vedtagelse i den affattelse, hvori det  

 foreligger efter 2. behandling.
 Et mindretal i udvalget (V, KF og KRF) indstiller  

 lovforslaget til forkastelse.
Mindretallet ser med tilfredshed på, at der nu er  

 etableret en ny procedure for udmøntningen af   

 satspuljeaftalen på alkoholområdet.
Mindretallet kan imidlertid  

 fortsat ikke støtte det samlede lovforslag, idet det fremgår af  

 bemærkningerne til lovforslaget, at Evalueringscenter for Sygehuse og  

 Institut for Medicinsk Teknologivurdering skal sammenlægges i et nyt  

 center i Sundhedsstyrelsen.
 Et andet mindretal i udvalget (DF) indstiller  

 lovforslaget til forkastelse.
 Det er mindretallets opfattelse, at det er en forhastet  

 beslutning at sammenlægge Evalueringscenter for Sygehuse med Institut  

 for Medicinsk Teknologivurdering til et nyt center under Sundhedsstyrelsen  

 for evaluering af det offentlige sundhedsvæsen.
 Efter mindretallets vurdering mister man med lovforslaget  

 to uafhængige og neutrale enheder, som har deres berettigelse.  

 Mindretallet er dog enig i, at der til stadighed skal ske en effektiv  

 ressourceanvendelse og kvalitetsudvikling i sundhedsvæsenet.
 Endvidere ser mindretallet især med bekymring  

 på, at det kun er partierne bag satspuljeforliget, der skal godkende  

 midlerne til alkoholområdet.
 Mindretallet mener desuden, at det alternative  

 sundhedssystem skal repræsenteres i det forebyggelsescenter, som skal  

 oprettes i tilknytning til Sundhedsstyrelsen.
 Frihed 2000 og Demokratisk Folkeparti var på  

 tidspunktet for afgivelse af tilføjelsen til  

 tillægsbetænkningen ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i tilføjelsen til  

 tillægsbetænkningen.
 En oversigt over Folketingets sammensætning er  

 optrykt i tilføjelsen til tillægsbetænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Folketingets sammensætning Socialdemokratiet (S) 64 * Enhedslisten (EL) 5 Venstre, Danmarks Liberale Parti (V) 43 * Kristeligt Folkeparti (KRF) 4 Det Konservative Folkeparti (KF) 16 ** Frihed 2000 (FRI) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 3 Det Radikale Venstre (RV) 7 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 87 efter afgivelse af  

 tillægsbetænkning Bilagsnr.
