 I henhold til § 2 a, stk. 3, i lov nr. 296 af 26. juni 1975 om  

 sygehusvæsenets deltagelse i uddannelse inden for kliniske fag ved det  

 lægevidenskabelige studium m.v., som ændret ved lov nr. 457 af 1. juni 1994,  

 fastsættes:
§ 1.  Staten yder refusion til kommuner af merudgifter  

 for ergoterapeutstuderende i praktik efter reglerne herom i bekendtgørelse om  

 uddannelse af ergoterapeuter.
Refusionen fastsættes til 1.333 kr. pr. uge pr.  

 studerende i heldagspraktik.
Heldagspraktik for ergoterapeutstuderende er 37  

 timer pr. uge.
Stk. 2.  Staten yder refusion til kommuner af  

 merudgifter for fysioterapeutstuderende i praktik efter reglerne herom i  

 bekendtgørelse om uddannelse af fysioterapeuter.
Refusionen fastsættes til  

 1.333 kr. pr. uge pr. studerende i halvdagspraktik.
Halvdagspraktik for  

 fysioterapeutstuderende er 20 timer pr. uge.
 Stk. 3.  Refusionen reguleres årligt i henhold til  

 Finansministeriets generelle lønopregningsprocenter, 1. gang pr. 1. januar  

 1996.
 § 2.  Bekendtgørelsen træder i kraft den 1. august  

 1994 og har virkning for studerende, der er optaget på ergoterapeut- og  

 fysioterapeutuddannelserne pr. 1. september 1993 og senere.
