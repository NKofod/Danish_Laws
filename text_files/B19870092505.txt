 I medfør af § 1, stk. 1 og 2, § 7 og § 16, stk. 6, i lov om administration  

 af Det europæiske økonomiske Fællesskabs forordninger om markedsordninger for  

 landbrugsvarer m.v., jfr. lovbekendtgørelse nr. 487 af 13. september 1984,  

 fastsættes:
 § 1.  Bestemmelserne i denne bekendtgørelse vedrører  

 ydelse af produktionsrestitution og fremstillingspræmie til kartoffelstivelse  

 i henhold til De europæiske Fællesskabers markedsordning for korn.
 Stk. 2.  Udover de af De europæiske Fællesskaber  

 fastsatte betingelser for ydelse af produktionsrestitution og  

 fremstillingspræmie skal de i §§ 2-4 anførte betingelser være opfyldt.
§ 2.  Virksomheder, som producerer kartoffelstivelse,  

 kan kun opnå produktionsrestition og fremstillingspræmie, såfremt de forud er  

 registreret hertil af EF-direktoratet, Frederiksborggade 18, 1360 København  

 K, og iagttager de af direktoratet givne anvisninger.
Direktoratet udsender  

 en vejledning om ydelse af produktionsrestitution og fremstillingspræmie til  

 kartoffelstivelse.
Virksomheden skal endvidere før produktionens påbegyndelse  

 foretage anmeldelse til toldvæsenet.
 § 3.  Der må kun begæres produktionsrestitution og  

 fremstillingspræmie til kartoffelstivelse, som produceres her i landet af  

 kartofler avlet indenfor De europæiske Fællesskabers område.
Stk. 2.  Gennemførelsen af den i markedsordningen  

 foreskrevne vægt- og kvalitetskontrol skal ske under opsyn af en af  

 direktoratet godkendt kontrollør.
Avleren eller dennes repræsentant har ret  

 til at overvåge kontrollen.
Omkostninger ved kontrollens gennemførelse  

 påhviler virksomheden.
 § 4.  Den i markedsordningen indeholdte adgang til  

 delvis forudbetaling af produtionsrestitution til kartoffelstivelse er  

 betinget af, at den registrerede virksomhed overfor direktoratet har stillet  

 sikkerhed i rede penge eller i form af en bankgaranti eller anden af  

 direktoratet godkendt garanti.
§ 5.  Virksomheden skal føre et af toldvæsenet  

 godkendt regnskab over køb af kartofler, specificeret på avler, samt over  

 produktion, lager og salg af stivelse.
Den foreskrevne bogføring og dertil  

 hørende bilag skal opbevares i mindst 5 år.
 Stk. 2.  EF-direktoratet og toldvæsenet er berettiget  

 til at udøve den i § 7, stk. 2 i lov om administration af Det europæiske  

 økonomiske Fællesskab omhandlede kontrol med virksomheden.
§ 6.  Overtrædelse af § 3, stk. 2, 1. pkt. og § 5  

 straffes med bøde.
Med samme straf straffes overtrædelse af § 3, stk. 1,  

 medmindre højere straf er forskyldt i henhold til § 16 i lov om  

 administration af De europæiske Fællesskabers forordninger om  

 markedsordninger for landbrugsvarer m.v., jf. lovbekendtgørelse nr. 487 af  

 13. september 1984.
 § 7.  Bekendtgørelsen træder i kraft ved  

 offentliggørelsen i Lovtidende.
