Betænkning afgivet af Udvalget for  

 Forretningsordenen den 9. maj 2001 Betænkning over (Frister for ansøgning om og udbetaling af tilskud,  

 præcisering af anvendelseskravet, straf for urigtige erklæringer  

 m.v.) [af Jan Petersen (S), Anders Fogh Rasmussen (V), Bendt  

 Bendtsen (KF), Jes Lunde (SF), Kristian Thulesen Dahl (DF), Peter Duetoft  

 (CD), Elisabeth Arnold (RV), Jette Gottlieb (EL) og   Jann Sjursen (KRF)] (Straf for urigtige oplysninger i partiregnskaber) [af Jan Petersen (S),  

 Anders Fogh Rasmussen (V), Bendt Bendtsen (KF),  

 Jes Lunde (SF), Kristian Thulesen Dahl (DF),  

 Peter Duetoft (CD), Elisabeth Arnold (RV),  

 Jette Gottlieb (EL) og  Jann Sjursen (KRF)] 1. Ændringsforslag Der er af udvalget og af et mindretal i udvalget stillet  

 10 ændringsforslag til lovforslag L 170 (ændring af  

 partistøtteloven).
2. Udvalgsarbejdet Indenrigsministeren og justitsministeren udarbejdede efter  

 anmodning fra Udvalget for Forretningsordenen henholdsvis udkast til forslag  

 til lov om ændring af lov om økonomisk støtte til  

 politiske partier m.v. og forslag til lov om ændring af lov om private  

 bidrag til politiske partier og offentliggørelse af politiske partiers  

 regnskaber.
 Herefter blev lovforslagene fremsat den 21. februar 2001  

 af gruppeformændene i Folketinget og var til 1. behandling den 13.  

 marts 2001. Lovforslagene blev efter 1. behandling henvist til behandling i  

 Udvalget for Forretningsordenen.
Møder Udvalget har behandlet lovforslagene i flere  

 møder.
Høring Udkast til lovforslagene har efter oversendelsen til  

 Udvalget for Forretningsordenen og inden fremsættelsen været  

 sendt til høring.
Den 26. januar 2001 sendte justitsministeren de  

 indkomne høringssvar vedrørende partiregnskabsloven til  

 udvalget, jf. alm. del   bilag 27.
 Den 2. februar 2001 sendte indenrigsministeren de indkomne  

 høringssvar vedrørende partistøtteloven samt et notat  

 herom til udvalget, jf. alm. del   bilag 33.
Spørgsmål Inden fremsættelsen af lovforslagene stillede  

 Udvalget for Forretningsordenen 4 spørgsmål til  

 indenrigsministeren, jf. alm. del   bilag 14. Udvalget har efter  

 fremsættelsen stillet 8 spørgsmål til indenrigsministeren  

 til skriftlig besvarelse, som denne har besvaret, jf.
L 170/L 171   bilag 1.  

 Udvalgets spørgsmål nr. 5-9 er optrykt som bilag 2 til  

 betænkningen.
3. Indstillinger Herefter indstiller et flertal (udvalget undtagen  

 DF og CD) lovforslaget under nr.
I til vedtagelse med det under nr. 4  

 stillede ændringsforslag og lovforslaget under nr.
II til vedtagelse  

 uændret.
Et mindretal i udvalget (DF og CD) indstiller  

 lovforslaget under nr.
I til vedtagelse med de under nr. 1-10 stillede  

 ændringsforslag og lovforslaget under nr.
II til vedtagelse  

 uændret.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag til I.
Forslag til lov om ændring af lov om  

 økonomisk støtte til politiske partier m.v. (Frister for  

 ansøgning om og udbetaling af tilskud, præcisering af  

 anvendelseskravet, straf for urigtige erklæringer m.v.) Af et mindretal (DF og CD):
Til § 1 1) I den under nr. 4 foreslåede  

 affattelse af § 6, stk. 3, ændres »§ 7, stk. 3« til: »§ 7, stk.  

 5«.
[Konsekvensændring som følge af ny  

 nummerering] 2) Den under nr. 4 foreslåede  

 affattelse af § 7 affattes således:
» Stk. 2. Udbetaling af tilskud efter § 2 er betinget  

 af, at tilskudsmodtageren har indsendt en erklæring til  

 indenrigsministeren om, hvilke udgifter der mindst påregnes afholdt til  

 politisk arbejde her i landet i det kalenderår, tilskuddet  

 vedrører.
Erklæringen indsendes inden udgangen af det  

 kalenderår, erklæringen vedrører. § 5, stk. 2, 2. pkt.,  

 finder tilsvarende anvendelse ved indsendelse af denne erklæring.
Stk. 3. Har tilskudsmodtageren i medfør af  

 stk. 1 ret til et tilskud, der er mindre end tilskuddet efter § 2, udbetales  

 uanset bestemmelsen i stk. 1 det beløb, hvormed tilskuddet efter § 2  

 overstiger tilskuddet efter stk. 1, i det omfang, de udgifter, der er afholdt  

 til politisk arbejde her i landet i det seneste kalenderår, hvor  

 tilskud er modtaget, overstiger det fulde tilskud, jf. stk. 1, for det  

 nævnte seneste kalenderår.
Udbetaling af tilskud efter 1. pkt.  

 kan dog højst ske med et beløb svarende til 5 procent af det  

 fulde tilskud, jf. stk. 1, for det nævnte seneste kalenderår.
 Stk. 4. De udgifter til politisk arbejde her i  

 landet, der er angivet i den i § 7 a, stk. 3, nævnte erklæring,  

 lægges til grund ved opgørelsen af det tilskud, der udbetales  

 efter stk. 3.
Stk. 5. Er der i medfør af stk. 1 og 3  

 udbetalt et tilskud, der er mindre end tilskuddet efter § 2, kan der indgives  

 supplerende ansøgning om tilskud.
Udbetaling af tilskud efter  

 supplerende ansøgning kan kun ske i det i stk. 1 nævnte omfang  

 og er betinget af, at tilskudsmodtageren har indsendt en supplerende  

 erklæring som nævnt i stk. 2 til indenrigsministeren.
Supplerende  

 ansøgning og supplerende erklæring indsendes inden udgangen af  

 det kalenderår, ansøgningen og erklæringen  

 vedrører. § 5, stk. 2, 2. pkt., finder tilsvarende anvendelse ved  

 indsendelse af supplerende ansøgning og supplerende erklæring.  

« [Adgang til at overføre en tilskudsmodtagers  

 underskud til det følgende kalenderår (statstilskud)] 3) Det under nr. 4 foreslåede §  

 7 a, stk. 2, affattes således:
» [Adgang til at overføre ubrugte  

 tilskudsbeløb til det følgende kalenderår] Af	udvalget:
 4) I  § 1, nr. 4, indsættes efter §  

 7 b som ny paragraf:
»§ 7 c.
Rigsrevisor kan direkte fra en  

 modtager af tilskud efter § 2 kræve forelagt til gennemgang  

 regnskabsmateriale vedrørende det ydede tilskud efter § 2, som efter  

 rigsrevisors skøn er af betydning for gennemgangen af, om  

 betingelserne for tilskud efter denne lov er opfyldt, og om tilskuddet er  

 anvendt i overensstemmelse med denne lov.
I øvrigt finder lov om  

 revisionen af statens regnskaber m.m. anvendelse på gennemgangen efter  

 1. pkt., bortset fra § 4, § 6, stk. 1, § 16, § 17, stk. 3, og § 18, stk.  

 2.« [Rigsrevisors adgang til regnskabsbilag med henblik  

 på at påse, at betingelserne for at yde tilskud er opfyldt  

 m.v.] Af	et mindretal (DF og CD):
 5) I den under nr. 6 foreslåede  

 affattelse af § 9, stk. 2, ændres »§  

 10, stk. 3« til: »§ 10,  

 stk. 5 «.
[Konsekvensændring som følge af ny  

 nummerering] 6) Den under nr. 6 foreslåede  

 affattelse af § 10 affattes således:
» Stk. 2. Udbetaling af tilskud efter § 3 er betinget  

 af, at tilskudsmodtageren har indsendt en erklæring til amtsrådet  

 om, hvilke udgifter der mindst påregnes afholdt til politisk arbejde i  

 amtskommunen i det kalenderår, tilskuddet vedrører.  

 Erklæringen indsendes inden udgangen af det kalenderår,  

 erklæringen vedrører. § 8, stk. 2, 2.-4. pkt., finder  

 tilsvarende anvendelse ved indsendelse af denne erklæring.
Stk. 3. Har tilskudsmodtageren i medfør af  

 stk. 1 ret til et tilskud, der er mindre end tilskuddet efter § 3, udbetales  

 uanset bestemmelsen i stk. 1 det beløb, hvormed tilskuddet efter § 3  

 overstiger tilskuddet efter stk. 1, i det omfang, de udgifter, der er afholdt  

 til politisk arbejde i amtskommunen i det seneste kalenderår, hvor  

 tilskud er modtaget, overstiger det fulde tilskud, jf. stk. 1, for det  

 nævnte seneste kalenderår.
Udbetaling af tilskud efter 1. pkt.  

 kan dog højst ske med et beløb svarende til 5 procent af det  

 fulde tilskud, jf. stk. 1, for det nævnte seneste kalenderår.
 Stk. 4. De udgifter til politisk arbejde i  

 amtskommunen, der er angivet i den i § 10 a, stk. 3, nævnte  

 erklæring, lægges til grund ved opgørelsen af det tilskud,  

 der udbetales efter stk. 3.
Stk. 5. Er der i medfør af stk. 1 og 3  

 udbetalt et tilskud, der er mindre end tilskuddet efter § 3, kan der indgives  

 supplerende ansøgning om tilskud.
Udbetaling af tilskud efter  

 supplerende ansøgning kan kun ske i det i stk. 1 nævnte omfang  

 og er betinget af, at tilskudsmodtageren har indsendt en supplerende  

 erklæring som nævnt i stk. 2 til amtsrådet.
Supplerende  

 ansøgning og supplerende erklæring indsendes inden udgangen af  

 det kalenderår, ansøgningen og erklæringen  

 vedrører. § 8, stk. 2, 2.-4. pkt., finder tilsvarende anvendelse ved  

 indsendelse af supplerende ansøgning og supplerende erklæring.  

« [Tilskudsmodtagers adgang til at overføre underskud  

 til det følgende kalenderår (tilskud fra  

 kommunalbestyrelsen)] 7) Det under nr. 6 foreslåede §  

 10 a, stk. 2, affattes således:
» [Tilskudsmodtagers adgang til at overføre ubrugte  

 tilskud til det følgende kalenderår, for så vidt  

 angår tilskud fra amtsråd] 8) I den under nr. 8 foreslåede  

 affattelse af § 11 a, stk. 2, ændres »§ 11 b, stk. 3« til: »§ 11 b, stk. 5 «.
[Konsekvensændring som følge af ny  

 nummerering] 9) Den under nr. 8 foreslåede §  

 11 b affattes således:
» Stk. 2. Udbetaling af tilskud efter § 4 er betinget  

 af, at tilskudsmodtageren har indsendt en erklæring til  

 kommunalbestyrelsen om, hvilke udgifter der mindst påregnes afholdt til  

 politisk arbejde i kommunen i det kalenderår, tilskuddet  

 vedrører.
Erklæringen indsendes inden udgangen af det  

 kalenderår, erklæringen vedrører. § 11 b, stk. 2, 2.-4.  

 pkt., finder tilsvarende anvendelse ved indsendelse af denne  

 erklæring.
Stk. 3. Har tilskudsmodtageren i medfør af  

 stk. 1 ret til et tilskud, der er mindre end tilskuddet efter § 4, udbetales  

 uanset bestemmelsen i stk. 1 det beløb, hvormed tilskuddet efter § 4  

 overstiger tilskuddet efter stk. 1, i det omfang, de udgifter, der er afholdt  

 til politisk arbejde i kommunen i det seneste kalenderår, hvor tilskud  

 er modtaget, overstiger det fulde tilskud, jf. stk. 1, for det nævnte  

 seneste kalenderår.
Udbetaling af tilskud efter 1. pkt. kan dog  

 højst ske med et beløb svarende til 5 procent af det fulde  

 tilskud, jf. stk. 1, for det nævnte seneste kalenderår.
 Stk. 4. De udgifter til politisk arbejde i  

 kommunen, der er angivet i den i § 11 c, stk. 3, nævnte  

 erklæring, lægges til grund ved opgørelsen af det tilskud,  

 der udbetales efter stk. 3.
Stk. 5. Er der i medfør af stk. 1 og 3  

 udbetalt et tilskud, der er mindre end tilskuddet efter § 4, kan der indgives  

 supplerende ansøgning om tilskud.
Udbetaling af tilskud efter  

 supplerende ansøgning kan kun ske i det i stk. 1 nævnte omfang  

 og er betinget af, at tilskudsmodtageren har indsendt en supplerende  

 erklæring som nævnt i stk. 2 til kommunalbestyrelsen.
Supplerende  

 ansøgning og supplerende erklæring indsendes inden udgangen af  

 det kalenderår, ansøgningen og erklæringen  

 vedrører. § 11, stk. 2, 2.-4. pkt., finder tilsvarende anvendelse ved  

 indsendelse af supplerende ansøgning og supplerende erklæring.  

« [Adgang for tilskudsmodtageren til at overføre  

 underskud til det følgende kalenderår (tilskud fra  

 kommunalbestyrelsen)] 10) Det under nr. 8 foreslåede  

§ 11 c, stk. 2, affattes således:
» [Adgang for tilskudsmodtageren til at overføre  

 ubrugte tilskud til det følgende kalenderår (tilskud fra  

 amtsråd] Bemærkninger Til nr. 1-3 og 5-10 1. Vedrørende overførelse af en  

 tilskudsmodtagers underskud til det følgende kalenderår En tilskudsmodtagers underskud opgøres som det  

 beløb, hvormed tilskudsmodtagerens udgifter til politisk arbejde her i  

 landet i det kalenderår, tilskuddet vedrører, overstiger  

 indtægterne hidrørende fra partistøtten for det  

 pågældende kalenderår.
Tilskudsmodtagerens øvrige  

 indtægter tages således ikke i betragtning ved opgørelsen  

 af underskuddet.
 Indtægterne hidrørende fra  

 partistøtten opgøres som det tilskudsbeløb,  

 tilskudsmodtageren på grundlag af sine påregnede udgifter til  

 politisk arbejde her i landet i det pågældende kalenderår  

 har ret til at få udbetalt efter den foreslåede bestemmelse i  

 partistøttelovens § 7.
 Et ubrugt tilskudsbeløb, der er overført fra  

 det foregående kalenderår, jf. punkt 2 nedenfor, skal ikke  

 tillægges tilskudsmodtagerens indtægter hidrørende fra  

 partistøtte ved opgørelsen af tilskudsmodtagerens underskud i  

 det pågældende kalenderår.
 En tilskudsmodtagers underskud kan højst  

 overføres med et beløb, der svarer til 5 procent af det  

 tilskudsbeløb, tilskudsmodtageren i det kalenderår, underskuddet  

 vedrører, har ret til at få udbetalt efter den foreslåede  

 bestemmelse i partistøttelovens § 7.
 Overførelse af et underskud til det følgende  

 kalenderår indebærer, at udbetaling af tilskud for det  

 følgende kalenderår vil kunne ske, selv om tilskuddet herved  

 overstiger tilskudsmodtagerens påregnede udgifter til politisk arbejde  

 her i landet i det følgende kalenderår, jf. den foreslåede  

 bestemmelse i partistøttelovens § 7. Tilskuddet for det  

 følgende kalenderår må inden for rammerne af  

 partistøttelovens § 2 ikke overstige summen af tilskudsmodtagerens  

 påregnede udgifter til politisk arbejde her i landet i dette  

 kalenderår og det overførte underskud.
 Ansøgning om udbetaling af tilskud, jf.  

 partistøttelovens § 5, stk. 1, betragtes såvel som en  

 ansøgning om tilskud efter den foreslåede bestemmelse i  

 partistøttelovens § 7, stk. 1, som en ansøgning om  

 overførelse af et underskud fra det foregående kalenderår.  

 Overførelse af underskud kan således ske, uden at  

 tilskudsmodtageren indgiver særskilt ansøgning herom.
Tilskud kan kun udbetales, hvis tilskudsmodtager indgiver  

 erklæring om, hvilke udgifter der mindst er afholdt til politisk  

 arbejde her i landet i det kalenderår, hvor der senest er modtaget  

 tilskud, jf. den foreslåede bestemmelse i partistøttelovens § 7  

 a, stk. 3. Dette gælder også for udbetaling af tilskud, der  

 indebærer en overførelse af underskud fra det foregående  

 kalenderår.
Den i erklæringen nævnte angivelse af  

 udgifterne til politisk arbejde her i landet lægges til grund ved  

 opgørelsen af det underskud, der kan overføres.
2. Vedrørende overførelse af ubrugte  

 tilskudsbeløb til det følgende kalenderår En tilskudsmodtagers ubrugte tilskudsbeløb  

 opgøres som det beløb, hvormed det tilskudsbeløb,  

 tilskudsmodtageren på grundlag af sine påregnede udgifter til  

 politisk arbejde her i landet i det pågældende kalenderår  

 har ret til at få udbetalt efter den foreslåede bestemmelse i  

 partistøttelovens § 7, overstiger tilskudsmodtagerens udgifter til  

 politisk arbejde her i landet i det pågældende  

 kalenderår.
 Et tilskudsbeløb svarende til et underskud, der er  

 overført fra det forudgående kalenderår, jf. punkt 1  

 ovenfor, skal ikke tillægges tilskudsmodtagerens indtægter  

 hidrørende fra partistøtten ved opgørelsen af  

 tilskudsmodtagerens ubrugte tilskudsbeløb i det følgende  

 kalenderår.
 En tilskudsmodtagers ubrugte tilskudsbeløb kan kun  

 overføres til det følgende kalenderår med et  

 beløb, der ikke overstiger 5 pct. af det tilskudsbeløb,  

 tilskudsmodtageren i det kalenderår, det ubrugte tilskudsbeløb  

 vedrører, har ret til at få udbetalt efter den foreslåede  

 bestemmelse i partistøttelovens § 7.
Ubrugte tilskudsbeløb fra et tidligere  

 kalenderår skal ikke medregnes ved opgørelsen af  

 tilskudsmodtagerens ubrugte tilskudsbeløb for et givet  

 kalenderår.
Dette indebærer, at der ikke stilles krav om, at  

 ubrugte tilskudsbeløb skal anvendes i det følgende  

 kalenderår med den konsekvens, at der i tilfælde af manglende  

 anvendelse ellers skulle ske fradrag i tilskud for senere  

 kalenderår.
 Overførelse af et ubrugt tilskudsbeløb til  

 det følgende kalenderår indebærer, at det fradrag i  

 tilskuddet for det følgende kalenderår, der ellers skulle  

 foretages svarende til det ubrugte tilskudsbeløb, jf. den  

 foreslåede bestemmelse i § 7 a, stk. 2, tilsvarende begrænses.  

 Det ubrugte tilskudsbeløb, der efter den foreslåede bestemmelse  

 i § 7 a, stk. 2, skal fradrages ved udbetaling af tilskud for det  

 følgende kalenderår, hvor der modtages tilskud, kan  

 således kun fradrages i det omfang, det ikke anvendte  

 tilskudsbeløb overstiger 5 pct. af det fulde tilskud for det  

 foregående kalenderår.
Det følger af den foreslåede bestemmelse i  

 partistøttelovens § 7, at tilskudsmodtageren kun kan få udbetalt  

 tilskud i det omfang, tilskudsmodtageren påregner at afholde udgifter  

 til politisk arbejde her i landet i det kalenderår, tilskuddet  

 vedrører.
Tilskudsmodtageren skal afgive en erklæring om, hvilke  

 udgifter der mindst påregnes afholdt til politisk arbejde her i landet.  

 Denne regel medfører, at en bestemmelse om, at et ubrugt  

 tilskudsbeløb kan overføres til det følgende  

 kalenderår, kun kommer til anvendelse, hvis den omstændighed, at  

 der foreligger et ubrugt tilskudsbeløb, ikke på forhånd  

 har været påregnet fra tilskudsmodtagerens side.
 De anførte principper for tilskud på grundlag  

 af deltagelse i folketingsvalg finder tilsvarende anvendelse ved udbetaling  

 af tilskud på grundlag af deltagelse i amtsrådsvalg og  

 kommunalbestyrelsesvalg.
Til nr. 4 Som anført i bemærkningerne til lovforslaget  

 er den statslige partistøtteordning omfattet af rigsrevisorlovens §§ 4  

 og 6. Rigsrevisionens regnskabsgennemgang vil   som følge af den  

 manglende adgang til for Indenrigsministeriet at indkræve nærmere  

 regnskabsmateriale for den ydede statsstøtte   imidlertid efter  

 gældende ret alene kunne ske som en overordnet gennemgang af de i  

 medfør af den foreslåede § 7 b, stk. 1, indsendte  

 partiregnskaber, de i medfør af den foreslåede § 7, stk. 2, og §  

 7 a, stk. 3, indsendte erklæringer om henholdsvis påregnede og  

 afholdte udgifter til politisk arbejde her i landet og den i medfør af  

 den foreslåede § 7 b, stk. 2, udstedte revisorattestation.
Rigsrevisionen har i sit høringssvar som sin  

 principielle opfattelse angivet, at Rigsrevisionen bør kunne foretage  

 gennemgang af regnskaber for statsstøtte i henhold til  

 partistøtteloven på samme måde og med samme adgang til  

 regnskabsmateriale som ved regnskaber for andre statstilskud.
Dette vil  

 betyde, at der i loven skal gives Rigsrevisionen direkte adgang til at  

 indkræve regnskabsmateriale m.v., som efter rigsrevisors skøn er  

 af betydning for gennemgangen.
Forslagsstillerne finder, at det er vigtigt, at den  

 statslige partistøtteordning indrettes på en sådan  

 måde, at der ikke hersker tvivl om, at den fornødne kontrol med  

 midlernes anvendelse finder sted.
Forslagsstillerne kan derfor støtte,  

 at rigsrevisor får adgang til at foretage finansiel kontrol af  

 forvaltningen af de ydede statsstøttemidler, mens der ikke er fundet  

 behov for, at rigsrevisor skal udøve forvaltningsrevision, idet  

 partiernes egne revisorer skal foretage denne.
 I bestemmelsens 1. pkt. gives der rigsrevisor adgang til  

 at kræve forelagt regnskabsmateriale fra en modtager af støtte  

 efter partistøttelovens § 2, uanset om indenrigsministeren efter  

 partistøttelovens øvrige bestemmelser har adgang hertil.
Adgangen omfatter alene modtagere af statslig  

 partistøtte.
Adgangen omfatter såvel partier som kandidater, der  

 er opstillet uden for partierne.
Adgangen omfatter enhver modtager af  

 statslig partistøtte, uanset om vedkommende er regnskabspligtig efter  

 partiregnskabsloven.
Da den foreslåede bestemmelse kun omfatter  

 modtagere af statsstøtte, er det alene partiernes landsorganisationer,  

 der er omfattet.
 Da den statslige partistøtteordning også  

 omfatter udbetaling af tilskud til tilskudsmodtagere på grundlag af  

 deltagelse i folketingsvalg på Færøerne og i  

 Grønland, vil sådanne tilskudsmodtagere også være  

 omfattet af den foreslåede adgang for rigsrevisor til at indkræve  

 regnskabsmateriale.
 Med udtrykket »regnskabsmateriale« sigtes  

 til det materiale og de oplysninger, der er omhandlet i rigsrevisorlovens §  

 6, stk. 2 og 3. Da adgangen for rigsrevisor til at indkræve  

 regnskabsmateriale består uafhængigt af indenrigsministerens  

 adgang hertil, er det dog ikke som i rigsrevisorlovens § 6, stk. 3,  

 afgørende, om vedkommende minister vil komme i besiddelse af  

 materialet.
Bestemmelsen giver alene rigsrevisor adgang til at  

 indkræve det regnskabsmateriale, som tilskudsmodtager er i besiddelse  

 af.
Bestemmelsen pålægger ikke i sig selv tilskudsmodtager en  

 pligt til at aflægge regnskab eller opbevare regnskabsmateriale.
En  

 sådan pligt kan følge af andre bestemmelser.
Med udtrykket »regnskabsmateriale vedrørende det ydede tilskud  

 efter § 2« fastslås, at adgangen til  

 regnskabsmateriale alene omfatter de dokumenter og oplysninger, der  

 vedrører beregningen og anvendelsen af statstilskuddet.
Forslaget  

 indebærer således ikke, at rigsrevisor får adgang til  

 oplysninger om andre regnskabsposter i partiernes regnskaber, hvilket  

 partierne yderligere vil kunne sikre ved eventuelt at udarbejde et  

 særskilt regnskab med tilhørende regnskabsmateriale, for  

 så vidt angår anvendelsen af statstilskuddet.
Efter de almindelige regler i rigsrevisorlovens § 4 kan  

 rigsrevisor både selv og gennem vedkommende minister kræve  

 regnskaber m.v. forelagt til gennemgang.
Bestemmelsen i § 7 c, 1. pkt.,  

 fraviger dette princip ved at fastslå, at rigsrevisor alene kan  

 indkræve det i § 7 c, 1. pkt., omhandlede regnskabsmateriale direkte  

 hos tilskudsmodtageren, jf. udtrykket »direkte« i bestemmelsen.
Rigsrevisor  

 har således ikke mulighed for gennem indenrigsministeren at  

 indkræve det i § 7 c, 1. pkt., omhandlede regnskabsmateriale.
Bestemmelsen regulerer alene rigsrevisors adgang til at  

 kræve regnskabsmateriale forelagt til gennemgang.
Indenrigsministerens  

 adgang til at kræve regnskabsmateriale forelagt til gennemgang er   som  

 hidtil efter lovforslaget   alene reguleret i bestemmelsen i § 7 a, stk. 3.  

 Indenrigsministeren får således ikke adgang til det  

 regnskabsmateriale, som rigsrevisor i medfør af den foreslåede  

 bestemmelse vil få adgang til.
Rigsrevisors opgave ved gennemgangen af regnskaber m.v.  

 for statstilskud er efter rigsrevisorlovens § 6, stk. 1, at påse, at  

 regnskabet er undergivet betryggende revision, at vilkårene for tilskud  

 m.v. er opfyldt, at midlerne er anvendt i overensstemmelse med givne  

 bestemmelser, og at der i øvrigt er taget skyldige økonomiske  

 hensyn ved forvaltningen af midlerne.
Opgaven i relation til  

 partistøtte foreslås begrænset til at omfatte, at  

 betingelserne for tilskud i henhold til partistøtteloven er opfyldt,  

 og at tilskuddet er anvendt i overensstemmelse med  

 partistøtteloven.
I bestemmelsens 2. pkt. fastslås bl.a., at  

 indenrigsministeren ikke som anført i rigsrevisorlovens § 16, § 17,  

 stk. 3, og § 18, stk. 2, vil skulle forholde sig til rigsrevisors og  

 statsrevisorernes bemærkninger vedrørende anvendelsen af de  

 ydede tilskud, som gennemgangen af regnskabsmateriale måtte give  

 anledning til.
Indenrigsministeren skal således ikke efter  

 rigsrevisorlovens § 16 besvare rigsrevisors bemærkninger, som  

 ministeren i medfør af rigsrevisorlovens § 15 har modtaget  

 underretning om.
Rigsrevisor skal endvidere ikke efter rigsrevisorlovens §  

 17, stk. 3, forelægge rigsrevisors beretning for indenrigsministeren.  

 Det forudsættes dog, at rigsrevisor fremsender beretningen til  

 indenrigsministeren.
Indenrigsministeren skal desuden ikke efter  

 rigsrevisorlovens § 18, stk. 2, over for statsrevisorerne afgive en  

 redegørelse i anledning af statsrevisorernes beretning, som  

 statsrevisorerne har fremsendt til ministeren i medfør af  

 rigsrevisorlovens § 18, stk. 1.
 Konsekvensen af den foreslåede ændring er, at  

 en tilskudsmodtager direkte skal høres af Rigsrevisionen og derfor  

 skal svare på de eventuelle bemærkninger, som Rigsrevisionen har  

 fremsat om tilskudsanvendelsen, jf. indenrigsministerens svar på  

 spørgsmål nr. 6, som er optrykt som bilag til  

 betænkningen.
Ivar Hansen (V) fmd.  

  Ole Løvig Simonsen (S) nfmd.  

  Henning Grove (KF)  Margrete Auken (SF)  

  Poul Nødgaard DF) Jytte Andersen (S)  

  Per Kaalund (S)  Jan Petersen (S)  

  Helge Mortensen (S)  Dorte Bennedsen (S)  

  Jes Lunde (SF)  Arne Melchior (CD)  

  Jette Gottlieb (EL) Elisabeth Arnold (RV)  

  Anders Fogh Rasmussen (V)  

  Birthe Rønn Hornbech (V)  

  Christian Mejdahl (V)  Bendt Bendtsen (KF)  

  Kristian Thulesen Dahl (DF) Kirsten Jacobsen (UP)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 170 og L  

 171 Bilagsnr.
Titel 1 Høringssvar m.v. overført fra alm. del. vedrørende  

 ændring af lov om økonomisk støtte til politiske partier  

 m.v.
2 Høringssvar m.v. overført fra alm. del vedrørende  

 ændring af lov om private bidrag til politiske partier m.v.
3 Spm. 1 om Rigsrevisionen, til indenrigsministeren Spm. 2 om underskud, tilskud, til indenrigsministeren Spm. 3 om partiforening, strafansvar, til indenrigsministeren 4 Plan over behandlingen af L 170 og L 171 5 Svar på spm. 1 om Rigsrevisionen, fra indenrigsministeren Svar på spm. 2 om underskud, tilskud, fra indenrigsministeren Svar på spm. 3 om partiforening, strafansvar, fra  

 indenrigsministeren 6 1. udkast til betænkning 7 Spm. 4 om overførelse af underskud eller ubrugte tilskud 8 Spm. 5 om Rigsrevisionen, til indenrigsministeren Spm. 6 om Rigsrevisionen, til indenrigsministeren Spm. 7 om Rigsrevisionen, til indenrigsministeren Spm. 8 om Rigsrevisionen, til indenrigsministeren Spm. 9 om Rigsrevisionen, til indenrigsministeren Spm. 10 om Rigsrevisionen, til indenrigsministeren 9 Svar på spm. 4 om overførelse af underskud eller ubrugte  

 tilskud, fra indenrigsministeren 10 2. udkast til betænkning 11 Svar på spm. 5 om Rigsrevisionen, fra indenrigsministeren Svar på spm. 6 om Rigsrevisionen, fra indenrigsministeren Svar på spm. 7 om Rigsrevisionen, fra indenrigsministeren Svar på spm. 8 om Rigsrevisionen, fra indenrigsministeren Svar på spm. 9 om Rigsrevisionen, fra indenrigsministeren Svar på spm. 10 om Rigsrevisionen, fra indenrigsministeren 12 3. udkast til betænkning Bilag 2 Nogle af udvalgets spørgsmål til  

 indenrigsministeren og dennes svar herpå Optrykt efter ønske fra udvalget.
 Spørgsmål nr. 5:
Ministeren bedes oplyse, om der i lovgivningen findes  

 eksempler   og i givet fald hvilke   på, at Rigsrevisionen har adgang  

 efter reglerne i rigsrevisorlovens §§ 4 og 6 til kontrol af offentlige  

 støttemidlers beregning og/eller anvendelse, uden at den myndighed,  

 der foretager udbetalingen, og på hvis konti tilskudsbevillingen er  

 optaget på finansloven, har en tilsvarende adgang til kontrol.
Er dette  

 f.eks. tilfældet med Domstolsstyrelsen, og på hvilket grundlag  

 finder det i givet fald sted? Svar:
 Rigsrevisionen har til brug ved besvarelsen af  

 spørgsmålet oplyst følgende over for  

 Indenrigsministeriet:
» For Domstolsstyrelsen gælder en særlig  

 ordning.
Domstolsstyrelsens bevilling er en driftsbevilling under  

 Justitsministeriet, og revisionen sker derfor efter reglen i  

 rigsrevisorlovens § 2, stk. 1, nr. 1 (statens regnskaber). Rigsrevisionen har  

 således revisionskompetencen uden nogen form for begrænsninger.  

 Ministeren, som principielt har adgang til at modtage det budget- og  

 regnskabsmateriale fra Domstolsstyrelsen, som ministeren har behov for, har  

 derimod ingen instruktionsbeføjelse over for Domstolsstyrelsen.
Det er  

 Domstolsstyrelsens bestyrelse, der skal sørge for en forsvarlig og  

 hensigtsmæssig drift af domstolene, og som skal tage de fornødne  

 initiativer til sikring heraf.
Såfremt rigsrevisor i en beretning  

 fremsætter væsentlige kritiske bemærkninger om  

 revisionsspørgsmål og statsrevisorerne tiltræder disse  

 bemærkninger, kan justitsministeren dog pålægge  

 Domstolsstyrelsen at iværksætte de foranstaltninger, som  

 statsrevisorerne og justitsministeren er enige om.
Såfremt bestyrelsen  

 ikke efterkommer et pålæg vedrørende sådanne  

 foranstaltninger, kan justitsministeren afsætte den samlede bestyrelse.
Som det fremgår, er formålet med ordningen for  

 Domstolsstyrelsen at opnå styrelsens uafhængighed af ministeren.  

 Partistøtteordningen har tilsvarende til formål at sikre  

 partiernes uafhængighed af statsmagten (ministeren).« Spørgsmål nr. 6:
 Ministeren bedes oplyse, hvilke problemer et evt.  

 ændringsforslag til L 170   om, at Rigsrevisionen skal kunne  

 gennemgå regnskabsmateriale for statsstøtte i henhold til  

 partistøtteloven på samme måde og med samme adgang til  

 regnskabsmateriale, som Rigsrevisionen kan ved regnskaber for andre  

 statstilskud   vil kunne medføre, hvis indenrigsministeren ikke  

 får en tilsvarende adgang.
 Svar:
 Rigsrevisionen har til brug ved besvarelsen af  

 spørgsmålet oplyst følgende over for  

 Indenrigsministeriet:
 »Ministeren vil som følge af de i  

 partistøtteloven fastsatte begrænsede beføjelser til at  

 undersøge, om tilskudsbetingelserne er opfyldt, kun have en  

 begrænset tilsynsforpligtelse og dermed et begrænset ansvar for  

 ministeriets tilskudsforvaltning på dette område.
 Generelt er det vurderingen, at ordningen ikke vil give  

 problemer, men for god ordens skyld bør det anføres i  

 lovbemærkningerne, at tilskudsmodtager direkte skal høres og  

 derfor vil skulle svare på de eventuelle bemærkninger,  

 Rigsrevisionen har fremsat om tilskudsanvendelsen, før en sag  

 forelægges med henblik på høring af ministeriet.
Der kan i forbindelse med Rigsrevisionens gennemgang af  

 regnskabsmateriale principielt opstå et problem, hvis tilskudsmodtager  

 ikke fuldt ud kan imødekomme Rigsrevisionens bemærkninger.
I  

 disse tilfælde vil ministeren ved forelæggelsen af revisionssagen  

 næppe have mulighed for at fremkomme med bemærkninger som  

 følge af sin begrænsede tilsynsforpligtelse.« Indenrigsministeriet skal   som ligeledes anført i  

 besvarelsen den 24. april 2001 (L 170/L 171   bilag 5) af  

 spørgsmål nr. 1   supplerende bemærke, at såfremt  

 Rigsrevisionen ved en ændring af partistøtteloven får den  

 foreslåede adgang til at indkræve og gennemgå  

 regnskabsmateriale m.v., som Indenrigsministeriet ikke vil have adgang til,  

 vil det i partistøtteloven skulle gøres klart, at  

 indenrigsministeren ikke   som anført i rigsrevisorlovens bestemmelser  

   over for statsrevisorerne vil skulle forholde sig til eventuelle  

 bemærkninger fra Rigsrevisionen vedrørende anvendelsen af de  

 ydede tilskud.
 Indenrigsministeriet skal endvidere bemærke, at  

 eventuelle bemærkninger fra Rigsrevisionen vedrørende  

 anvendelsen af de ydede tilskud vil kunne få virkning for  

 Indenrigsministeriets administration af partistøtteordningen, herunder  

 i forbindelse med eventuelle spørgsmål om rigtigheden af de  

 efter lovforslaget krævede erklæringer om mindst afholdte og  

 påregnede udgifter til politisk arbejde her i landet og i forbindelse  

 med størrelsen af tilskud for følgende år, jf. herved  

 bemærkningerne til lovforslagets § 1, nr. 4, for så vidt  

 angår § 7 a.
 Spørgsmål nr. 7:
 Ministeren bedes nærmere redegøre for, i  

 hvilket omfang Rigsrevisionen og dermed også ministeren vil få  

 indsigt i partiernes regnskaber, herunder bilag m.v., hvis Rigsrevisionens  

 ønske om indsigt, jf. bemærkningerne til lovforslaget,  

 imødekommes.
 Svar:
 Rigsrevisionen har til brug ved besvarelsen af  

 spørgsmålet oplyst følgende over for  

 Indenrigsministeriet:
» Det bemærkes, at adgangen til regnskabsmateriale mv.  

 alene omfatter de dokumenter mv., som vedrører beregningen og  

 anvendelsen af statstilskuddet.
Der er således ikke tale om en adgang  

 til oplysninger om andre regnskabsposter i partiernes regnskaber.« Spørgsmål nr. 8:
Ministeren bedes oplyse, hvor man i lovgivningen kan finde  

 eksempler på, at der i forbindelse med Rigsrevisionens revision sondres  

 mellem kontrol af offentlig støtte og et organs egne midler i  

 øvrigt, og hvorledes en sådan adskillelse i praksis kan  

 gennemføres.
Gennemføres der f.eks. en sådan adskillelse  

 i forbindelse med arbejdsløshedskassernes administration af  

 dagpenge? Svar:
 Rigsrevisionen har til brug ved besvarelsen af  

 spørgsmålet oplyst følgende over for  

 Indenrigsministeriet:
» Det er en almindelig situation, som fx også for  

 arbejdsløshedskasserne, at tilskudsmodtager ud over statstilskuddet  

 også har andre indtægter og udgifter.
Rigsrevisionen  

 gennemgår i disse tilfælde alene regnskabsmateriale mv.  

 vedrørende statstilskuddet.
Revisionen har i disse tilfælde ikke  

 voldt Rigsrevisionen problemer.« Spørgsmål nr. 9:
 Ministeren bedes oplyse, om og i givet fald hvorledes et  

 evt. ændringsforslag om udvidet adgang for Rigsrevisionen til  

 regnskabsmateriale vedrørende modtaget partistøtte kan  

 gennemføres i praksis, således at det sikres, at der kun  

 foretages revision i forhold til anvendelsen af partistøttemidlerne og  

 ikke af partiets egne midler.
 Svar:
 Rigsrevisionen har til brug ved besvarelsen af  

 spørgsmålet oplyst følgende over for  

 Indenrigsministeriet:
