§ 1 I bekendtgørelse nr. 1039 af 14. december 1994 om veterinærkontrol ved  

 ind- og udførsel af levende dyr og visse produkter, som senest ændret ved  

 bekendtgørelse nr. 291 af. 8. maj 1995, foretages følgende ændringer:
 1. § 9, stk. 2 , affattes således:
»For sæd, embryoner og oocytter skal dokumenterne dog opbevares i al  

 den tid, sæden, embryonerne og oocytterne er oplagret, og dokumenterne skal  

 opbevares i mindst to år, efter at den sidste portion sæd, embryoner eller  

 oocytter er fraført det godkendte opbevaringssted.
Kopi af dokumenterne skal  

 endvidere opbevares i tilslutning til det sted, hvor sæden, embryonerne eller  

 oocytterne opbevares eller sidst har været opbevaret«.
 2. Efter § 10 og før overskriften om Udførsel til andre  

 EU-lande eller til tredjelande via andre EU-lande indsættes:
 » § 10 a.  Importøren af produkter af animalsk  

 oprindelse fra andre EU-lande skal føre et register over importerede  

 leverancer.
 Stk. 2.  De i stk. 1 nævnte importører skal kvartalsvis  

 indberette til Veterinærdirektoratet om importerede leverancer med angivelse  

 af art, afsenderland, varemængde, antal partier og for hvilken periode  

 indberetningen gælder, jf. bilag 8.
 Stk. 3.  Indberetningen skal være Veterinærdirektoratet  

 i hænde senest 10 dage efter kvartalets udløb«.
 3. I § 15 indsættes som stk. 2:
» Stk. 2.  Indførsel fra tredjelande af levende dyr  

 skal af importøren anmeldes skriftligt til kredsdyrlægen en dag før  

 ankomsten.
Anmeldelsen skal indeholde oplysning om dyrenes art og antal,  

 afsendelsesstedets og bestemmelsesstedets adresse, forventet ankomsttidspunkt  

 samt navn og adresse på bestemmelsesstedets dyrlæge«.
 4. I § 16 indsættes efter stk. 4 som nye stykker:
 » Stk. 5.  Modtageren skal opbevare certifikater,  

 sundhedsattester eller andre dokumenter, der har ledsaget produkterne, eller  

 kopier deraf, i mindst fem år, jf. dog stk. 6. Certifikater, sundhedsattester  

 eller andre dokumenter skal på forlangende forevises Veterinærdirektoratet.
Stk. 6.  For sæd, embryoner og oocytter skal  

 dokumenterne eller kopier deraf dog opbevares i al den tid, sæden,  

 embryonerne eller oocytterne er oplagret, og dokumenterne skal opbevares i  

 mindst to år, efter at den sidste portion sæd, embryoner eller oocytter er  

 fraført det godkendte opbevaringssted.
Kopi af dokumenterne skal endvidere  

 opbevares i tilslutning til det sted, hvor sæden, embryonerne eller  

 oocytterne opbevares eller sidst har været opbevaret«.
 5. § 17, stk. 1, 1. pkt. , affattes således:
 »Produkter, der er omfattet af § 16, stk. 1-3, og som ønskes oplagt  

 på et af Veterinærdirektoratet udpeget toldoplag, frilager eller en frizone,  

 skal underkastes dokument- og identitetskontrol på det grænsekontrolsted,  

 hvor produkterne føres ind i landet, og samme sted underkastes fysisk  

 kontrol«.
 6. I § 24 indsættes som nye stykker:
» Stk. 2.  Til sikkerhed for, at den veterinære  

 grænsekontrol er fuldstændig, skal mæglere m.v., uanset stk. 1, fremsende  

 fortegnelse (manifest) til grænsekontrolstedet om enhver last, som kan  

 indeholde produkter af animalsk oprindelse i skibe/fly, som anløber/lander i  

 danske havne/lufthavne.
Dette gælder, uanset om lasten eller dele heraf  

 forbliver om bord, omlades, oplægges eller indføres.
Meddelelsen skal være  

 grænsekontrolstedet i hænde i god tid forud for skibets/flyets ankomst.
 Stk. 3.  Indførsel fra tredjelande af produkter skal af  

 importøren anmeldes skriftligt til kredsdyrlægen en dag før ankomsten.  

 Anmeldelsen skal indeholde oplysning om produkternes art og antal,  

 afsendelsesstedets og bestemmelsesstedets adresse, forventet ankomsttidspunkt  

 samt navn og adresse på bestemmelsesstedets dyrlæge.«.
 7. § 27, stk. 1, affattes således:
»Udførsel direkte fra Danmark af levende dyr skal, såfremt det  

 pågældende tredjeland kræver det, finde sted over et af de i bilag 3 nævnte  

 grænsekontrolsteder.« 8. § 27, stk. 2, affattes således:
 » Stk. 2.  Udførsel direkte fra Danmark af  

 produkter skal, såfremt det pågældende tredjeland kræver det, finde sted over  

 et af de i bilag 4 nævnte grænsekontrolsteder«.
 9. I § 27 Indsættes efter stk. 4 som nyt stykke:
 » Stk. 5.  Ved krav om, at påkrævede attester skal  

 attesteres af en embedsdyrlæge, skal kredsdyrlægen (eller grænsedyrlægen) i  

 ekspeditionstiden underrettes mindst 4 dage forud for udførsel af levende dyr  

 og mindst 1 døgn forud for udførsel af produkter, herunder fiskemel og  

 fiskefoder«.
 10. § 32, stk. 1, nr. 1 , affattes således:
 »overtræder §§ 2-4, § 5, stk. 1, § 6, §§ 8-12, § 13, stk. 1-4, §§  

 14-15, § 16, stk. 1-3, 5 og 6, §§ 17-18, § 19, stk. 1 og 3, § 20, § 21, stk.  

 1-7, §§ 23-24, § 27, § 28, stk. 1-3, eller § 31«.
 11. Bilag 1 , affattes som denne bekendtgørelses bilag 1.
 12. Bilag 4 affattes som denne bekendtgørelses bilag 2.
 13. Der indsættes et nyt bilag 8, der affattes som denne  

 bekendtgørelses bilag 3.
§ 2 Bekendtgørelsen træder i kraft den 15. april 1997.
Veterinærdirektoratet, den 1. april 1997 Erik Stougaard / Arne Sunesen Bilag 1 » Bilag 1 Levende dyr og produkter, der ikke er omfattet af bekendtgørelsen Bilag 2 » Bilag 4 Grænsekontrolsteder ved indførsel af visse produkter fra tredjelande Grænsekontrolsted og grænsedyrlægekontor.
København Lufthavn Kystvejen 16, 2770 Kastrup, tlf.: 32 46 00 99, fax: 32 45 19 91.
Frederikshavn 1) Færgehavnsvej 24, 9900 Frederikshavn, tlf.: 98 42 59 84, bil: 20 87 29 17,  

 fax: 98 42 59 87.
Hirtshals 1) Niels Juelsvej 3, 9850 Hirtshals, tlf.: 98 94 59 05, bil: 20 87 29 17,  

 fax: 98 94 59 06.
Hanstholm 1) Chr.
Damgaardsgade 2, 7730 Hanstholm, tlf.: 97 96 28 70, fax:: 97 96 28  

 71.
Århus 1) Veterinærdirektoratet.
Grænsekontrolstedet, Hjortholmsvej 2 A, 8000 Århus  

 C, tlf.: 86 13 11 33, bil: 30 33 54 53, fax: 86 13 10 40.
Esbjerg 1) Esbjerg Frysehus I/S, Britanniavej 10, 6700 Esbjerg, tlf.: 75 12 95 44,  

 fax: 75 13 52 82.
Fredericia 1) Centerhavn 23, 7000 Fredericia, tlf.: 75 85 78 20, bil: 40 18 70 17, fax:  

 75 85 75 57.
Aalborg 1) Veterinærdirektoratet, c/o Frigoscandia A/S, Lilledybet 6, 9220 Aalborg Ø,  

 tlf.: 98 15 18 66, fax: 98 15 37 32.
Køge 1) Baltic Kaj, 4600 Køge, tlf.: 32 46 00 99, fax: 32 45 19 91.« Bilag 3 » Bilag 8 Indberetning af indførsel af animalske non-food produkter fra EU-lande IMPORTØR:
