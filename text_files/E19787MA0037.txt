 Toldvæsenet havde nægtet en virksomhed at medregne afgiften af  

 opførelsesomkostningerne til et udstillingslokale til den indgående afgift.  

 Udstillingslokalet, der bl.a. indeholdt en swimming-pool, var på 80 m og var  

 beliggende i kælderen under entreprenørens private bolig.
Fra virksomhedens side var det anført, at lokalet var indrettet med  

 henblik på udstilling og salg af swimming-pools, pejse, solarier, saunaer og  

 fritidsmøbler, og at swimming-poolsalget ønskedes kombineret med tilbud om  

 udførelse af entreprenørarbejde.
Herudover var det anført, at  

 udstillingslokalet og den omhandlede swimming-pool også blev anvendt til  

 privat brug, men ikke i et forhold, der ændrede væsentligt ved den  

 erhvervsmæssige anvendelse.
 Nævnet traf afgørelse om, at der ikke kunne indrømmes fradragsret for  

 udstillingslokalet, jf. lovens § 16, stk. 3, punkt b, idet nævnet var enig  

 med toldvæsenet i, at lokalet efter en samlet bedømmelse fremtrådte som en  

 del af privatboligen.
 Det blev tilføjet, at der ikke kunne indrømmes delvis fradragsret for  

 varer og ydelser, der henføres til lovens § 16, stk. 3.
 Se også Mn.429, Mn.480, Mn.557, Mn.559, Dep.650, Mn.686 og Mn.806.
