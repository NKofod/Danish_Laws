Bekendtgørelse om ændring af bekendtgørelse om offentliggørelse af bygningsreglement 2010 (BR10) § 1 I bekendtgørelse nr. 810 af 28. juni 2010 om offentliggørelse af bygningsreglement 2010 (BR10), som ændret ved bekendtgørelse nr. 1309 af 29. november 2010, bekendtgørelse nr. 792 af 29. juni 2011, bekendtgørelse nr. 909 af 18. august 2011 og bekendtgørelse nr. 1314 af 12. december 2012, foretages følgende ændringer:
 1. Overalt i bilag I, ændres »naboskel« til: »skel mod nabo«.
 2. I bilag I, kap. 1.2, stk. 3, ændres »Højde- og afstandskrav i kap. 2.3 og 2.4«  til: »Højde- og afstandsforhold i kap. 2.3.3 og 2.3.4« og »Byggeret i kap. 2.7.8« ændres til: »Byggeret i kap. 2.2«.
3. Overalt i  bilag I,  ændres »Kort- og Matrikelstyrelsen« til: »Geodatastyrelsen.« 4. I vejledningsteksten  til bilag I, kap. 1.3.1, stk. 4,  kap. 1.3.2, stk. 4, nr. 4 og kap. 1.3.3, stk. 3, nr. 5, indsættes som 2. pkt.:
»Kort- og Matrikelstyrelsen ændrede ved lov nr. 1392 af 23. december 2012 navn til Geodatastyrelsen.« 5. Bilag I, kap. 1.5, stk. 8, ophæves.
 Stk. 9-12 bliver herefter stk. 8-11.
 6. Vejledningsteksten  til bilag I, kap. 1.5, stk. 8, ophæves.
 7. I vejledningsteksten til bilag I, kap. 1.6, stk. 1, nr. 8, ændres »justitsministeriets bekendtgørelse om flaskegas« til: »Forsvarsministeriets bekendtgørelse om tekniske forskrifter for gasser«.
 8. I  vejledningsteksten  til bilag I, kap. 1.7, stk. 1, affattes afsnit 6 således:
»Endvidere henvises til Miljøministeriets bekendtgørelse om affald, herunder henledes opmærksomheden på krav i bekendtgørelsen om håndtering af PCB.« 9. I bilag I, kap. 1.10, stk. 1, udgår »Lov om stormflodserstatning«.
 10. I vejledningsteksten  til bilag I, kap. 1.12, stk. 1, indsættes som afsnit 2:
»Kommunerne kan endvidere opkræve gebyr ved lovliggørelsessager.« 11. Bilag I, kap. 1.12, stk. 3, affattes således:
»Stk. 3. Beslutter kommunalbestyrelsen, at der skal opkræves gebyr, skal gebyret opkræves efter tidsforbrug, jf. dog stk. 6. Kommunalbestyrelsen kan beslutte, at der alene skal opkræves gebyr for visse sager.
Beslutter kommunalbestyrelsen, at der kun skal opkræves gebyr for visse sager, er det alene udgifterne forbundet med behandlingen af disse gebyrpålagte sager, som kommunalbestyrelsen kan dække via gebyrindtægterne.
Udgifterne forbundet med de byggesager, der ikke er gebyrpålagte, kan kommunalbestyrelsen ikke dække via gebyropkrævningen.« 12. Vejledningsteksten til bilag I, kap. 1.12, stk. 3, affattes således:
»(1.12, stk. 3) Kommunalbestyrelsen skal ikke opkræve særskilte gebyrer for forskellige bygningskategorier.
Hvis kommunalbestyrelsen opkræver gebyr for visse typer af byggesager (eks. anmeldelsessager, dispensationsansøgninger m.v.) eller for visse typer af bygningskategorier (eks. enfamilieshuse, lagerbebyggelse m.v.), skal kommunalbestyrelsen opkræve gebyr for hver type byggesag i forhold til den tid, kommunen har brugt på at behandle byggesagen, således at størrelsen af gebyret afspejler, hvor lang tid kommunen har brugt på at behandle ansøgerens byggesag.
Kommunalbestyrelsen kan ikke opkræve et fast grundgebyr eller et opstartsgebyr ved siden af timebetalingen.« 13. Bilag I, kap. 1.12, stk. 4, affattes således:
»Stk. 4. Kommunalbestyrelsen fastsætter selv sin timepris.
Kommunalbestyrelsen skal opkræve samme timepris i alle byggesager.« 14. Vejledningsteksten til bilag I, kap. 1.12, stk. 4, ophæves.
 15. Bilag I, kap. 1.12, stk. 5, ophæves, og i stedet indsættes:
»Stk. 5. Kommunalbestyrelsen skal ved opkrævning af byggesagsgebyr udspecificere tidsforbruget i den enkelte byggesag, så ansøgeren får kendskab til kommunens opgørelse af tidsforbruget.« 16. Som vejledningstekst til bilag I, kap. 1.12, stk. 5, indsættes:
»(1.12, stk. 5) Ved opkrævning af byggesagsgebyrer skal tidsforbruget i den enkelte sag udspecificeres, så ansøgeren får kendskab til opgørelsen af tidsforbruget i den enkelte byggesag og herved bliver gjort bekendt med, hvordan kommunens tidsforbrug har fordelt sig i den konkrete sag.« 17. Bilag I, kap. 1.12, stk. 6, affattes således:
»Stk. 6. Kommunalbestyrelsen kan vælge, at byggesagsgebyr for de i kap. 1.3.1, stk. 1, nr. 1 og 2, og kap. 1.5, stk. 1, nr. 1-3, nævnte bygninger skal opkræves som et fast gebyr i stedet for efter tidsforbrug.
Opkræves gebyret som et fast gebyr, forfalder det til betaling, når byggearbejdet lovligt kan påbegyndes.
I sidstnævnte tilfælde kan kommunalbestyrelsen tilbageholde tilladelsen eller dispensationen, indtil gebyret er indbetalt.« 18. Som vejledningstekst til bilag I, kap. 1.12, stk. 6, indsættes:
»(1.12, stk. 6) Der er tale om mindre bygninger, såsom f.eks. carporte, garager, udhuse, drivhuse m.v. og tilbygninger hertil.
Der kan opkræves et fast gebyr, uanset om disse bygningstyper skal byggesagsbehandles eller kan opføres efter anmeldelse.
Kommunalbestyrelsen kan selv inden for bestemmelsen i stk. 6 nærmere fastsætte, hvilke mindre bygninger der er omfattet af kommunens beslutning om, at byggesagsgebyret opkræves som et fast gebyr.
Vælger kommunalbestyrelsen at fastsætte et fast gebyr, må indtægterne herfra ikke overstige kommunalbestyrelsens samlede udgifter til sagsbehandlingen af disse mindre bygningstyper.« 19. Bilag I, kap. 1.12, stk. 7, affattes således:
»Stk. 7. Gebyr fastsat efter tidsforbrug forfalder til betaling, når bygningen endeligt kan tages lovligt i brug.
Kommunalbestyrelsen kan beslutte, at gebyret skal forfalde til betaling i to rater.
Første rate vil i disse tilfælde forfalde, når byggetilladelsen eller dispensationen meddeles.
Anden rate vil forfalde, når bygningen endeligt kan tages lovligt i brug.
Ved anmeldelsessager, hvor gebyret opkræves efter tidsforbrug, jf. kap. 1.12, stk. 6, forfalder gebyret til betaling, når byggearbejdet lovligt kan påbegyndes.« 20. Som vejledningstekst  til bilag I, kap. 1.12, stk. 7, indsættes:
»(1.12, stk. 7) Forfaldstidspunktet angiver det tidspunkt, hvor kommunen tidligst kan opkræve gebyr fra borgerne.
Kommunalbestyrelsen kan efter det angivne forfaldstidspunkt selv fastsætte de nærmere betalingsbetingelser, herunder, hvornår gebyret skal erlægges i den enkelte byggesag, hvis blot dette tidspunkt tidligst er, når bygningen endeligt kan tages lovligt i brug.
Dette tidspunkt vil være samtidigt med, at byggesagen kan afsluttes, idet bebyggelse ikke kan tages lovligt i brug, hvis ikke der foreligger den fornødne dokumentation m.v. i sagen.
Beslutter kommunalbestyrelsen, at byggesagsgebyret skal forfalde til betaling i to rater, vil gebyret for første rate omfatte perioden fra byggesagsbehandlingens påbegyndelse og indtil det tidspunkt, hvor byggetilladelse meddeles.
Byggesagens påbegyndelse vil være det tidspunkt, hvor kommunen enten modtager en ansøgning, eller det tidspunkt hvor kommunen vurderer, at der foretages en egentlig byggesagsbehandling, selvom der ikke er modtaget en formel ansøgning.
Dette vil ofte være, når kommunen ikke blot iagttager sin forvaltningsretlige vejledningspligt, men foretager konkrete vurderinger og afholder møder m.v., der tager udgangspunkt i et helt konkret byggearbejde, og hvor kommunens arbejde må betragtes som konkret byggesagsbehandling.
Anden rate vil omfatte kommunens arbejde i perioden fra byggetilladelsen meddeles, og til bygningen endeligt kan tages lovligt i brug.
Dette tidspunkt vil være samtidigt med, at byggesagen kan afsluttes, idet bebyggelse ikke kan tages lovligt i brug, hvis ikke der foreligger den fornødne dokumentation m.v. i sagen.
I tilfælde, hvor ansøger i løbet af processen trækker sin byggeansøgning tilbage, kan kommunen opkræve gebyr for den tid, kommunen har brugt på byggesagsbehandling i perioden fra byggesagsbehandlingens påbegyndelse og indtil tilbagetrækningen.
Ved lovliggørelsessager kan der opkræves gebyr for perioden, fra kommunen påbegynder lovliggørelsessagen, og indtil byggeriet er lovliggjort.« 21. I bilag I, efter kap. 1.15, indsættes som nyt kapitel 1.16:
»1.16 Servicemål BESTEMMELSE Stk. 1. Kommunalbestyrelsen skal hvert år i januar måned fastsætte og offentliggøre  mål for kommunens sagsbehandlingstid ved behandlingen af en byggesag.
Kommunalbestyrelsen skal som minimum fastsætte ét servicemål for byggesagsbehandlingen, men kan fastsætte flere.« 22. Som vejledningstekst til nyt kapitel 1.16, indsættes:
»VEJLEDNING (1.16, stk. 1) Hjemlen til at fastsætte servicemål fremgår af byggelovens § 21, stk. 3. Servicemålene skal angive den sagsbehandlingstid, som en ansøger skal påregne i den enkelte kommune for at få en byggetilladelse.
Servicemålene skal således angive sagsbehandlingstiden fra det tidspunkt, hvor ansøgeren har indsendt en ansøgning om byggetilladelse, der fra ansøgerens side er fuldt oplyst, og frem til, at kommunen rent faktisk træffer den endelige afgørelse i sagen.
Den del af sagen, som kommunen som myndighed skal oplyse, herunder at foretage partshøring og tilvejebringe oplysninger, som det ikke påhviler ansøgeren at indhente m.v., regnes således med i den sagsbehandlingstid, kommunen opstiller som servicemål.
 I forhold til en eventuel forhåndsdialog i forbindelse med en byggesag skal kommunen tydeliggøre over for ansøgeren, hvornår forhåndsdialogen ophører, og den egentlige sagsbehandling påbegyndes.
Kommunalbestyrelsen skal som minimum fastsætte ét servicemål, men kan også fastsætte flere servicemål, eksempelvis for forskellige bygningstyper, hvis kommunalbestyrelsen vurderer, at dette er hensigtsmæssigt.
Kommunalbestyrelsen skal offentliggøre servicemålene, således at ansøgerne til enhver tid har mulighed for at orientere sig om en kommunes servicemål.« 23. I vejledningsteksten til bilag I, kap. 2.3.3, stk. 1, ændres »vej, sti og naboskel« til:  »skel mod nabo, vej og sti«.
 24. I  vejledningsteksten til bilag I, kap. 3.2.3, stk. 2, indsættes:
»(3.2.3, stk. 2) Den indbyrdes afstand mellem alle typer af balustre, herunder lodrette og vandrette, skal udformes, så de ikke giver anledning til personskader.
Der skal i særlig grad tages hensyn til, at børn ikke kan klatre på dem eller komme i klemme mellem dem.
For benyttelsen af glas i værn, herunder i forbindelse med niveauforskelle henvises til DS/INF 119, Bygningsglas  Retningslinier for valg og anvendelse af sikkerhedsglas  Personsikkerhed.« 25. I bilag I, kap. 4.3, stk. 1, indsættes som 2. pkt.:
»Bestemmelsen omfatter ikke glas benyttet i vinduer og døre, medmindre der foreligger særlige forhold i forbindelse med placeringen eller brugen af bygningen.« 26. Vejledningsteksten til bilag I, kap. 4.3, stk. 1, affattes således:
 »(4.3, stk. 1) Bestemmelsen omfatter udførelse og dimensionering af glas i tage, vægge, facader, døre, vinduer, lofter, værn m.v.
Der henvises til DS/INF 119, Bygningsglas - Retningslinjer for valg og anvendelse af sikkerhedsglas - Personsikkerhed.« 27. I bilag I, kap. 4.3, indsættes som stk. 2:
»Stk. 2. Ved glaspartier, glasflader og glaskonstruktioner skal det sikres, at der ikke opstår risiko for personskader på grund af kollision med glasset.« 28. Som vejledningstekst til bilag I, kap. 4.3, stk. 2, indsættes:
»(4.3, stk. 2) Bestemmelsen finder anvendelse i byggeri, hvor der i forbindelse med brug af glas i eksempelvis glasdøre, glasvægge og glasfacader kan opstå fare for, at personer kan kollidere med glasset.
Det drejer sig eksempelvis om bygninger, hvor der færdes mange personer, eller hvor benyttelsen af bygningen kan øge risikoen for kollision med glasset.
Disse glaspartier bør derfor afmærkes eller afskærmes.
Afmærkningen bør placeres og udformes således, at den er iøjefaldende og tydelig for alle, herunder personer med synshandicap.
Såfremt der ved glaspartier benyttes værn som afskærmning og sikring mod personskader, bør disse udføres i overensstemmelse med bestemmelserne i kap. 3.2.3. Værn« 29. Vejledningsteksten til bilag I, kap. 6.4.3, stk. 1-3, affattes således:
 »(6.4.3, stk. 1-3) Andre bygninger end boliger m.v. omfatter bl.a. undervisningsbygninger og daginstitutionsbygninger.
 Undervisningsbygninger omfatter skoler, gymnasier, uddannelsesinstitutioner, universiteter m.v.
 Daginstitutionsbygninger omfatter børneinstitutioner, skolefritidsordninger m.v.
 Funktionskravet for ovenstående bygningstyper anses for opfyldt, når de udføres i overensstemmelse med Energistyrelsens Vejledning om lydbestemmelser i Bygningsreglement 2010 (Akustisk Indeklima).
For bygninger til andre formål, herunder kontorbyggeri, hospitaler, lægehuse og klinikker, bør der i hvert enkelt tilfælde opstilles projektspecifikke lydbestemmelser til opfyldelse af kravene til det akustiske indeklima.« 30. I vejledningsteksten til bilag I, kapitel 7.2.1, stk. 1, indsættes efter 2. afsnit:
»(7.2.1, stk. 1) I efteråret 2013 blev DRY-året (DMI Technical Report 13-19: 2001-2010 Danish Design Reference Year, 2013) opdateret.
Det nye DRY-år er baseret på vejrdata fra perioden 2001-2010. Opdateringen af DRY året medfører, at det på nuværende tidspunkt og frem til år 2015 er valgfrit, hvilket DRY-år man ønsker at benytte.
Benyttelse af det nye DRY-år vil blive obligatorisk fra år 2015 og frem.« 31. I vejledningsteksten til bilag I, kapitel 7.2.1. stk. 13, indsættes efter 1. afsnit:
»(7.2.1, stk. 13) I efteråret 2013 blev DRY-året (DMI Technical Report 13-19: 2001-2010 Danish Design Reference Year, 2013) opdateret.
Det nye DRY-år er baseret på vejrdata fra perioden 2001-2010. Opdateringen af DRY året medfører, at det på nuværende tidspunkt og frem til år 2015 er valgfrit, hvilket DRY-år man ønsker at benytte.
Benyttelse af det nye DRY-år vil blive obligatorisk fra år 2015 og frem.« 32. I bilag I, kap. 7.4.2, stk. 2, ændres »kap. 7.4.2, stk. 2« til: »7.4.2, stk. 1«.
 33. I vejledningsteksten til bilag I, kap. 7.4.2, stk. 2, ændres »stk. 2,« til: »stk. 1,«.
 34. I  vejledningsteksten til bilag I, kap. 8.1, stk. 3, udgår »eller MK-godkendelsen«.
 35. I bilag I, kap. 8.5.1.4, indsættes som stk. 8:
»Stk. 8. Bestemmelsen i stk. 7 gælder ikke for halmfyrede kedler.« Stk. 8-11 bliver herefter stk. 9-12.
 36. Som vejledningstekst  til bilag I, kap. 8.5.1.4, stk. 8, indsættes:
»(8.5.1.4, stk. 8) Bestemmelsen i stk. 7 sættes i kraft for halmfyrede kedler med virkning den 1. juli 2015. Indtil 1. juli 2015 er det hidtidige krav om kedelklasse 3 i DS/EN 303-5 gældende.« 37. I bilag I, kap. 8.5.3.1, stk. 2, udgår  »eller MK-godkendelse«.
 38. Vejledningsteksten til bilag I, kap. 8.5.3.1, stk. 2, 4. pkt. affattes således:
»For aftrækssystemer, der ikke er CE-mærkede, skal driftstemperaturen fremgå af fabrikantens dokumentation.« 39. I bilag I, kap. 8.5.3.4, stk. 1, udgår »eller MK-godkendt«.
 40. I bilag 1, B. 1.1.5, stk. 2, ændres »vej, naboskel og sti« til: »skel mod nabo, vej og sti«.
 41. I bilag 1, B. 1.1.5, stk. 3, ændres »vejskel« til: »skel mod vej«.
§ 2 Stk. 1. Bekendtgørelsen træder i kraft den 1. januar 2014, jf. dog stk. 2.
 Stk. 2. § 1, nr. 10 - 20 træder i kraft den 1. januar 2015.
Stk. 3. Bekendtgørelsen finder anvendelse ved ansøgninger om byggetilladelse eller anmeldelser, som indsendes efter bestemmelsernes ikrafttræden.
Hvis byggearbejdet ikke kræver tilladelse eller anmeldelse, skal bestemmelserne overholdes ved byggearbejder, der påbegyndes efter bestemmelsernes ikrafttræden.
