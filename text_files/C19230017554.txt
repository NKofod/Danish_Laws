I Skrivelse af 16. f.
M. har Amtet forespurgt, hvorvidt den Ægtefælle, der  

 begærer Skilsmisse paa Grund af Ægteskabsbrud fra den anden Ægtefælles Side,  

 bør tilvejebringe Attest om selv at have ført en sædelig Vandel.
 Foranlediget heraf skal man meddele, at der som Regel ikke vil være Grund  

 til at kræve Vandelsattest for den søgende Part, og at den Omstændighed, at  

 ogsaa den søgende Part har gjort sig skyldig i Utroskab, ikke kan antages at  

 udelukke den paagældende fra at begære Skilsmisse, medmindre det af  

 vedkommende udviste Forhold foreligger paa en saadan Maade, at det efter  

 Omstændighederne maa anses for et Frafald paa Retten til Skilsmisse, jfr. §  

 59 i Lov Nr. 276 af 30. Juni 1922 om Ægteskabs Indgaaelse og Opløsning.
Skrivelse fra Justitsministeriet til Amtmanden over O.
Amt.
