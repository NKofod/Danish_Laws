Fremsat den 2. december 2003 af  

 Pernille Rosenkrantz-Theil (EL), Keld Albrechtsen (EL), Line Barfod  

 (EL)  

  

 og Søren Søndergaard (EL) Forslag til folketingsbeslutning om gennemførelse af tiltag til forebyggelse af vold og  

 voldtægt Folketinget pålægger regeringen at gennemføre følgende  

 tiltag for at forebygge vold og voldtægt:
   

 	  

    

 Fysisk og psykisk  

 selvforsvar og seksualvejledning gennemføres på mellemste trin og på  

 sluttrinnet i folkeskolen af hertil uddannede lærere.
  

 	  

    

 For folkeskolelærere  

 og pædagoger udbydes efteruddannelse i psykisk og fysisk selvforsvar og  

 seksualvejledning på CVUer.
Målsætningen er, at alle skoler i løbet af  

 3 år  

 har mindst én lærer, der kan undervise eleverne i seksualvejledning og  

 psykisk  

 og fysisk selvforsvar.
   

 	  

    

 Undervisning i fysisk  

 og psykisk selvforsvar og seksualvejledning opprioriteres på lærer- og  

 pædagogseminarierne ved, at der indføres obligatoriske kurser heri.  

 Undervisningen foretages af specialuddannede undervisere.
   

 	  

    

 Den beskrevne  

 undervisning bliver en del af udbuddet i ungdomsskolerne.
Bemærkninger til forslaget Mange bliver dagligt udsat for vold eller voldtægt.
I  

 pressen kan vi læse om grove voldtægtsforbrydelser og andre voldelige  

 overfald.  

 Derfor er det helt nødvendigt, at alle får adgang til at lære, hvordan man  

 som  

 enkeltindivid kan agere for at forebygge vold.
 Fysisk og psykisk selvforsvar er metoder, som den enkelte  

 kan bruge både i situationer, hvor han eller hun er truet, og til at undgå at  

 komme i situationer, hvor man bliver truet med vold.
 Folkeskolen er et oplagt sted til at introducere børn og  

 unge til metoder, der forebygger vold og lære dem at sætte grænser og forstå  

 andres grænser samt konsekvenserne, hvis de overskrider disse grænser.
Det er vigtigt, at undervisning i emner, der berører  

 elevernes følelsesliv, foretages af de lærere, der kender eleverne, og som de  

 føler sig mest trygge ved.
Det nødvendiggør efteruddannelse af de nuværende  

 lærere samt undervisning af de kommende lærere.
Skriftlig fremsættelse Pernille Rosenkrantz-Theil  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gennemførelse af tiltag til forebyggelse af vold og  

 voldtægt.
(Beslutningsforslag nr.
B 80).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
