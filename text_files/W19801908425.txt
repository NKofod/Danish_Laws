 En kommunes beslutning om udbetaling af børnebidrag i månedlige rater  

 indebar ikke en forrykkelse af forfaldstidspunktet med den konsekvens, at  

 udbetalingen kunne standses før periodens udløb, fordi modtageren var flyttet  

 sammen med den bidragspligtige.
 REDEGØRELSE FOR SAGEN:
En kvinde havde siden 1. februar 1973 fået udbetalt normalbidraget til  

 sine børn forskudsvis af det offentlige.
Ifølge bidragsdokumentet forfaldt  

 bidragene pr. 1. februar og 1. august.
I januar 1979 søgte hun påny om  

 forskudsvis udbetaling af bidragene for tiden 1. februar til 1. august 1979,  

 idet hun samtidig oplyste, at hun ikke samlevede med den bidragspligtige.  

 Ansøgningen blev imødekommet, men kommunen besluttede at udbetale bidragene  

 månedsvis, da ansøgeren havde vanskeligt ved administrere beløbet.
I maj 1979  

 fik kommunen oplysning om, at ansøgeren samlevede med den bidragspligtige,  

 der den 1. maj 1979 var tilflyttet ansøgerens adresse.
Kommunen meddelte  

 herefter, at bidraget for juli måned ikke ville blive udbetalt.
 AFGØRELSEN, DER KLAGES OVER:
Kommunen havde i sin afgørelse henvist til børnetilskudslovens § 27, stk  

 2, og anført, at afgørelsen støttedes på en fortolkning af denne bestemmelse,  

 idet kommunen fandt, at udtrykket »kræves udbetalt'ikke alene tager  

 sigte på den situation, hvor begæring om udbetaling fremsættes efter  

 bidragets forfaldsdag, men også kan finde anvendelse i situationer, hvor  

 tidspunktet for udbetaling ligger efter forfaldsdagen, fordi den udbetalende  

 myndighed, som i nærværende sag, i medfør af lovens § 26 har bestemt ratevis  

 udbetaling af bidraget og dermed har fastsat, at bidraget først kan kræves  

 udbetalt på de efter forfaldsdagen følgende månedsdage.
Kommunen havde  

 endvidere anført, at det er urimeligt at udbetale bidrag, der skal træde  

 istedet for den bidragsskyldiges forsørgelse af barnet, på et tidspunkt, hvor  

 denne i kraft af sit samliv med barnet må antages at opfylde sin bidragspligt  

 direkte.
 ANKESTYRELSENS OVERVEJELSER:
 Af børnetilskudslovens § 24 fremgår, at bidrag kan kræves udbetalt  

 forskudsvis med det beløb, der er fastsat i medfør af lov om børns  

 retstilling.
 Ifølge socialministeriets cirkulære om lov om børnetilskud og andre  

 familieydelser pkt. 51 udbetales bidraget for den periode, der er angivet i  

 bidragsdokumentet, det vil for underholdsbidrag normalt sige for et halvt år.
 Ifølge børnetilskudslovens § 26 kan et bidrag, når det skønnes nødvendig  

 af hensyn til barnets tarv, udbetales for kortere periode ad gangen end  

 fastsat i bidragsdokumentet.
 Ifølge § 27 vedvarer retten til at kræve et bidrag udbetalt forskudsvis  

 til og med årsdagen for bidragets forfaldsdag.
 Stk. 2: Hvis barnet på det tidspunkt, da et bidrag kræves udbetalt  

 forskudsvis, forsørges af det offentlige, eller dets forældre på dette  

 tidspunkt samlever, eller hvis moderen samlever med den bidragspligtige, kan  

 bidrag kun udbetales for tiden indtil forsorgens eller samlivets begyndelse.
 Ankestyrelsen fandt ikke, at en beslutning i medfør af lovens § 26 om at  

 udbetale bidraget månedsvis i stedet for halvårsvis kunne medføre den  

 konsekvens i relation til § 27, stk. 2, at bidragets forfaldstid forrykkedes.  

 Ankestyrelsen lagde afgørende vægt på, at ansøgeren ikke samlevede med den  

 bidragspligtige den 1. februar 1979, da de omhandlede bidrag forfaldt.
 ANKESTYRELSENS AFGØRELSE:
 Ankestyrelsen fandt herefter, at ansøgeren havde været berettiget til at  

 få udbetalt også den sidste rate af bidraget for halvåret 1. februar - 31.  

 juli 1979.
