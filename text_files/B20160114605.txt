Bekendtgørelse om ændring af bekendtgørelse om tilskud til investeringer i udvalgte miljøteknologier til kvægstalde, svinestalde og gartnerier § 1 I bekendtgørelse nr. 1005 af 29. juni 2016 om tilskud til investeringer i udvalgte miljøteknologier til kvægstalde, svinestalde og gartnerier foretages følgende ændringer:
 1. I § 6, stk. 3, ændres »1. juli 2016 til den 1. september 2016« til: »1. juli 2016 til 8. september 2016«.
 2. I § 6 indsættes som stk. 8:
»Stk. 8. Ansøgninger modtaget den 2. og 3. september 2016 anses som værende modtaget inden for ansøgningsfristen.« § 2 Bekendtgørelsen træder i kraft den 4. september 2016.
