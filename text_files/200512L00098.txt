Fremsat den 7. december 2005 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om forbud mod forskelsbehandling på arbejdsmarkedet m.v.
(Undtagelse for unge under 18 år) I lov om forbud mod forskelsbehandling på arbejdsmarkedet  

 m.v., jf. lovbekendtgørelse nr. 31 af 12. januar 2005, foretages følgende  

 ændringer:
§ 1 1.  

  

 I  

  

 § 5  

  

 indsættes som stk. 2:
»Stk. 2.  

  

 Stk. 1 gælder ikke, hvis en arbejdsgiver i henhold til  

 undtagelsesbestemmelser i denne lov kan foretrække lønmodtagere med et  

 bestemt  

 kendetegn.« 2.  

  

 I  

  

 § 5 a  

  

 indsættes efter stk. 4 som  

 stk. 5:
»Stk. 5.  

  

 Uanset  

 bestemmelsen i stk. 1, er loven ikke til hinder for bestemmelser i kollektive  

 aftaler og overenskomster om særlige regler for aflønning af unge under 18  

 år.
Forbuddet  

 mod forskelsbehandling på grund af alder med hensyn til ansættelse, lønvilkår  

 og afskedigelse, finder ikke anvendelse for lønmodtagere under 18 år, hvis  

 ansættelse er omfattet af en kollektiv overenskomst, der indeholder særlige  

 regler om aflønning af unge under 18 år.« § 2 Loven træder i kraft den 1. marts 2006.
Bemærkninger til lovforslaget Almindelige bemærkninger 1. Baggrund Med lov nr. 1417 af 22. december 2004 vedtog Folketinget at  

 ændre lov om forbud mod forskelsbehandling på arbejdsmarkedet m.v. med  

 henblik  

 på at gennemføre bestemmelserne om alder og handicap i Rådets direktiv nr.  

 2000/78/EF om generelle rammebestemmelser om ligebehandling med hensyn til  

 beskæftigelse og erhverv i dansk ret (Beskæftigelsesdirektivet). I  

 forbindelse  

 med gennemførelse af forbuddet mod forskelsbehandling på grund af alder blev  

 direktivets undtagelsesbestemmelse i artikel 6 udnyttet i begrænset omfang.  

 Således følger det af lovens § 5 a, stk. 4, at loven ikke er  

 til  

 hinder for aftaler om ophør af ansættelsesforholdet, når lønmodtageren fylder  

 65 år.
Efter § 9, stk. 2, er loven ikke til hinder for, at der  

 iværksættes offentlige foranstaltninger, der har til formål at forbedre  

 beskæftigelsesmuligheder for personer med en bestemt alder, og efter  

 § 9,  

 stk. 3, er loven ikke til hinder for, at der iværksættes  

 foranstaltninger  

 til fremme af ældre lønmodtageres beskæftigelsesmuligheder, fx i form af en  

 seniorpolitik.
I lovens § 9, stk. 4, fastslås det endelig, at  

 lovens  

 forbud mod forskelsbehandling på grund af alder ikke er til hinder for  

 fastsættelse af aldersgrænser ved lov eller i medfør af lov med henblik på at  

 beskytte børn og yngre lønmodtagere.
 Artikel 6, stk. 1, litra a-c i direktivet har følgende  

 ordlyd:
»1.  

 Uanset artikel 2,  

 stk. 2, kan medlemsstaterne bestemme, at ulige behandling på grund af  

 alder ikke udgør  

 forskelsbehandling,  

 hvis den er objektivt og rimeligt begrundet i et legitimt formål inden for  

 rammerne af den nationale ret, bl.a. legitime beskæftigelses-,  

 arbejdsmarkeds-  

 og erhvervsuddannelsespolitiske mål, og hvis midlerne til at opfylde det  

 pågældende formål er hensigtsmæssige og nødvendige.
Der kan bl.a. være tale  

 om  

 følgende former for ulige behandling:
a)  

 	  

 tilvejebringelse af særlige vilkår for adgang til beskæftigelse  

 og erhvervsuddannelse, beskæftigelse og erhverv, herunder betingelser  

 vedrørende afskedigelse og aflønning, for unge, ældre arbejdstagere og  

 personer  

 med forsørgerpligt med henblik på at fremme deres erhvervsmæssige integration  

 eller at beskytte dem b)  

 	  

 fastsættelse af  

 minimumsbetingelser  

 vedrørende alder, erhvervserfaring eller anciennitet for adgang til  

 beskæftigelse eller til visse fordele i forbindelse med beskæftigelse c)  

 	  

 fastsættelse af en maksimal aldersgrænse for ansættelse, som er  

 baseret på uddannelsesmæssige krav til den pågældende stilling eller  

 nødvendigheden af at have tilbagelagt en rimelig periode i beskæftigelse før  

 pensionering.« Efter lovens ikrafttræden har det vist sig, at udnyttelsen  

 af artikel 6 har været for snæver i relation til ansættelse af unge under 18  

 år.
Der er i en lang række overenskomster særlige bestemmelser om aflønning  

 af  

 unge under 18 år.
Disse overenskomstbestemmelser blev i forbindelse med  

 lovændringen anset for at være i overensstemmelse med direktivet, jf.  

 bemærkningerne i lov nr. 1417 af 22. december 2004, (jf. lfs 92). Det blev i  

 samme forbindelse fastslået, at det er overenskomstparternes ansvar at  

 begrunde  

 disse aldersgrænsers overensstemmelse med direktivet.
 Da der er tale om ændring af implementeringslovgivning har  

 lovforslaget været forelagt for det af beskæftigelsesministeren nedsatte  

 implementeringsudvalg.
2. Lovforslagets indhold 2.1. Undtagelse af unge under 18 år fra forbuddet  

 mod forskelsbehandling på grund af alder Som en følge af, at det i lov nr. 1417 anerkendes, at  

 parterne har adgang til at opretholde overenskomster, der aflønner de ansatte  

 forskelligt afhængig af deres alder, finder regeringen, at det også er  

 rimeligt, at arbejdsgivere kan foretrække at ansætte unge under 18 år på  

 disse  

 vilkår.
Der foreslås derfor indsat en undtagelsesbestemmelse, hvorefter  

 forskelsbehandlingslovens forbud mod forskelsbehandling på grund af alder  

 ikke  

 skal gælde for unge under 18 år, hvis arbejdsgiveren er omfattet af en  

 kollektiv overenskomst, der indeholder særlige bestemmelser om aflønning af  

 unge under 18 år, i relation til ansættelse, lønvilkår og afskedigelse.
Som  

 følge heraf finder regeringen det også hensigtsmæssigt, at det præciseres i  

 selve lovteksten, at loven ikke hindrer, at der indgås nye kollektive aftaler  

 eller overenskomster om særlige regler for aflønning af unge under 18 år,  

 uden  

 at dette skal være en del af en implementeringsaftale i medfør af lovens § 1,  

 stk. 7. Forslaget betyder, at arbejdsgivere derved får lov til at lægge vægt  

 på  

 ung alder til ansættelse i de stillinger, som traditionelt har været besat af  

 unge under 18 år.
Dette indebærer også, at arbejdsgivere kan søge efter unge  

 under 18 år og foretrække dem til ansættelse til de pågældende stillinger.  

 Forslaget betyder tillige, at arbejdsgiveren kan aflønne unge under 18 år i  

 henhold til overenskomsternes særlige lønbestemmelser for unge under 18 år,  

 og  

 at arbejdsgiveren lovligt vil kunne afskedige de pågældende lønmodtagere, når  

 de fylder 18 år.
Det understreges, at forslaget også omfatter uorganiserede  

 lønmodtagere, som er omfattet af en overenskomst på den pågældende  

 virksomhed.  

 Arbejdsgivere, der ikke er omfattet af en kollektiv overenskomst, der  

 indeholder bestemmelser om aflønning af unge under 18 år, har ikke behov for  

 at  

 være omfattet af lovændringen, fordi de jo ikke er bundet af en overenskomsts  

 lønvilkår.
Adgangen til at lægge vægt på alder i forbindelse med ansættelse  

 og  

 afskedigelse af unge under 18 forudsætter således, at arbejdsgiveren er  

 omfattet  

 af en kollektiv overenskomst, med særlige regler for unge under 18 år.
I  

 modsat  

 fald vil forskelsbehandlingen af unge under 18 år være uberrettiget.
Unge  

 under  

 18 år vil fortsat være beskyttet mod anden forskelsbehandling på grund af  

 alder.
Med forslaget er der er tale om en yderligere udnyttelse af  

 direktivets artikel 6, der giver mulighed for at medlemsstaterne kan tillade  

 ulige behandling på grund af alder.
Det fremgår således af artikel 6,  

 stk. 1, litra a, at der kan tilvejebringes særlige vilkår for  

 beskæftigelse for unge, herunder betingelser vedrørende aflønning og  

 afskedigelse,  

 for at fremme deres erhvervsmæssige integration, hvis dette er objektivt og  

 rimeligt begrundet indenfor rammerne af national ret.
Begrundelsen for forslaget er, at unges erhvervsmæssige  

 integration herved støttes i form af, at de unge får mulighed for at få  

 arbejdserfaring, i perioden indtil de fylder 18 år, hvorefter de typisk vil  

 være gået i gang med en uddannelse.
Forslaget skal endvidere ses i sammenhæng  

 med, at det i undervisningsministerens regi nedsatte udvalg om mesterlære i  

 sin  

 rapport fra maj 2005 (UVM 7-365) opfordrede arbejdsmarkedets parter til at  

 kigge på mulighederne for at  

 overenskomstdække områder, hvor der i øjeblikket ikke er indgået  

 overenskomster  

 for ungarbejdere.
Også af denne grund bør forskelsbehandlingsloven hjemle  

 adgang til at indgå nye overenskomster for ungarbejdere, jf. at der i dag  

 alene  

 i medfør af lovens § 5 a, stk. 3, er mulighed for at  

 opretholde  

 gældende overenskomster i det omfang, at de er rimeligt og objektivt  

 begrundet  

 i et legitimt formål indenfor rammerne af dansk ret.  

 Forslaget  

 harmonerer endvidere med, at der indenfor en række områder er fastsat særlige  

 regler for at beskytte unge under 18 år.
Således indeholder arbejdsmiljøloven  

 særlige regler for børn og unges arbejde, og anden lovgivning udelukker unge  

 under 18 år fra bestemt beskæftigelse for at beskytte dem, jf. fx  

 restaurationslovens aldersgrænser i forbindelse med unges beskæftigelse i  

 områder  

 hvor der sælges alkohol.
Det er dermed anerkendt, at der i en lang række  

 tilfælde gør sig særlige hensyn gældende med hensyn til beskæftigelse af unge  

 under 18 år.
På den baggrund er det regeringens opfattelse, at forslaget til  

 undtagelsen af unge under 18 år er objektivt og rimeligt begrundet i legitime  

 formål i dansk ret, og derfor er i overensstemmelse med  

 beskæftigelsesdirektivets  

 artikel 6, stk. 1, litra a.
2.2. Præcisering af bestemmelsen om annoncering Til tider opstår der tvivl om rækkevidden af  

 annonceringsbestemmelsen i lovens § 5, i relation til de situationer,  

 hvor  

 en arbejdsgiver lovligt kan lægge vægt på bestemte kriterier i  

 forskelsbehandlingsloven.
Det foreslås derfor, at annonceringsbestemmelsen i  

 § 5 præciseres, således at det udtrykkeligt fremgår af loven, at  

 annonceringsforbuddet ikke gælder i de tilfælde, hvor arbejdsgiveren efter  

 undtagelsesbestemmelser i loven har lov til at lægge vægt på bestemte  

 kendetegn, herunder fx har adgang til at foretrække unge under 18 år.
3. Økonomiske konsekvenser for stat, amter og  

 kommuner Lovforslaget har ingen økonomiske konsekvenser for stat,  

 amter og kommuner.
4. Administrative konsekvenser for stat, amter og  

 kommuner Lovforslaget har ingen administrative konsekvenser for  

 stat, amter og kommuner.
5. Økonomiske og administrative omkostninger for  

 erhvervslivet Lovforslaget betyder, at erhvervslivet fortsat kan rekruttere  

 og aflønne unge under 18 år i overensstemmelse med de gældende  

 overenskomstbestemmelser herom.
6. Miljømæssige konsekvenser Lovforslaget har ingen miljømæssige konsekvenser.
7. Administrative konsekvenser for borgerne Lovforslaget har ingen administrative konsekvenser for  

 borgerne.
8. Forholdet til EU-retten Lovforslaget justerer implementeringslovgivningen af dele  

 af Rådets direktiv 2000/78/EF om generelle rammebestemmelser om  

 ligebehandling  

 med hensyn til beskæftigelse og erhverv (EF-T. 2000 nr.
L 303, s. 16).
Høring Lovforslaget er sendt i høring i Dansk  

 Arbejdsgiverforening, Landsorganisationen i Danmark, Funktionærernes og  

 Tjenestemændenes Fællesråd, Akademikernes Centralorganisation,  

 Sundhedskartellet, Sammenslutningen af Landbrugets Arbejdsgiverforeninger,  

 Finanssektorens Arbejdsgiverforening, Ledernes Hovedorganisation, KTO, CFU,  

 Kristelig Fagbevægelse, Kristelig Arbejdsgiverforening, Kommunernes  

 Landsforening,  

 Amtsrådsforeningen i Danmark, Københavns Kommune og Frederiksberg Kommune,  

 Institut for Menneskerettigheder, Advokatrådet og Ældresagen.
Sammenfatning af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske og administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget justerer implementeringslovgivningen af dele  

 af Rådets direktiv 2000/78/EF om generelle rammebestemmelser om  

 ligebehandling med hensyn til beskæftigelse og erhverv (EF-T. 2000 nr.
L 303,  

 s. 16).
Bemærkninger til de enkelte bestemmelser Til § 1 Til nr. 1 Det præciseres, at annonceringsforbuddet ikke gælder, hvis  

 et job eller en jobkategori i henhold til undtagelsesbestemmelser i  

 forskelsbehandlingsloven lovligt kan søges besat af en person med et bestemt  

 kendetegn.
For at skabe klarhed, og eftersom overtrædelse af  

 annonceringsforbuddet  

 er strafsanktioneret, findes det hensigtsmæssigt at præcisere dette i  

 lovteksten.
Efter § 6, stk. 1, gælder forbuddet mod  

 forskelsbehandling  

 fx ikke ved ansættelse som præst i Folkekirken eller for lignende stillinger,  

 hvor religiøst tilhørsforhold er af afgørende betydning for jobbets udførsel.  

 Efter § 6, stk. 2, kan der søges om dispensation, således at  

 konkrete  

 stillinger kan besættes med personer med bestemte kendetegn (hvor  

 kendetegnet/egenskaben udgør en regulær jobkvalifikation). Er  

 forskelsbehandling  

 tilladt efter § 6, stk. 1, eller er en sådan dispensation meddelt  

 til  

 en arbejdsgiver, vil arbejdsgiveren i sit stillingsopslag kunne annoncere  

 efter  

 personer med det pågældende kendetegn.
Tilsvarende vil gøre sig gældende i  

 forhold til forslaget til ny § 5 a, stk. 4, således at  

 arbejdsgiveren  

 lovligt vil kunne annoncere efter unge under 18 år, hvis arbejdsgiveren er  

 omfattet af en kollektiv overenskomst, i henhold til hvilken arbejdsgiveren  

 kan  

 aflønne unge under 18 år med en særlig lønsats.
 Til nr. 2.
Det foreslås, at loven fremover ikke vil være til hinder  

 for indgåelse af nye overenskomstaftaler om særlig aflønning af unge under 18  

 år, uden at dette er en del af en egentlig implementeringsaftale i medfør af  

 lovens § 1, stk. 7. Det foreslås, at forbuddet mod forskelsbehandling på  

 grund  

 af alder i lovens § 2, stk. 1, ikke gælder for lønmodtagere under  

 18  

 år for så vidt angår ansættelse, lønvilkår og afskedigelse, hvis  

 arbejdsgiveren  

 er omfattet af en kollektiv overenskomst, der indeholder særlige regler om  

 aflønning af unge under 18 år.
Forslaget betyder, at en arbejdsgiver fremover  

 må søge efter unge under 18 år til besættelse af stillinger, der er omfattet  

 af  

 en kollektiv overenskomst, i henhold til hvilken arbejdsgiveren kan aflønne  

 unge under 18 år med en særlig lønsats.
Undtagelsen betyder endvidere, at  

 arbejdsgiveren, uden at overtræde forbuddet mod forskelsbehandling på grund  

 af  

 alder, kan foretrække at ansætte unge under 18 år i de pågældende stillinger  

 frem for andre over 18 år, ligesom bestemmelsen indebærer, at den ansatte kan  

 afskediges ved det fyldte 18. år.
Det bemærkes, at den unge under 18 år  

 fortsat  

 vil være beskyttet mod forskelsbehandling på grund af alder i relation til  

 andre arbejdsvilkår, herunder i relation til chikane.
Der henvises i øvrigt  

 til  

 afsnit 2.1. i de almindelige bemærkninger til lovforslaget.
Til § 2 Det foreslås, at loven træder i kraft den 1. marts 2006. Loven  

 gælder for alle eksisterende ansættelsesforhold.
Bilag 1 Lovforslaget sammenholdt med gældende lov Gældende formulering Lovforslaget § 5.  

  

 Det må ikke ved annoncering angives, at der til ansættelse eller  

 erhvervsuddannelse  

 søges eller foretrækkes en person af en bestemt race, hudfarve, religion  

 eller tro, politisk anskuelse, seksuel orientering eller national, social  

 eller etnisk oprindelse eller med en bestemt alder eller med handicap.
Det må  

 heller ikke angives, at der ikke ønskes en person med de i 1. pkt. nævnte  

 kendetegn.
 1.  

  

 I  

  

 § 5  

  

 indsættes som stk. 2:
»Stk. 2.  

  

 Stk. 1 gælder ikke, hvis en arbejdsgiver i henhold til  

 undtagelsesbestemmelser  

 i denne lov kan foretrække lønmodtagere med et bestemt kendetegn.« § 5 a.  

  

 Bestemmelser i individuelle eller kollektive aftaler og overenskomster og i  

 virksomheders interne reglementer m.v., som er i strid med forbuddet mod  

 forskelsbehandling i §§ 2-5, er ugyldige.
Dette gælder også bestemmelser  

 i vedtægter m.v. for selvstændige erhverv og for arbejdsgiver- og  

 lønmodtagerorganisationer.
Stk. 2.  

  

 Bestemmelser i aftaler og i virksomheders reglementer m.v., som vedrører mere  

 end én arbejdsgiver, er ligeledes ugyldige, hvis de hjemler  

 forskelsbehandling  

 på grund af et af de i § 1, stk. 1, omfattede kriterier inden for  

 de i §§ 2-5 nævnte områder.
Dette gælder også bestemmelser i vedtægter  

 m.v. for selvstændige erhverv.
 Stk. 3.  

  

 Uanset  

 bestemmelsen i stk. 1 er loven ikke til hinder for opretholdelsen af  

 gældende aldersgrænser fastsat i eller aftalt i henhold til kollektive  

 aftaler  

 og overenskomster, forudsat at disse aldersgrænser er objektivt og rimeligt  

 begrundet i et legitimt formål inden for rammerne af dansk ret, og midlerne  

 til at opfylde det pågældende formål er hensigtsmæssige og nødvendige.
 Stk. 4.  

  

 Uanset  

 § 2, stk.1, er loven ikke til hinder for bestemmelser i individuelle  

 eller kollektive aftaler og overenskomster om ophør af ansættelsesforholdet,  

 når lønmodtageren fylder 65 år.
 2.  

  

 I  

  

 § 5 a  

  

 indsættes efter stk. 4  

 som stk. 5:
