Nr LSF 53 Forslag til Lov om ændring af toldloven Fremsat af Skatteministeren (Fogh Rasmussen) den 28. oktober 1987 Vedtaget ved tredjebehandling den 3. december 1987 LOV nr 762 af 09/12/1987 § 1 I toldloven, jf. lovbekendtgørelse nr. 408 af 19. maj 1987, foretages følgende ændringer:
 1. I § 23, stk. 1, 1. pkt., udgår: »told- og«.
 2. § 25, stk. 1, nr. 4, affattes således:
»4. Lastpaller og sættevogne, samt tilbehør og udstyr til sættevogne.«.
3. §§ 52-53 a ophæves, og kapitel 6 affattes således: »Kapitel 6 Aktiv og passiv forædling § 51. Bevilling til aktiv forædling og bevilling til passiv forædling indrømmes efter De Europæiske Fællesskabers bestemmelser herom.
Stk. 2. Skatteministeren kan fastsætte regler, der er nødvendige for anvendelsen af bestemmelserne efter stk. 1.«.
4. I § 119, 1. pkt., ændres »straf efter § 117 eller borgerlig straffelovs § 289« til: », medmindre forholdet er omfattet af borgerlig straffelovs § 289, straf efter § 117«.
 5. I § 124, stk. 5, ændres »retsplejelovens kapitler 72 og 73«  

 til:
»retsplejelovens kapitel 73«. § 2 Stk. 1. Loven træder i kraft den 1. januar 1988, jf. dog stk. 2.
Stk. 2. Ikrafttrædelsestidspunktet for § 1, nr. 2, fastsættes af skatteministeren.
BEMÆRKNINGER TIL LOVFORSLAGET Almindelige bemærkninger Ved forslaget foreslås en ændring af toldloven som følge af, at EF's Råd har vedtaget en forordning om proceduren for passiv forædling og fremgangsmåden med standardombytning (Rådets forordning nr.
2473/ 86 af 24. juli 1986). Forordningen om passiv forædling og en gennemførelsesforordning (Kommissionens forordning nr. 2458/ 87 af 31. juli 1987) skal anvendes i medlemslandene fra 1. januar 1988.
Endvidere foreslås toldloven ændret som følge af, at EF's Råd har vedtaget en forordning om midlertidig indførsel af containere (Rådets forordning nr. 2096/87 af 13. juli 1987). Forordningen om midlertidig indførsel af containere får virkning 6 måneder efter ikrafttrædelsen af nogle gennemførelsesbestemmelser.
Disse bestemmelser er endnu ikke vedtaget.
Herudover foreslås hjemmelen til at indgå traktater om toldfrihed for varer, der i den lokale grænsetrafik indføres af personer med bopæl i en toldgrænsezone, ophævet.
Det foreslås endvidere præciseret, at anvendelsen af dansk fartøj til erhvervsmæssigt smugleri af alkoholholdige varer alene medfører straf efter straffelovens § 289, når overtrædelsen er forsætlig.
 Der er endelig foreslået nogle tekniske ændringer.
 Forslaget skønnes ikke at medføre merudgifter for toldvæsenet.
Bemærkninger til lovforslagets enkelte bestemmelser Til § 1 Til nr. 1 Det foreslås, at hjemmelen til at indgå traktater om toldfrihed for varer, der indføres af personer med bopæl i en toldgrænsezone, ophæves.
Hjemmelen kan ikke længere anvendes, da der efter vedtagelsen af Rådets forordning vedrørende fritagelse for import- og eksportafgifter (nr. 918/83 af 28. marts 1983) er tale om fællesskabskompetence.
Hjemmelen til at indgå tilsvarende traktater om afgiftsfrihed opretholdes uændret.
Til nr. 2 Ved Rådets forordning nr. 2096/87 af 13. juli 1987 om midlertidig indførsel af containere harmoniseres EF-landenes regler om toldfrihed ved midlertidig indførsel af containere fra tredielande til De Europæiske Fællesskabers toldområde.
Containere, som indføres midlertidigt, kan forblive på EF's toldområde i et tidsrum på højst 12 måneder, inden for hvilket de frit kan cirkulere mellem medlemsstaterne.
Hvis containerne ikke er genudført senest 12 måneder efter indførslen, skal der betales told.
Ved forslaget ophæves de gældende danske regler vedrørende containere og erstattes af EF-regler, som indholdsmæssigt svarer til de hidtil gældende.
Til nr. 3 Proceduren for passiv forædling er i øjeblikket reguleret af et rådsdirektiv og en række gennemførelsesdirektiver.
Passiv forædling er en EF-toldprocedure, der giver mulighed for udførsel af varer fra De Europæiske Fællesskabers toldområde med henblik på deres genindførsel under fuldstændig eller delvis fritagelse for importafgifter, efter at de uden for Fællesskabernes toldområde har undergået en eller flere forædlingsprocesser.
Direktiverne er ved Rådets forordning nr. 2473/86 af 24. juli 1986 og Kommissionens forordning nr. 2458/87 af 31. juli 1987 transformeret til umiddelbart gældende EF-ret.
Disse forordninger om passiv forædling indeholder også bestemmelser om standardombytning.
Ved standardombytning forstås indførsel af varer, der erstatter fællesskabsvarer, i den tilstand som disse ville have været i, hvis de var blevet repareret.
Standardombytning har hidtil været reguleret af et rådsdirektiv, men da proceduren kan betragtes som en variant af proceduren for passiv forædling, har man fundet det hensigtsmæssigt at lade bestemmelserne herom være indeholdt i forordningen om passiv forædling.
De procedurer, der fastlægges i de nye EF-retlige bestemmelser, svarer i alt væsentligt til de gældende danske bestemmelser i toldloven, der er baseret på EF-direktiverne.
Til nr. 4 Der foreslås en omformulering af bestemmelsen for at tydeliggøre, at anvendelsen af dansk fartøj til erhvervsmæssigt smugleri af alkoholholdige varer alene medfører straf efter straffelovens § 289, når overtrædelsen er forsætlig.
Efter straffelovens § 289 straffes den, der gør sig skyldig i indsmugling af særlig grov karakter, med fængsel indtil 4 år.
Det er i »Betænkning om behandlingen af skatte- og afgiftsstraffesager, der afgøres administrativt« (Betænkning nr.
1091, december 1986) udtalt, at det »trods den uklare formulering næppe er hensigten at hjemle straf efter straffelovens § 289 for uagtsomhed«.
Til nr. 5 Forslaget er en konsekvens af ændringer i retsplejeloven.
Til § 2 Det foreslås, at loven træder i kraft den 1. januar 1988, som er det tidspunkt, hvor EF-forordningerne om passiv forædling får virkning.
EF-forordningen om midlertidig indførsel af containere får først virkning 6 måneder efter ikrafttrædelsen af nogle gennemførelsesbestemmelser.
Disse bestemmelser er endnu ikke vedtaget.
Det foreslås derfor, at ikrafttrædelsestidspunktet for den del af forslaget, som vedrører midlertidig indførsel af containere (nr. 2), fastsættes af skatteministeren.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 23, stk. 1, 1. pkt., udgår: »told- og«. --/ § 23.  

 Regeringen kan indgå traktater om told- og afgiftsfrihed for varer, herunder  

 transportmidler, maskiner, redskaber og dyr, samt elektricitet, der i den  

 lokale grænsetrafik indføres til forbrug eller midlertidig anvendelse her i  

 landet.
Indførselen skal foretages af offentlige myndigheder i den stat, med  

 hvilken traktaten afsluttes, af personer, der har bopæl i en toldgrænsezone,  

 der ved traktaten er etableret i den nævnte stat, af selskaber eller af  

 foreninger, der er hjemmehørende i en sådan zone. - - /-- 2. § 25, stk. 1, nr. 4, affattes således:
»4. Lastpaller og sættevogne, samt tilbehør og udstyr til sættevogne.«. --/ § 25. - 4. Lastpaller, containere, sættevogne og  

 tilbehør og udstyr til containere og sættevogne. - - /-- 3. §§ 52-53 a ophæves, og kapitel 6 affattes således: »Kapitel 6 Aktiv og passiv forædling § 51. Bevilling til aktiv forædling og bevilling til passiv forædling indrømmes efter De Europæiske Fællesskabers bestemmelser herom.
Stk. 2. Skatteministeren kan fastsætte regler, der er nødvendige for anvendelsen af bestemmelserne efter stk. 1.«. --/ Kapitel 6 Aktiv og  

 passiv forædling A.
Aktiv forædling § 51. Bevilling til aktiv forædling  

 indrømmes efter De Europæiske Fællesskabers bestemmelser herom.
Stk. 2. Ved  

 aktiv forædling forstås midlertidig indførsel i De Europæiske Fællesskabers  

 toldområde med fritagelse for told af varer, der efter at være undergivet en  

 forædlingsproces udføres af toldområdet som forædlingsprodukter eller  

 henføres til en toldordning, som efter De Europæiske Fællesskabers  

 bestemmelser afslutter aktiv forædlingsproceduren.
Stk. 3. Ministeren for  

 skatter og afgifter kan fastsætte regler, der er nødvendige for anvendelsen  

 af bestemmelserne efter stk. 1. B.
Passiv forædling § 52. Der kan indrømmes  

 herværende virksomheder bevilling til passiv forædling i overensstemmelse med  

 bestemmelserne i stk. 2 og §§ 53-53 a.
Stk. 2. Ved passiv forædling forstås  

 midlertidig udførsel af varer fra De Europæiske Fællesskabers toldområde med  

 henblik på deres genindførsel mod toldnedsættelse, efter at de uden for  

 Fællesskabernes toldområde har undergået en eller flere af følgende  

 forædlingsprocesser: 1. Forarbejdning til andre varer. 2. Bearbejdning,  

 herunder montage, samling og tilpasning til andre varer. 3. Reparation,  

 herunder istandsættelse og regulering. § 53. Toldnedsættelse kan indrømmes  

 ved genindførsel efter passiv forædling såvel for varer, der er udført  

 herfra, som for varer, der er udført fra andre medlemslande i De Europæiske  

 Fællesskaber.
Stk. 2. Bevilling til passiv forædling kan meddeles for varer,  

 der udføres herfra, og som er bestemt til genindførsel i et andet medlemsland  

 i De Europæiske Fællesskaber. § 53 a.
Ministeren for skatter og afgifter  

 fastsætter i overensstemmelse med De Europæiske Fællesskabers bestemmelser  

 herom, i hvilket omfang og på hvilke vilkår der kan indrømmes bevilling til  

 passiv forædling. /-- 4. I § 119, 1. pkt., ændres »straf efter § 117 eller borgerlig straffelovs § 289« til: », medmindre forholdet er omfattet af borgerlig straffelovs § 289, straf efter § 117«. --/ § 119.  

 Anvendelse af danske fartøj til erhvervsmæssigt smugleri af alkoholholdige  

 varer til de fremmede stater, som har ratificeret den i Helsingfors den 19.  

 august 1925 undertegnede konvention om bekæmpelse af smugleri af  

 alkoholholdige varer, medfører straf efter § 117 eller borgerlig straffelovs  

 § 289 for såvel ejeren eventuelt rederen, som for befragteren af fartøjet og  

 dettes fører, for så vidt disse vidste eller burde vide, at fartøjet blev  

 anvendt til smugleri.
Som smugleri anses også overlosning af varerne uden for  

 de pågældende staters toldområder under omstændigheder, som gør det  

 overvejende sandsynligt, at varerne agtes indsmuglet i et af disse.
Fartøjet  

 hæfter for forskyldte bøder. /-- 5. I § 124, stk. 5, ændres »retsplejelovens kapitler 72 og 73«  

 til:
