Ansøgning om overførsel af bevilling på grund af bevillingshavers  

 sygdom til dennes datter, der havde deltaget i hyrekørselsvirksomheden i 12  

 år, blev imødekommet De har ved brev af 31. maj 1990 ansøgt om tilladelse til, at Deres  

 hyrekørselsbevilling nr. 212-170 overføres til Deres  

 datter, Pernille Pedersen, i henhold til lov nr. 296 af 8. juni 1979 om  

 hyrekørsel.
 De har i Deres brev oplyst, at baggrunden for overførselsansøgningen er,  

 at De er stærkt revalideret på grund af sygdom i form af astma, bronchitis og  

 for store lunger, hvorfor De ikke de sidste 5-6 år har udført hyrekørsel og  

 nu ønsker helt at ophøre med at drive hyrekørselsvirksomhed.
 Det er endvidere oplyst, at Deres datter i samme periode har forestået den  

 administrative/økonomiske del af Deres hyrekørselsvirksomhed, såvel som hun  

 har udført hyrekørsel, dels fast og dels som afløser i virksomheden.
 Århus Kommune, som ministeriet har anmodet om en udtalelse i sagen, har  

 bekræftet at Deres datter den 28. februar 1978 fik udstedt førerkort og siden  

 har udført hyrekørsel, såvel som hun har deltaget administrativt i Deres  

 hyrekørselsvirksomhed.
 Kommunen har ikke haft bemærkninger til det ansøgte.
 Ministeriet skal i denne anledning meddele, at en bevilling som hovedregel  

 ikke kan overføres til andre. jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
 Efter ministeriets opfattelse foreligger der i det foreliggende tilfælde  

 sådanne særlige forhold, at ministeriet efter omstændighederne kan tillade,  

 at Deres hyrekørselsbevilling nr. 212-170 overføres til Deres  

 datter, Pernille Pedersen.
 De bedes herefter sørge for, at Deres datter, Pernille Pedersen retter  

 henvendelse til Århus Kommune med henblik på foretagelse af det videre  

 fornødne i sagens anledning.
 Århus Kommune har modtaget kopi af nærværende brev.
