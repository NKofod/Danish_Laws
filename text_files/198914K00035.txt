Nr BTL 35 Betænkning over Forslag til lov om ændring af forskellige love om  

 selvejende uddannelsesinstitutioner (Forrentning af statslån og  

 ophørsbestemmelser)   

 Nr L 35 1989-90, 1. samling Afgivet af Uddannelsesudvalget Afgivet: 19900403 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Foreningen af Statsanerkendte Privatseminarier, Teknisk Skoleforening og Kommunernes Landsforening.
 Der er af undervisnings- og forskningsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Kristeligt Folkepartis medlem) lovforslaget til vedtagelse med de af  

 undervisnings- og forskningsministeren stillede ændringsforslag.
 Et mindretal (Kristeligt Folkepartis medlem af udvalget) indstiller  

 lovforslaget til forkastelse ved 3. behandling.
 Reglerne om forrentning af statslån til skolebyggeri m.v. vil belaste  

 skolernes kreditværdighed, selv om renterne først forfalder ved skolens  

 ophør.
Mindretallet finder, at reglerne om nedlæggelse af skoler i de  

 eksisterende standardvedtægter i rimelig grad sikrer staten indflydelse på,  

 hvordan der disponeres over en eventuel tiloversbleven formue til  

 undervisnings- og uddannelsesformål.
Mindretallet finder det vigtigt, at  

 institutionens bestyrelse fortsat har medindflydelse på, hvordan nettoformuen  

 anvendes.
Ændringsforslag Af undervisnings- og forskningsministeren, tiltrådt af et  

flertal (udvalget med undtagelse af KRF):
Til § 1 1) Nr. 1 affattes således:
 »1. I § 4, stk. 1, indsættes som 2. pkt.:
»Det er en betingelse, at tilvækst i formuen hidrørende fra perioden  

 efter 1. januar 1991, bortset fra de i § 4 a, stk. 2, nævnte gaver, i  

 tilfælde af skolens ophør anvendes til undervisnings- og uddannelsesformål  

 efter undervisnings- og forskningsministerens bestemmelse.«» 2) I den under nr. 2 foreslåede affattelse af § 4, stk. 3,  

 affattes 5. pkt. således:
»Rentetilskrivningen skal dog respektere formueanvendelsen efter § 4  

 a, stk. 2.« 3) Nr. 4 affattes således:
 »4. Efter § 4 indsættes:
»§ 4 a.
I tilfælde af højskolens ophør anvendes tiloversbleven formue  

 til undervisnings- og uddannelsesformål efter undervisnings- og  

 forskningsministerens bestemmelse, jf. dog stk. 2.
Stk. 2. Hvis der er dækning i den tiloversblevne formue, anvendes  

 højskolens nettoformue opgjort pr. 31. december 1990 samt gaver skænket efter  

 1. januar 1991 i form af løsøre, fast ejendom og anlægstilskud til fast  

 ejendom til de formål, der er fastsat i de til enhver tid gældende  

 vedtægter.«» Til § 2 4) Paragraffen udgår.
Til § 3 5) Nr. 1 affattes således:
 »1. § 3 affattes således:
 »§ 3. I tilfælde af skolens ophør anvendes tiloversbleven formue til  

 undervisnings- og uddannelsesformål efter undervisnings- og  

 forskningsministerens bestemmelse, jf. dog stk. 2.
 Stk. 2. Hvis der er dækning i den tiloversblevne formue, anvendes skolens  

 nettoformue opgjort pr. 31. december 1990 samt gaver skænket efter 1. januar  

 1991 i form af løsøre, fast ejendom og anlægstilskud til fast ejendom til de  

 formål, der er fastsat i de til enhver tid gældende vedtægter.
Stk. 3. Undervisnings- og forskningsministeren kan fastsætte nærmere  

 regler om opgørelsen af formuen efter stk. 1 og 2.«» 6) I det under nr. 2 foreslåede nye § 12, stk. 5, affattes  

4. pkt. således:
»Rentetilskrivningen skal dog respektere formueanvendelsen efter § 3,  

 stk. 2.« 7) Nr. 4 affattes således:
 »4. Efter § 14 indsættes:
»§ 14 a.
Ydelse af tilskud efter §§ 12-14 er betinget af, at tilvækst  

 i formuen hidrørende fra perioden efter 1. januar 1991, bortset fra de i § 3,  

 stk. 2, nævnte gaver, i tilfælde af skolens eller skolehjemmets ophør  

 anvendes til undervisnings- og uddannelsesformål efter undervisnings- og  

 forskningsministerens bestemmelse.«» Til § 4 8) Nr. 1 affattes således:
 »1. Efter § 3 indsættes:
»§ 3 a.
I tilfælde af institutionens ophør anvendes tiloversbleven  

 formue til undervisnings- og uddannelsesformål efter undervisnings- og  

 forskningsministerens bestemmelse, jf. dog stk. 2.
 Stk. 2. Hvis der er dækning i den tiloversblevne formue, anvendes  

 institutionens nettoformue opgjort pr. 31. december 1990 samt gaver skænket  

 efter 1. januar 1991 i form af løsøre, fast ejendom og anlægstilskud til fast  

 ejendom til de formål, der er fastsat i de til enhver tid gældende vedtægter.
Stk. 3. Undervisnings- og forskningsministeren kan fastsætte nærmere  

 regler om opgørelsen af formuen efter stk. 1 og 2.«» 9) Nr. 2 affattes således:
 »2. I § 4, stk. 1, indsættes som 2. pkt.:
»Det er en betingelse, at tilvækst i formuen hidrørende fra perioden  

 efter 1. januar 1991, bortset fra de i § 3 a, stk. 2, nævnte gaver, i  

 tilfælde af institutionens ophør anvendes til undervisnings- og  

 uddannelsesformål efter undervisnings- og forskningsministerens  

 bestemmelse.«» 10) I det under nr. 4 foreslåede nye § 4, stk. 3, affattes  

4. pkt. således:
»Rentetilskrivningen skal dog respektere formueanvendelsen efter § 3  

 a, stk. 2.« Til § 5 11) Nr. 1 affattes således:
 »1. Efter § 4 indsættes:
»§ 4 a.
I tilfælde af institutionens ophør anvendes tiloversbleven  

 formue til undervisnings- og uddannelsesformål efter undervisnings- og  

 forskningsministerens bestemmelse, jf. dog stk. 2.
 Stk. 2. Hvis der er dækning i den tiloversblevne formue, anvendes  

 institutionens nettoformue opgjort pr. 31. december 1990 samt gaver skænket  

 efter 1. januar 1991 i form af løsøre, fast ejendom og anlægstilskud til fast  

 ejendom til de formål, der er fastsat i de til enhver tid gældende vedtægter.
Stk. 3. Undervisnings- og forskningsministeren kan fastsætte nærmere  

 regler om opgørelsen af formuen efter stk. 1 og 2.«» 12) Nr. 2 affattes således:
 »2. I § 6, stk. 1, indsættes som 2. pkt.:
»Det er en betingelse, at tilvækst i formuen hidrørende fra perioden  

 efter 1. januar 1991, bortset fra de i § 4 a, stk. 2, nævnte gaver i tilfælde  

 af institutionens ophør anvendes til undervisnings- og uddannelsesformål  

 efter undervisnings- og forskningsministerens bestemmelse.«» 13) I det under nr. 4 foreslåede nye § 6, stk. 3, affattes  

4. pkt. således:
»Rentetilskrivningen skal dog respektere formueanvendelsen efter § 4  

 a, stk. 2.« Til § 6 14) Nr. 1 affattes således:
 »1. Efter § 1 indsættes:
»§ 1 a.
I tilfælde af institutionens ophør anvendes tiloversbleven  

 formue til undervisnings- og uddannelsesformål efter undervisnings- og  

 forskningsministerens bestemmelse, jf. dog stk. 2.
 Stk. 2. Hvis der er dækning i den tiloversblevne formue, anvendes  

 institutionens nettoformue opgjort pr. 31. december 1990 samt gaver skænket  

 efter 1. januar 1991 i form af løsøre, fast ejendom og anlægstilskud til fast  

 ejendom til de formål, der er fastsat i de til enhver tid gældende vedtægter.
Stk. 3. Undervisnings- og forskningsministeren kan fastsætte nærmere  

 regler om opgørelsen af formuen efter stk. 1 og 2.«» 15) Nr. 2 affattes således:
 »2. I § 2, stk. 1, indsættes efter 1. pkt.:
»Det er en betingelse, at tilvækst i formuen hidrørende fra perioden  

 efter 1. januar 1991, borset fra de i § 1 a, stk. 2, nævnte gaver, i tilfælde  

 af institutionens ophør anvendes til undervisnings- og uddannelsesformål  

 efter undervisnings- og forskningsministerens bestemmelse.«» 16) I det under nr. 4 foreslåede § 2, stk. 3, affattes 4.  

 pkt. således:
»Rentetilskrivningen skal dog respektere formueanvendelsen efter § 1  

 a, stk. 2.« Til § 7 17) § 7 affattes således:
»§ 7 Stk. 1. Loven træder i kraft den 1. januar 1991.
Stk. 2. Uanset betingelsen om opdeling af formuen som indsat ved denne  

 lovs § 1, nr. 1, § 3, nr. 4, § 4, nr. 2, § 5, nr. 2, og § 6, nr. 2, kan der  

 ydes driftstilskud til uddannelsesinstitutioner, som inden den 1. januar 1992  

 har iværksat procedure til ændring af institutionernes vedtægter i  

 overensstemmelse med de nævnte bestemmelser.
Dette gælder dog kun indtil 1.  

 januar 1996.« Bemærkninger Til nr. 1-17 Ændringsforslagene indebærer en 1-årig udskydelse af lovens ikrafttræden,  

 da lovforslaget ikke blev færdigbehandlet inden 1. januar 1990.
I det oprindelige lovforslag var kun direkte nævnt private gaver, som i  

 tilfælde af uddannelsesinstitutionens ophør skal anvendes til det formål, der  

 er angivet i de til enhver tid godkendte vedtægter for institutionen.
Det  

 hensyn til gavegiveren, der ligger bag denne særregel, gør sig imidlertid  

 gældende i al almindelighed.
Aktuelt er ikke mindst gaver fra kommuner og  

 amtskommuner i form af fast ejendom og anlægstilskud til fast ejendom i de  

 tilfælde, hvor det i øvrigt er en kommunal opgave at yde tilskud til de  

 omhandlede institutioner.
Særreglen foreslås derfor formuleret ganske  

 generelt.
Det skal i øvrigt bemærkes, at gavegiveren ikke er afskåret fra at  

 stille særlige vilkår som betingelse for gaven, f.eks. at denne anvendes til  

 et nærmere angivet formål i tilfælde af institutionens ophør.
Dette kan  

 naturligvis kun ske, hvis der er dækning herfor i den tiloversblevne formue,  

 og hvis det i øvrigt er muligt at imødekomme givers ønske.
 Lovteksten er i øvrigt søgt tydeliggjort på visse punkter.
Ad nr. 1-3 og 5-16 Hvis den selvejende uddannelsesinstitution ophører, opgøres nettoformuen,  

 som er den formue, der er tilbage, når samtlige kreditorer er fyldestgjort,  

 det vil sige, når lån i fast ejendom er indfriet (gælder også fast ejendom  

 anskaffet før 1. januar 1990 og fast ejendom skænket af f.eks. private og  

 kommuner) samt øvrig gæld, f.eks. løn og kreditter, er betalt.
Statens  

 rentekrav vedrørende statslån kan dog kun gøres gældende i den del af  

 nettoformuen, der er tilbage, efter at visse gaver og nettoformuen pr. 31.  

 december 1990 er fradraget.
 Hvis der er dækning i den tiloversblevne nettoformue, anvendes den pr. 31.  

 december 1990 opgjorte nettoformue samt gaver modtaget efter 1. januar 1991 i  

 form af fast ejendom, anlægsbidrag til fast ejendom og løsøre til det formål,  

 der er fastsat i de til enhver tid gældende vedtægter.
 Resten af nettoformuen anvendes til fyldestgørelse af statens krav på  

 renter og herefter til undervisnings- og uddannelsesformål fastsat af  

 undervisnings- og forskningsministeren.
Særreglen om gaver omfatter gaver i form af fast ejendom og bidrag til  

 byggeri af skolebygninger samt løsøre som f.eks. inventar, udstyr,  

 bogsamlinger og kunstgenstande.
Disse formueandele registreres løbende oig  

 opgøres i ophørssituationen til aktuel handelsværdi.
 Nettoformuen pr. 31. december 1990 opgøres og registreres.
 Undervisnings- og forskningsministeren kan fastsætte nærmere regler om  

 formueopgørelsen.
 Til sammensatte institutioner, f.eks. et seminarium og en privat skole,  

 kan formuen opgøres efter en godkendt fordelingsnøgle.
 Disse bemærkninger erstatter bemærkningerne til lovforslaget til § 1, nr.  

 1, 3 og 4.
Ad nr. 4 § 2 udgår, idet lov om godkendelse af handelsskoler, tekniske skoler og  

 tilskud m.v. til disse skoler som følge af erhvervsuddannelsesreformen  

 ophæves pr. 1. januar 1991.
Ad nr. 17 Samtlige lovforslagets datoer udskydes et år.
Institutionerne vil normalt  

 have behov for at foretage ændringer i vedtægterne, såfremt de ønsker fortsat  

 at modtage statstilskud m.v.
Det vil næppe være muligt for alle institutioner  

 at have gennemført proceduren for vedtægtsændringerne pr. 1. januar 1991, men  

 ministeriet vil tage skridt til, at ændringsproceduren igangsættes, så snart  

 loven er vedtaget.
Justitsministeriet skal som fondsmyndighed også godkende  

 vedtægtsændringerne.
