Landsskatteretskendelse Klagen vedrører spørgsmålet, om fremførte kurstab efter  

 fondsbeskatningslovens § 3, stk. 2, 4. pkt., skal fratrækkes i et fonds  

 skattepligtige indkomst opgjort efter fondsbeskatningslovens regler (dvs.  

 efter  

 fradrag for uddelinger efter fondsbeskatningslovens § 4) som selvangivet,  

 eller  

 om kurstabet skal fradrages i indkomstopgørelsen forud for anvendelsen af  

 fradragsreglen i § 4 i overensstemmelse med den påklagede afgørelse.
 Det fremgår af sagens oplysninger, at det klagende fond, A, er  

 en erhvervsdrivende fond, der er moderfond for og hovedaktionær i B A/S.
I indkomståret 1995 udgjorde Fondets selvangivne erhvervsmæssige  

 nettoindkomst ÷5.461.524 kr., idet indtægterne udgjorde netto 4.972.137 kr.,  

 mens udgifterne udgjorde 10.433.661 kr.
I nettoindtægterne indgik et kurstab  

 på  

 pantebreve og obligationer på 6.867.643 kr.
Fondet foretog uddelinger (efter resthensættelser) med 6.609.641  

 kr. og anførte et konsolideringsfradrag med i alt 1.144.875 kr.
Der blev ikke  

 modtaget skattefri udbytteindtægter.
 Tilsvarende realiserede Fondet et kurstab i 1996 på 970.927 kr.
 Fondet har selvangivet sin skattepligtige indkomst for  

 indkomståret 1996 på følgende måde:
Erhvervsmæssig indkomst 2.622.396 kr Uddelinger (5.361.748 kr.) (skattefri indt. 0 kr.) 2.622.396 kr.
Skattepligtig indkomst 0 kr.
 For indkomståret 1997 er indkomsten selvangivet på følgende  

 måde:
Erhvervsmæssig indkomst 1.886.676 kr.
Uddelinger (6.810.734 kr.) (skattefri indt. 4.255.414 kr.) 1.886.676 kr.
Skattepligtig indkomst 0 kr.
 For indkomståret 1998 er indkomsten selvangivet på følgende  

 måde:
Erhvervsmæssig indkomst 6.472.560 kr.
Uddelinger (6.955.915 kr.) (skattefri indt. 8.180.521 kr.) .0 kr.
Skattepligtig indkomst før underskudsfremførsel 6.472.560 kr.
Fremført tab fra tidligere år 6.472.560 kr.
Skattepligtig indkomst herefter 0 kr.
 Den stedlige skattemyndighed har ved den påklagede afgørelse  

 fundet, at underskuddet fra 1995, dvs. det efter fondsbeskatningslovens § 4,  

 stk. 2, 4. pkt., fremførselsberettigede kurstab, der er modregnet den  

 skattepligtige indkomst for indkomståret 1998 med 6.472.560 kr., og som  

 udgjorde i alt 6.867.643 kr., skal fradrages i den efter  

 fondsbeskatningslovens  

 § 3 opgjorte indkomst, altså før fradrag for uddelinger efter lovens § 4.
 Skattemyndigheden har videre fundet, at der kan indrømmes Fondet  

 bundfradrag på 25.000 kr., da den øvrige indkomst er skønnet at udgøre et  

 højere beløb, jf. fondsbeskatningslovens § 3, stk. 2.
 Endelig er indkomsten for indkomståret 1998 nedsat med  

 selvangiven ejendomsavance, idet der ikke foreligger en avance, hvilket der  

 er  

 enighed om.
 Vedrørende underskudsfremførslen efter lovens § 3, stk. 2, 4.  

 pkt. er det nærmere bemærket, at der ikke i lovgivningen er hjemmel til at  

 adskille kurstab efter lovens § 3, stk. 2, fra øvrige underskud, hvilket  

 indebærer, at fremførselsberettigede underskud efter ligningslovens § 15  

 indeholder underskud, der opstår som følge af kurstab i henhold til  

 fondsbeskatningslovens § 3, stk. 2. Der er herved henvist til bl.a.  

 cirkulæret  

 til loven (pkt. 19 i cirk. nr. 49 af 19. marts 1996).
Det er anført, at den af Fondet påberåbte afgørelse i TfS  

 1998.558 ikke er anvendelig i denne situation, da afgørelsen vedrørte  

 tabsfremførsel efter aktieavancebeskatningsloven.
Der er således intet i  

 fondsbeskatningslovens § 3, stk. 2, der angiver, at kurstab kun f.eks. kan  

 modregnes i efterfølgende års kursgevinster.
Bestemmelsen har derimod det  

 sigte, at der kan gives fradrag for uddelinger, selv om indkomsten er blevet  

 reduceret med kurstab.
Populært sagt er bestemmelsens formål, at der skal  

 kunne  

 indrømmes fradrag for uddelinger efter § 4 i den positive indkomst, der kan  

 opgøres før fradrag for nettokurstab.
 De fremførselsberettigede underskud er herefter opgjort således:
 Indkomståret 1995:
Indkomst inkl. kurstab -5.461.524 kr.
Uddelinger -6.609.641 kr.
Kurstab -12.071.165 kr.
 6.867.643 kr.
Fremførselsberettiget underskud (max. kurstab) 6.867.643 kr.
Heraf anvendes i indk.året 1996 -2.597.396 kr.
I indk.året 1997 -1.861.676 kr.
I indk.året 1998 -2.408.571 kr.
Resterende underskud 1995 0 kr.
 Indkomståret 1996:
Fremførselsberettiget underskud 970.927 kr.
Heraf anvendes i indk.året 1998 970.927 kr.
Resterende underskud 1996 0 kr.
 Fondets skattepligtige indkomst er herefter opgjort som følger  

 for de af sagen omhandlede indkomstår:
Indkomståret 1996 Erhvervsmæssig og anden indkomst 2.622.396 kr.
Bundfradrag 25.000 kr.
Indkomst iht § 3 2.597.396 kr.
Underskud fra 1995 efter ligningslovens § 15 2.597.396 kr.
Indkomst herefter 0 kr.
(dog underskudsfremførsel af nettokurstab på 970.927 kr.) Indkomståret 1997 Erhvervsmæssig og anden indkomst 1.886.676 kr.
Bundfradrag 25.000 kr.
Indkomst iht § 3 1.861.676 kr.
Underskud fra 1995 efter ligningslovens § 15 1.861.676 kr.
Indkomst herefter 0 kr.
Indkomståret 1998 Erhvervsmæssig og anden indkomst 6.472.560 kr.
Tilbageførsel ejendomsavance -114.400 kr.
Bundfradrag -25.000 kr.
Indkomst iht § 3 6.333.160 kr.
Underskud fra 1995/1996 (2.408.571 kr. + 970.927 kr.) 3.379.498 kr.
Indkomst herefter 2.953.662 kr.
Uddelinger o/skattefri indt./udbytte 0 kr.
Skattepligtig indkomst 2.953.662 kr.
 Fondets repræsentant har over for Landsskatteretten nedlagt  

 påstand om, at den selvangivne indkomst skal lægges til grund for så vidt  

 angår  

 det omtvistede punkt.
 Til støtte herfor har han gjort gældende, at det fremførte  

 nettokurstab efter kursgevinstloven skal fradrages i den skattepligtige  

 indkomst - efter fradrag efter fondsbeskatningslovens § 4 som selvangivet,  

 hvilket følger af en ordlydsfortolkning af fondsbeskatningslovens § 3.
§ 3, stk. 2, 4. pkt. er en særlig bestemmelse for så vidt angår  

 fremførsel af tab efter kursgevinstlovens regler.
For disse tab gælder  

 således  

 en særregulering i stedet for de almindelige regler om fremførsel af  

 underskud.
 Af fondsbeskatningslovens § 3, stk. 2, 4. pkt., følger:
"Såfremt indkomsten, efter at der er foretaget fradrag  

 efter § 4, udviser underskud, kan den del af underskuddet, som svarer til det  

 fradragsberettigede nettotab efter kursgevinstloven, fradrages i den  

 skattepligtige indkomst i de fem efterfølgende indkomstår." Bestemmelsens ordlyd er klar.
For der første fremgår det  

 direkte, at en andel af det fremførselsberettigede underskud, svarende til  

 det  

 fremførte nettokurstab efter kursgevinstloven, behandles efter særlige regler  

 -  

 og derved ikke efter de almindelige regler, der er gældende for fremførsel af  

 underskud.
Dette understreges af formuleringen "som svarer til...  

 Den  

 særlige saldo efter fondsbeskatningslovens § 3, stk. 2, 4. pkt. udgør således  

 ikke en del af det almindelige fremførselsberettigede underskud.
Dette  

 medfører  

 tillige, at der intet grundlag er for at antage, at prioritetsreglen i  

 fondsbeskatningslovens § 6 finder anvendelse i denne sammenhæng.
Dernæst fremgår det direkte, at denne andel af underskuddet -  

 den særlige saldo - kan fradrages i den skattepligtige indkomst.
Der er intet  

 i  

 fondsbeskatningslovens øvrige bestemmelser, der medfører, at § 3, stk. 2, 4.  

 pkt. ikke skal forstås efter sin ordlyd.
Af fondsbeskatningslovens § 3, stk.  

 1,  

 fremgår det direkte, at fondes skattepligtige indkomst fremkommer efter bl.a.  

 fradrag for uddelinger efter § 4. Det følger derfor direkte af ordlyden af  

 fondsbeskatningslovens § 3, at nettotab efter kursgevinstloven skal fradrages  

 efter, at der er foretaget fradrag for uddelinger efter  

 fondsbeskatningslovens  

 § 4.
 Fondsbeskatningslovens § 3, stk. 2, 4. pkt. blev indført i 1991.  

 Af forarbejderne til bestemmelsen fremgår:
"Det foreslås derfor at indføre en særlig regel for fonde  

 og foreninger omfattet af fondsbeskatningsloven, som giver fonde og  

 foreninger  

 mulighed for at fremføre fradragsberettigede tab efter kursgevinstloven i de  

 efterfølgende fem indkomstår, såfremt indkomsten udviser et underskud, efter  

 at  

 der er foretaget fradrag efter de særlige uddelingsregler." Forarbejderne giver således ingen støtte for en fortolkning. der  

 afviger fra det anførte - tværtimod.
Særligt bemærkes, at der ikke er støtte  

 for at tillægge begrebet "den skattepligtige indkomst" en særlig  

 betydning i relation til fondsbeskatningslovens § 3, stk. 2, 4. pkt., der  

 afviger fra den almindelige forståelse af begrebet.
 Der er således ingen støtte i de primære fortolkningsbidrag for,  

 at nettokurstab skal fradrages før fradrag for uddelinger efter  

 fondsbeskatningslovens § 4.
 Selskabsbeskatningen støtter sin fortolkning på TfS 1992.409 SKM  

 og LV S.H. 19. Nævnte afgørelse og LV S.H 19 omhandler imidlertid kun  

 opgørelsen af den fremførselsberettigede saldo i henhold til  

 fondsbeskatningslovens  

 § 3, stk. 2, 4. pkt., og ikke hvordan det fremførte nettokurstab skal indgå  

 ved  

 opgørelsen af denne skattepligtige indkomst i de følgende år.  

 Selskabsbeskatningens kendelse i denne sag kan derfor ikke støttes på nævnte  

 praksis.
 I det tidligere gældende cirkulære til Fondsbeskatningsloven  

 anførtes i pkt. 19:
"I henhold til § 3, stk. 2, 4. og 5. pkt., kan fonde og  

 foreninger omfattet at § 1, stk. 1, nr. 2, i visse tilfælde fremføre et  

 underskud, der først fremkommer, efter at der er taget højde for fradrag for  

 uddelinger og hensættelser i henhold til § 4. Dette kan ske, i det omfang  

 underskuddet hidrører fra et fradragsberettiget nettotab efter  

 kursgevinstloven." Heraf fremgår direkte, at der er tale om fremførsel af underskud  

 efter fradrag for uddelinger og hensættelser i henhold til § 4. Der er ingen  

 støtte i det dagældende cirkulære for, at den senere modregning af fremført  

 nettotab ikke skulle ske "samme sted" ved indkomstopgørelsen.
 Landsskatteretten skal  

 udtale:
 Fondsbeskatningslovens § 3, stk. 1 og 2 har følgende ordlyd i  

 uddrag:
 § 3. Den skattepligtige indkomst   opgøres efter  

 skattelovgivningens almindelige for indregistrerede aktieselskaber gældende  

 regler med de undtagelser, der følger af stk. 2 og 3 samt §§ 4  6.
Stk. 2. Indkomst ved erhvervsmæssig virksomhed medregnes i sin  

 helhed ved opgørelsen efter stk. 1. Den øvrige samlede indkomst beskattes  

 derimod alene i det omfang, den overstiger 25.000 kr., for foreninger som  

 nævnt  

 i § 1, nr. 2, dog 200.000 kr.
Fradrag som nævnt i 2. pkt. foretages inden  

 fradrag efter §§ 4  6. Såfremt indkomsten, efter at der er foretaget  

 fradrag  

 efter § 4, udviser underskud, kan den del af underskuddet, som svarer til det  

 fradragsberettigede nettotab efter kursgevinstloven, fradrages i den  

 skattepligtige  

 indkomst i de fem efterfølgende indkomstår.   Bestemmelsen i stk. 2, 4. pkt. blev indført ved lov nr. 394 af  

 6. juni 1991. Ifølge bemærkningerne til lovforslaget ønskede man at sikre, at  

 fonde ikke i højere grad end aktieselskaber blev skattepligtige af  

 kursgevinster.
Der er tillige taget udgangspunkt i, at baggrunden er, at de  

 fleste fundatser ikke giver mulighed for at uddele kursgevinster, ligesom  

 kurstab ikke kan fradrages i det beløb, der er til rådighed for uddeling i de  

 enkelte år.
 Der er dog ikke i bemærkningerne taget stilling til, om  

 fremførslen af disse kurstab skal ske i indkomsten opgjort før fradrag efter  

 lovens §§ 4 og 5, således som det gælder for fremførselsberettigede underskud  

 efter ligningslovens § 15, eller om dette skal ske i indkomsten, således som  

 denne fremtræder efter de omhandlede fradrag.
 Retten finder på dette grundlag  uanset at reale grunde måske  

 måtte tale for, at fremførslen skulle ske på samme måde som praksis har  

 antaget  

 vedrørende fremførsel af underskud efter ligningslovens § 15  at en  

 ordlydsfortolkning at fondsbeskatningslovens § 3, stk. 2, 4. pkt. sammenholdt  

 med stk. 1, hvor det fremgår at den skattepligtig indkomst for fonde opgøres  

 efter de almindeligt gældende regler med de undtagelser, der følger af stk. 2  

 og 3 samt §§ 4  6, må føre til, at det fremførselsberettigede  

 nettokurstab  

 skal modregnes i indkomsten opgjort i henhold hertil.
 Der gives således medhold i den nedlagte påstand.
