 Bekendtgørelse om ændring af  

 bekendtgørelse om ydelser til  

 lægdommere og vidner m.v.
§ 1 I bekendtgørelse nr. 712 af 17. november 1987 om ydelser til  

 lægdommere og vidner m.v., som ændret ved bekendtgørelse  

 nr. 613 af 7. juli 1997, foretages følgende ændringer:
 §§ 1-3 affattes således:
 »§ 1. Der tilkommer nævninger, domsmænd,  

 sagkyndige retsmedlemmer og andre lægdommere 1.100 kr. for hver dag og  

 120 kr. for hver nat, de i anledning af deres hverv må være borte  

 fra hjemmet.
 Stk. 2. Der tilkommer desuden børnesagkyndige dommere,  

 jf. § 125, stk. 1, i lov om social service, 1.100 kr. for hver dag, der  

 anvendes til forberedelse af sagernes behandling i retten.
 Stk. 3. Har sagens behandling strakt sig over et længere  

 tidsrum, kan rettens formand undtagelsesvis tillægge en lægdommer  

 en særlig godtgørelse, såfremt den pågældendes  

 deltagelse i sagens behandling har påført ham et tab, som  

 væsentligt overstiger det i stk. 1 nævnte vederlag.
 § 2. Der tilkommer vidner 40 kr. for hver påbegyndt  

 periode af 2 timer, de i anledning af vidnepligten må være borte  

 fra hjemmet, dog mindst 80 kr.
 Stk. 2. Der udbetales dog ikke vidnegodtgørelse til  

 offentligt ansatte, når disse som led i deres tjenstlige arbejde  

 afgiver vidneforklaring.
 Stk. 3. Må det antages, at et vidne har haft udgifter  

 eller tab, der overstiger den i stk. 1 nævnte godtgørelse,  

 kan retten, hvis omstændighederne taler for det, tillægge vidnet  

 en særlig godtgørelse herfor.
 § 3. Lægdommere og vidner har endvidere krav på  

 godtgørelse til hotelophold og befordring efter de for ansatte i  

 staten gældende regler.
Stk. 2. Der ydes dog kun befordringsgodtgørelse, hvis  

 den pågældende må rejse mere end 3 kilometer for at  

 nå retten.« § 2 Denne bekendtgørelse træder i kraft den 1. januar 2001.
