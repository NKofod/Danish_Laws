I henhold til § 5, stk. 2., i lov nr. 749 af 7. december 1988 om Kort- og Matrikelstyrelsen fastsættes følgende:
 § 1.  Bekendtgørelsen finder anvendelse for salg og  

 levering af produkter og ydelser m.m. til ind- og udland.
Stk. 2.  Bekendtgørelsen finder ikke anvendelse for  

 landinspektørarbejder, der udføres af Kort- og Matrikelstyrelsens sønderjyske  

 landinspektørkontorer.
Regler for betaling af disse ydelser er fastsat i  

 særskilt bekendtgørelse.
Stk. 3.  Bekendtgørelsen finder heller ikke anvendelse  

 for matrikulære afgifter og gebyrer.
Regler for betaling af matrikulære  

 afgifter og gebyrer er fastsat i særskilt bekendtgørelse.
§ 2.  Betaling for produkter og ydelser m.m. opkræves  

 hos rekvirenten.
Styrelsen fastsætter regler for opkrævning og betaling.
 Stk. 2.  Forfalder betalingen ikke rettidigt, til1ægges  

 renter fra sidste rettidige indbetalingsdag, og indtil betalingen sker.  

 Rentesatsen er den til enhver tid gældende i medfør af § 5 i  

 lovbekendtgørelse nr. 583 af 1. september 1986 om renter ved forsinket  

 betaling mv.
 Stk. 3.  Styrelsens produkter og ydelser m.m. leveres  

 til de priser, som er anført i bilaget til denne bekendtgørelse.
 Stk. 4.  For produkter og ydelser m.m., som ikke er  

 optaget i bilaget, er styrelsen berettiget til, når forholdene taler derfor,  

 at fastsætte midlertidige priser.
 Stk. 5.  Styrelsen er berettiget til at udlevere  

 produkter og udføre ydelser for nedsat betaling:
 Stk. 6.  Styrelsen er endvidere berettiget til at  

 udlevere produkter og udføre ydelser for nedsat betaling eller gratis:
 § 3.  Bekendtgørelsen træder i kraft den 1. januar  

 1992.
 Stk. 2.  For rekvisitioner, der er indkommet før den 1.  

 januar 1992, gælder de hidtidige bestemmelser.
 Stk. 3.  Bekendtgørelse nr. 874 af 17. december 1990 om  

 betaling for Kort- og Matrikelstyrelsens produkter og ydelser m.m. ophæves.
Kort- og Matrikelstyrelsen, den 16.  

 december 1991 Peter Jakobsen / Birgit Thuesen Bilag Prisliste over Kort- og Matrikelstyrelsens standardprodukter.
 Priserne er pr. enhed, ekskl. 22% moms og leveringsomkostninger, med  

 mindre dette specifikt er anført.
Kort- og Matrikelstyrelsen har i henhold til gældende lovgivning eneret  

 (ophavsret) til styrelsens kort og andre produkter.
Se ophavsretsloven og  

 fotografiloven sammenholdt med bemærkningerne til § 5 i loven om Kort- og  

 Matrikelstyrelsen.
Kopiering eller eksemplarfremstilling, herunder f.eks. scanning eller  

 digitalisering, kræver særlig tilladelse.
Betaling for anvendelse af Kort- og  

 Matrikelstyrelsens materialer fastsættes i de enkelte tilfælde.
For nogle produkter afhænger prisen af om køberen erhverver »normal  

 anvendelsesret« eller »udvidet anvendelsesret«.
Til nogle  

 produkter kan knyttes »databaserettighed«.
Ved disse rettigheder  

 forstås følgende:
 Normal anvendelsesret.
Kortet må kun anvendes af køberen til løsning af opgaver i dennes  

 virksomhed.
Praktiserende landinspektører må tillige anvende kortet til  

 udførelse af matrikulære sager.
Kommuner må dog ikke anvende digitale kort  

 til kommunal fjernvarme, vandforsyning eller el-forsyning.
 Udvidet anvendelsesret.
Kortet må udover til løsning af opgaver i køberens virksomhed anvendes til  

 opgaver, der indebærer, at kortet eventuelt i bearbejdet form overdrages til  

 andre som led i en samlet ydelse.
Digitale udtræk må dog ikke overdrages på  

 denne måde til statslige styrelser, koncessionerede selskaber,  

 naturgasselskaber, regionale el-selskaber eller telefonselskaber.
 Databaserettighed.
 Til kortet er knyttet adgangsret til databasen, således at der ved senere  

 levering af digitale udtræk for området alene betales leveringsomkostninger  

 for digitale udtræk.
 Specialprodukter fremstilles efter aftale til priser, der fastsættes i de  

 enkelte tilfælde.
1. ANALOGE KORT Topografiske kort, kortbøger.
 Danmark - Topografiske standardkort. kr.
Nærmere oplysning om styrelsens produkter kan fås ved henvendelse til  

 Kort- og Matrikelstyrelsen, Rentemestervej 8, 2400 København NV.
Tlf. 35 87  

 50 50.
