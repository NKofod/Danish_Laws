Ved aftaleforhandlingerne mellem Finansministeriet og tjenestemændenes  

 centralorganisationer er der aftalt en ændring af feriereglerne for  

 etatselever.
Den reviderede aftale, der afløser aftale af 25. maj 1983, er  

 vedhæftet dette cirkulære.
 Der er som hidtil ikke ved aftalen taget stilling til, hvad der - ud over  

 de heri nævnte regler - i praksis allerede måtte gælde for etatselever i  

 forbindelse med udførelsen af tjeneste.
 I relation til aftalens § 2 bemærkes, at lov nr. 297 af 4. juni 1986 om  

 bortfald af automatisk regulering af arbejdsvederlag m.v. på grundlag af  

 reguleringspristallet bestemmer, at den hidtidige dyrtidsregulering  

 bortfalder med virkning for reguleringer på grundlag af reguleringspristallet  

 for april 1987 og følgende reguleringspristal.
 Oversigt over lønningerne til etatselever fremgår af tabel 1.2 i de af  

 Finansministeriet udsendte lønoversigter.
 Eventuelle tvivlsspørgsmål vedrørende aftalen forventes forelagt  

 Finansministeriet.
P.
M.
V.
E.
B.
Gorm Neigaard Aftale mellem Finansministeriet og Statstjenestemændenes Centralorganisation II om løn m.v. for etatselever Mellem Finansministeriet og Statstjenestemændenes Centralorganisation II  

 er aftalt følgende:
Løn § 1.  Lønnen til etatselever, der gennemgår en  

 uddannelse med henblik på ansættelse i medhjælperstilling (lønramme 2),  

 fastsættes i forhold til begyndelseslønnen for medhjælpere på samme  

 tjenestested excl. dyrtidstillæg.
 Begyndelseslønnen for medhjælpere er skalatrin 7, og elevaflønningen udgør  

 følgende procentdele af skalatrin 7 excl. dyrtidstillæg:
Stk. 2.  Såfremt en kontorassistent af 1. eller 2. grad  

 overgår i elevstillingen, sker indtrædelsen på det for det 3. elevår gældende løntrin.
Efter bestået fagprøve kan pågældende overgå i  

 medhjælperstillingen, når den samlede tjenestetid i etaten har været mindst 3 år.
Dyrtidstillæg § 2.  Til lønnen ydes et dyrtidstillæg, der for  

 fuldtidsbeskæftigede over 18 år udgør 28.080 kr. årlig og for  

 fuldtidsbeskæftigede under 18 år 14.040 kr. årlig.
Særligt tillæg § 3.  Det siden 1. marts 1980 med oprindelig hjemmel i  

 lov nr. 532 af28. december 1979 om ændring af dyrtidsregulering til elever  

 særligt udbetalte tillæg udgør for elever under 18 år 1.449 kr. årlig og for  

 elever over 18 år 2.898 kr. årlig.
Ferie § 4.  Etatselever er omfattet af ferieloven.
 Herudover gælder bestemmelserne i §§ 5-8 med hensyn til ferie med løn i  

 det ferieår, i hvilket ansættelsen sker (1. ferieår), og det følgende ferieår  

 (2. ferieår).
1. ferieår § 5.  Såfremt ansættelse er sket senest 1. september i  

 1. ferieår og eleven ikke ved forudgående beskæftigelse har optjent ret til  

 ferie med feriegodtgørelse for mindst lo dage, ydes ferie med løn, således at  

 den samlede ferie med feriegodtgørelse eller løn udgør lo dage.
 Stk. 2.  Eventuelie tidligere optjente feriedage med  

 feriegodtgørelse, der indgår i de i stk. 1 nævnte lo feriedage, kan i stedet  

 afholdes med løn, forudsat at der sker indbetaling af feriegodtgørelsen for  

 det tilsvarende antal dage.
 Stk. 3.  Ved ansættelse efter 1. september i 1. ferieår  

 ydes der ingen ferie med løn.
2. ferieår § 6.  Såfremt ansættelse er sket senest 1. september i  

 1. ferieår og eleven ikke under ansættelsen som elev eller ved forudgående  

 beskæftigelse før ansættelsen har optjent ret til ferie med løn eller  

 feriegodtgørelse for mindst 20 dage, ydes et yderligere antal feriedage med  

 løn, således at den samlede ferie med løn eller feriegodtgørelse udgør 20  

 dage.
 Stk. 2.  Såfremt ansættelsen er sket senere end 1.  

 september i 1. ferieår og eleven ikke under ansættelsen som elev eller ved  

 forudgående beskæftigelse før ansættelsen har optjent ret til mindst 10 dages  

 ferie med løn eller feriegodtgørelse, ydes et yderligere antal feriedage med  

 løn, således at den samlede ferie med løn eller feriegodtgørelse udgør 10  

 dage.
 Stk. 3.  Eventuelle tidligere optjente feriedage med  

 feriegodtgørelse, der indgår i de i stk. 1 og 2 nævnte 20 henholdsvis 10  

 feriedage, kan i stedet afholdes med løn, forudsat at der sker indbetaling af  

 feriegodtgørelsen for det tilsvarende antal dage.
3. ferieår § 7.  I det 3. ferieår efter ansættelsen ydes ferie  

 med løn på grundlag af normal optjening.
Særlig feriegodtgørelse § 8.  Ud over løn under ferie som anført i §§ 5-7  

 oppebærer etatselever en særlig feriegodtgørelse på 1 1/2 pct., som beregnes  

 af samtlige i optjeningsåret oppebårne indkomstskattepligtige beløb for  

 tjenstligt arbejde samt af elevens eget bidrag til AUD, ATP og en eventuel  

 kapitalpensionsordning, men med fradrag af særlig feriegodtgørelse.
Time- og dagpenge § 9.  Til elever omfattet af nærværende aftale ydes  

 under obligatorisk kursusdeltagelse i forbindelse med uddannelsen time- og  

 dagpenge efter de for tjenestemænd gældende regler og satser, for tiden  

 aftale af 29. april 1987 om godtgørelse af merudgifter ved tjenesterejser i  

 Danmark (bortset fra Grønland) og på Færøerne.
Flyttegodtgørelse § 10.  Til elever omfattet af nærværende aftale ydes  

 flyttegodtgørelse m.v. efter den for tjenestemænd gældende aftale - for tiden  

 aftale af 29. april 1987. Den supplerende godtgørelse i henhold til nævnte  

 aftales §§ 9 og lo ydes dog ikke til ugifte elever, og til gifte kun med 2/3  

 af det for lønramme 1-7 anførte beløb.
 Stk. 2.  Forflyttes en ugift elev uden ansøgning eller i  

 forbindelse med ansættelse som medhjælper, godtgøres leje af et enkelt  

 værelse i indtil 2 måneder, når udgiften dokumenteres.
 Stk. 3.  Fradrag af 20 pct. i henhold til § 5, stk. 2, i  

 aftalen om flyttegodtgørelse m.v. kan undlades for elever, som kun flytter  

 med enkelte indbogenstande.
Ikrafttræden § 11.  Aftalen træder i kraft den 1. april 1987 og kan  

 opsiges med 3 måneders varsel, dog tidligst til 1. april 1989.
København, den 7. juli 1987 Statstjenestemændenes Centralorganisation II Bjørn Wikkelsøe Jensen Finansministeriet P.
M.
V.
E.
B.
