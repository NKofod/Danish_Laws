 Et pengeinstitut ville sælge visse edb-programmer udviklet af  

 pengeinstituttet selv, samt påtage sig konsulent- og vedligeholdelsespligt.
 Finanstilsynet udtalte, at dette ikke stred imod lovens bestemmelser.
 Tilsynets skrivelse af 21. juni 1985 vedrørende en banks salg af visse  

 EDB-programmer samt påtagelse af konsulent- og vedligeholdelsespligt for det  

 solgte.
 Det oplystes, at der alene var tale om salg af programmer, som banken -  

 eventuelt i samarbejde med andre - havde udviklet som led i dens virksomhed  

 som bank.
 Tilsynet udtalte: »at man ikke finder salget af de pågældende  

 programmer for stridende mod bank- og sparekasselovens § 1, stk. 3. For så  

 vidt angår den påtagne konsulent- og vedligeholdelsespligt finder tilsynet,  

 at denne alene kan udstrækkes til forpligtelser, som er naturlige og  

 nødvendige i forbindelse med salget af programmet, og som ikke kan udføres af  

 andre virksomheder uden kendskab til programmet«.
