§ 1 I bekendtgørelse nr. 20 af 18. januar 1984 om ophold i Danmark for  

 udlændinge, der er omfattet af De europæiske Fællesskabers regler, foretages  

 følgende ændringer:
 1. § 1, stk. 3, affattes således:
»Stk. 3.  Græske, portugiske og spanske  

 statsborgere er dog kun omfattet af reglerne i bekendtgørelsen, såfremt de  

 udøver selvstændig erhvervsvirksomhed, udfører eller modtager tjenesteydelser  

 eller efter endt beskæftigelse eller selvstændig erhvervsvirksomhed har ret  

 til at blive boende her i landet.« 2. I § 1 indsættes som stk. 4:
»Stk. 4.  Den begrænsning, der er nævnt i stk. 3,  

 gælder for græske statsborgere indtil den 1. januar 1988 og for portugisiske  

 og spanske statsborgere indtil den 1. januar 1993.« 3. § 2, stk. 2, affattes således:
»Stk. 2.  Familiemedlemmer til portugisiske og  

 spanske statsborgere har dog kun ret til at udføre lønnet beskæftigelse efter  

 2 års ophold, medmindre de havde lovlig bopæl her i landet den 12. juni 1985.  

 Fra den 1. januar 1989 nedsættes det nævnte krav om 2 års ophold til 18  

 måneders ophold.
Fra den 1. januar 1991 har familiemedlemmerne samme ret som  

 nævnt i stk. 1.« 4. § 10 affattes således:
»§ 10.  For græske, portugisiske og spanske  

 statsborgere, der har ret til opholdsbevis, jfr. § 1, stk. 3, forsynes  

 opholdsbeviset med påtegning om, hvilken erhvervsvirksomhed den pågældende  

 ønsker at udøve.« § 2 Bekendtgørelsen træder i kraft den 1. januar 1986.
