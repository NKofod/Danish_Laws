Nr LSF 262 Forslag til Lov om tjenestemænd i folkeskolen i primærkommunerne Fremsat af finansministeren (Henning Dyremose) den 8. april 1992 Vedtaget ved tredjebehandling den 14. maj 1992 Lov nr. 382 af 20/05/1992 § 1. Loven gælder for de tjenestemænd i folkeskolen, der pr. 31.
 marts 1993 er ansat i primærkommunerne.
 § 2. Lov om tjenestemænd i staten, folkeskolen og folkekirken, lov  

 om tjenestemandspension, lov om åremålsansættelse af tjenestemænd og ansatte  

 på tjenestemandslignende vilkår og lov om tjenestemandslønninger m.m. og  

 klassificering af tjenestemandsstillinger i staten, folkeskolen og  

 folkekirken finder tilsvarende anvendelse for de tjenestemænd, der er nævnt i  

 § 1, jf. dog §§ 3-11.
 § 3. Ansættelse og afskedigelse af de tjenestemænd, der er nævnt i  

 § 1, foretages af kommunalbestyrelsen.
 Stk. 2. Kommunalbestyrelsen træffer bestemmelse om, hvilke  

 stillinger der kan besættes på åremål.
§ 4. Løn- og andre ansættelsesvilkår, jf. §§ 45-47 i lov om  

 tjenestemænd i staten, folkeskolen og folkekirken, fastsættes efter de  

 regler, der gælder for fastsættelse af løn- og andre ansættelsesvilkår for  

 tjenestemænd i kommunerne.
Bestemmelser som nævnt i § 29 i lov om  

 tjenestemænd i staten, folkeskolen og folkekirken og § 6, stk. 3, i lov om  

 tjenestemandspension, der er eller bliver fastsat i henhold til §§ 45-47 i  

 lov om tjenestemænd i staten, folkeskolen og folkekirken, gælder dog også for  

 de tjenestemænd, der er nævnt i § 1.
 § 5. Kommunalbestyrelsen fastsætter de bestemmelser, der er nævnt  

 i § 58 i lov om tjenestemænd i staten, folkeskolen og folkekirken.
 § 6. Kommunalbestyrelsen træffer afgørelse i konkrete sager i  

 henhold til den lovgivning, der er nævnt i § 2, jf. dog stk. 2.
 Stk. 2. For så vidt angår afgørelser i henhold til lov om  

 tjenestemandspension, træffer kommunalbestyrelsen dog kun afgørelse i  

 konkrete sager i henhold til § 2, stk. 3, § 4, stk. 2 og 5 samt stk. 6, 1.  

 pkt., § 4 a, § 4 b, § 5, stk. 2 og 3, § 7, stk. 3, § 8, stk. 2, og § 11, stk.  

 2. Bestemmelserne i § 31, stk. 2, og § 32 i lov om tjenestemandspension  

 finder tilsvarende anvendelse.
 § 7. Sager, som efter § 12 i lov om tjenestemænd i staten,  

 folkeskolen og folkekirken er henlagt til det nævn, der er omtalt i lovens §  

 13, afgøres efter reglerne i § 4, 1. pkt.
 § 8. De tjenestemænd, der er nævnt i § 1, er omfattet af de regler  

 om suspension, disciplinærforfølgning og injuriesøgsmål, der gælder for  

 tjenestemænd i kommunerne i henhold til de kommunale  

 tjenestemandsregulativer.
 § 9. Sager om overtrædelse eller fortolkning af indgåede aftaler  

 eller bestemmelser, som træder i stedet for aftaler, behandles efter de  

 regler, der gælder for behandling af sager om overtrædelse eller fortolkning  

 af sådanne bestemmelser vedrørende tjenestemænd i kommunerne, jf. lov om en  

 kommunal tjenestemandsret.
 § 10. Sager som nævnt i § 53, stk. 1, nr. 2, og § 54 i lov om  

 tjenestemænd i staten, folkeskolen og folkekirken behandles efter de regler,  

 der gælder for behandling af sådanne sager vedrørende tjenestemænd i  

 kommunerne, jf. lov om en kommunal tjenestemandsret.
 § 11. Bestemmelserne i § 1, §§ 3-5, § 8, §§ 13-15, §§ 19-26, § 31,  

 stk. 2, § 33, stk. 3, jf. § 31, stk. 2, §§ 34 og 35, §§ 38-54 h og § 58 b i  

 lov om tjenestemænd i staten, folkeskolen og folkekirken finder ikke  

 anvendelse.
 § 12. Staten afholder ved refusion udgifterne til pension til  

 pensionerede tjenestemænd i folkeskolen og deres efterladte, såfremt  

 ansættelse i folkeskolen er sket senest 31. marts 1992, samt udgifter til  

 pensioner til de tjenestemænd, der er nævnt i § 1, og deres efterladte.
Stk. 2. Kommunerne tilbagebetaler staten 2 pct. af udgiften til de  

 fra 1. april 1993 nyanlagte pensioner til de tjenestemænd, der er nævnt i §  

 1. For hvert af årene fra 1994 til 2001 forhøjes denne  

 tilbagebetalingsprocent med 2 procentpoint om året.
Fra 2002 og fremefter  

 gælder tilbagebetalingsbeløbet i 2001 opgjort i faste priser.
 Stk. 3. Tilbagebetaling foretages ved modregning i statstilskuddet  

 til kommunerne.
 Stk. 4. Kommunerne afholder udgiften til pension til tjenestemænd  

 i folkeskolen, der bliver ansat den 1. april 1992 eller senere.
Stk. 5. Til tjenestemænd i folkeskolen i primærkommunerne, der  

 afskediges uansøgt på grund af arbejdsmangel, sygdom eller uegnethed,  

 afholder den enkelte kommune pensionsudgiften, indtil den pensionerede bliver  

 631/2 år.
Tilsvarende gælder førtidspension til tjenestemænd i folkeskolen i  

 primærkommunerne, der efter 1. april 1993 fratræder som led i en frivillig  

 fratrædelsesordning.
 Stk. 6. Bestemmelserne i stk. 1-5 gælder tilsvarende for  

 tjenestemænd i Københavns kommunale skolevæsen.
 § 13. Loven træder i kraft dagen efter bekendtgørelsen i  

 Lovtidende og har virkning fra den 1. april 1993, jf. dog § 12, stk. 4, der  

 har virkning fra den 1. april 1992.
 § 14. Bestemmelser, der er fastsat i henhold til § 58 i lov om  

 tjenestemænd i staten, folkeskolen og folkekirken, finder fortsat anvendelse,  

 indtil de afløses af bestemmelser, der er fastsat af kommunalbestyrelsen, jf.  

 § 5.
 Stk. 2. Bestemmelser om løn- og andre ansættelsesvilkår, der er  

 fastsat i henhold til §§ 45-47 i lov om tjenestemænd i staten, folkeskolen og  

 folkekirken, finder fortsat anvendelse, indtil de afløses af bestemmelser,  

 der er fastsat som nævnt i § 4.
§ 15. Tjenestemænd, der har tjenestebolig, bevarer retten hertil,  

 så længe de er ansat i den stilling, hvortil boligen er knyttet.
For disse  

 tjenestemænd gælder de regler om tjenesteboliger, der gælder for tjenestemænd  

 i kommunerne.
 § 16. Sager som nævnt i § 8, der er indbragt for Undervisnings- og  

 Forskningsministeriet før 1. april 1993, behandles efter de hidtil gældende  

 regler.
 Stk. 2. Sager som nævnt i §§ 9 og 10, der er opstået før 1. april  

 1993, behandles efter de hidtil gældende regler.
Oprindeligt fremsat forslag § 1. Loven gælder for de tjenestemænd i folkeskolen, der pr. 31.
 marts 1993 er ansat i primærkommunerne.
 § 2. Lov om tjenestemænd i staten, folkeskolen og folkekirken, lov  

 om tjenestemandspension, lov om åremålsansættelse af tjenestemænd og ansatte  

 på tjenestemandslignende vilkår og lov om tjenestemandslønninger m.m. og  

 klassificering af tjenestemandsstillinger i staten, folkeskolen og  

 folkekirken finder tilsvarende anvendelse for de tjenestemænd, der er nævnt i  

 § 1, jf. dog §§ 3-11.
 § 3. Ansættelse og afskedigelse af de tjenestemænd, der er nævnt i  

 § 1, foretages af kommunalbestyrelsen.
 Stk. 2. Kommunalbestyrelsen træffer bestemmelse om, hvilke  

 stillinger der kan besættes på åremål.
§ 4. Løn- og andre ansættelsesvilkår, jf. §§ 45-47 i lov om  

 tjenestemænd i staten, folkeskolen og folkekirken, fastsættes efter de  

 regler, der gælder for fastsættelse af løn- og andre ansættelsesvilkår for  

 tjenestemænd i kommunerne.
Bestemmelser som nævnt i § 29 i lov om  

 tjenestemænd i staten, folkeskolen og folkekirken og § 6, stk. 3, i lov om  

 tjenestemandspension, der er eller bliver fastsat i henhold til §§ 45-47 i  

 lov om tjenestemænd i staten, folkeskolen og folkekirken, gælder dog også for  

 de tjenestemænd, der er nævnt i § 1.
 § 5. Kommunalbestyrelsen fastsætter de bestemmelser, der er nævnt  

 i § 58 i lov om tjenestemænd i staten, folkeskolen og folkekirken.
 § 6. Kommunalbestyrelsen træffer afgørelse i konkrete sager i  

 henhold til den lovgivning, der er nævnt i § 2, jf. dog stk. 2.
 Stk. 2. For så vidt angår afgørelser i henhold til lov om  

 tjenestemandspension, træffer kommunalbestyrelsen dog kun afgørelse i  

 konkrete sager i henhold til § 2, stk. 3, § 4, stk. 2 og 5 samt stk. 6, 1.  

 pkt., § 4 a, § 4 b, § 5, stk. 2 og 3, § 7, stk. 3, § 8, stk. 2, og § 11, stk.  

 2. Bestemmelserne i § 31, stk. 2, og § 32 i lov om tjenestemandspension  

 finder tilsvarende anvendelse.
 § 7. Sager, som efter § 12 i lov om tjenestemænd i staten,  

 folkeskolen og folkekirken er henlagt til det nævn, der er omtalt i lovens §  

 13, afgøres efter reglerne i § 4, 1. pkt.
 § 8. De tjenestemænd, der er nævnt i § 1, er omfattet af de regler  

 om suspension, disciplinærforfølgning og injuriesøgsmål, der gælder for  

 tjenestemænd i kommunerne i henhold til de kommunale  

 tjenestemandsregulativer.
 § 9. Sager om overtrædelse eller fortolkning af indgåede aftaler  

 eller bestemmelser, som træder i stedet for aftaler, behandles efter de  

 regler, der gælder for behandling af sager om overtrædelse eller fortolkning  

 af sådanne bestemmelser vedrørende tjenestemænd i kommunerne, jf. lov om en  

 kommunal tjenestemandsret.
 § 10. Sager som nævnt i § 53, stk. 1, nr. 2, og § 54 i lov om  

 tjenestemænd i staten, folkeskolen og folkekirken behandles efter de regler,  

 der gælder for behandling af sådanne sager vedrørende tjenestemænd i  

 kommunerne, jf. lov om en kommunal tjenestemandsret.
 § 11. Bestemmelserne i § 1, §§ 3-5, § 8, §§ 13-15, §§ 19-26, § 31,  

 stk. 2, § 33, stk. 3, jf. § 31, stk. 2, §§ 34 og 35, §§ 38-54 h og § 58 b i  

 lov om tjenestemænd i staten, folkeskolen og folkekirken finder ikke  

 anvendelse.
 § 12. Staten afholder ved refusion udgifterne til pension til  

 pensionerede tjenestemænd i folkeskolen og deres efterladte, såfremt  

 ansættelse i folkeskolen er sket senest 31. marts 1992, samt udgifter til  

 pensioner til de tjenestemænd, der er nævnt i § 1, og deres efterladte.
Stk. 2. Kommunerne tilbagebetaler staten 2 pct. af udgiften til de  

 fra 1. april 1993 nyanlagte pensioner til de tjenestemænd, der er nævnt i §  

 1. For hvert af årene fra 1994 til 2001 forhøjes denne  

 tilbagebetalingsprocent med 2 procentpoint om året.
Fra 2002 og fremefter  

 gælder tilbagebetalingsbeløbet i 2001 opgjort i faste priser.
 Stk. 3. Tilbagebetaling foretages ved modregning i statstilskudet  

 til kommunerne.
 Stk. 4. Kommunerne afholder udgiften til pension til tjenestemænd  

 i folkeskolen, der bliver ansat den 1. april 1992 eller senere.
Stk. 5. Til tjenestemænd i folkeskolen i primærkommunerne, der  

 afskediges uansøgt på grund af arbejdsmangel, sygdom eller uegnethed,  

 afholder den enkelte kommune pensionsudgiften, indtil den pensionerede bliver  

 631/2 år.
Tilsvarende gælder førtidspension til tjenestemænd i folkeskolen i  

 primærkommunerne, der efter 1. april 1993 fratræder som led i en frivillig  

 fratrædelsesordning.
 Stk. 6. Bestemmelserne i stk. 1-5 gælder tilsvarende for  

 tjenestemænd i Københavns kommunale skolevæsen.
 § 13. Loven træder i kraft dagen efter bekendtgørelsen i  

 Lovtidende og har virkning fra den 1. april 1993, jf. dog § 12, stk. 4, der  

 har virkning fra 1. april 1992.
 § 14. Bestemmelser, der er fastsat i henhold til § 58 i lov om  

 tjenestemænd i staten, folkeskolen og folkekirken, finder fortsat anvendelse,  

 indtil de afløses af bestemmelser, der er fastsat af kommunalbestyrelsen, jf.  

 § 5.
 Stk. 2. Bestemmelser om løn- og andre ansættelsesvilkår, der er  

 fastsat i henhold til §§ 45-47 i lov om tjenestemænd i staten, folkeskolen og  

 folkekirken, finder fortsat anvendelse, indtil de afløses af bestemmelser,  

 der er fastsat som nævnt i § 4.
§ 15. Tjenestemænd, der har tjenestebolig, bevarer retten hertil,  

 så længe de er ansat i den stilling, hvortil boligen er knyttet.
For disse  

 tjenestemænd gælder de regler om tjenesteboliger, der gælder for tjenestemænd  

 i kommunerne.
 § 16. Sager som nævnt i § 8, der er indbragt for Undervisnings- og  

 Forskningsministeriet før 1. april 1993, behandles efter de hidtil gældende  

 regler.
 Stk. 2. Sager som nævnt i §§ 9 og 10, der er opstået før 1. april  

 1993, behandles efter de hidtil gældende regler.
Bemærkninger til lovforslaget Almindelige bemærkninger Regeringen, Kommunernes Landsforening og Frederiksberg Kommune har opnået  

 enighed om, at tjenestemands- og folkeskolelovgivningen bør søges ændret med  

 henblik på at overføre kompetencen til at fastsætte løn- og andre  

 ansættelsesvilkår for ansatte i folkeskolen i primærkommunerne til  

 vedkommende kommunale myndigheder med virkning fra 1. april 1993. Lærernes  

 Centralorganisation er enig i, at kompetencen bør overføres til kommunerne.  

 Der henvises til det samtidig fremsatte forslag til lov om ændring af lov om  

 tjenestemænd i staten, folkeskolen og folkekirken, lov om åremålsansættelse  

 af tjenestemænd og ansatte på tjenestemandslignende vilkår, lov om  

 folkeskolen og lov om frikommuner.
I tilslutning hertil stilles der foreslag om, at de tjenestemænd i  

 folkeskolen, der pr. 31. marts 1993 er ansat i primærkommunerne, omfattes af  

 en særlig lovgivning.
Lovforslaget indebærer, at den almindelige  

 tjenestemandslovgivning som udgangspunkt vil finde tilsvarende anvendelse for  

 disse tjenestemænd.
Kompetencen til at fastsætte løn- og andre  

 ansættelsesvilkår for disse tjenestemænd overføres dog efter forslaget til  

 vedkommende kommunale myndigheder, og tjenestemændene følger også på en række  

 andre områder de regler, der gælder for tjenestemænd i kommunerne.
 Lovforslaget har i medfør af § 48 i lov om tjenestemænd i staten,  

 folkeskolen og folkekirken været forhandlet med Centralorganisationernes  

 Fællesudvalg, herunder Lærernes Centralorganisation.
Bemærkninger til lovforslagets enkelte bestemmelser Til § 1 Bestemmelsen afgrænser den personkreds, der er omfattet af loven, til  

 tjenestemænd i folkeskolen, der pr. 31. marts 1993 er ansat i  

 primærkommunerne.
Ved tjenestemænd i folkeskolen forstås personer, der er ansat i  

 folkeskolens tjeneste efter reglerne i lov om tjenestemænd i staten,  

 folkeskolen og folkekirken, herunder varigt ansatte tjenestemænd,  

 tjenestemænd ansat på prøve, tjenestemænd ansat på åremål og tjenestemænd,  

 der har tjenestefrihed.
Personer, der er ansat på tilsvarende vilkår som  

 tjenestemænd efter § 58 c i lov om tjenestemænd i staten, folkeskolen og  

 folkekirken, omfattes ligeledes af loven.
Tjenestemænd, der uansøgt overflyttes til en anden stilling i folkeskolen,  

 som de har pligt til at overtage, vil fortsat være omfattet af loven.
Ansatte  

 efter loven, der vender tilbage til en tilbagegangsstilling efter en  

 åremålsansættelse, omfattes ligeledes af loven.
Ansatte efter loven, der efter ansøgning direkte overgår til en  

 tilsvarende eller anden stilling i folkeskolen i samme eller anden  

 primærkommune, vil ligeledes fortsat være omfattet af loven.
Loven finder  

 derimod ikke anvendelse, hvis de pågældende ansættes som kommunale  

 tjenestemænd eller ansættes i Københavns kommunale skolevæsen.
 Det er i den forbindelse forudsat, at der ikke anvendes fornyet  

 prøveansættelse i forbindelse med varigt ansatte tjenestemænds stillingsskift  

 inden for lovens rammer som ovenfor anført.
 For tjenestemænd, som på det tidspunkt, hvorfra loven får virkning, er  

 ansat på prøve, videreføres og afsluttes prøvetjenesten i overensstemmelse  

 med § 6 i lov om tjenestemænd i staten, folkeskolen og folkekirken.
 Kommunernes Landsforening, Frederiksberg Kommune og Lærernes  

 Centralorganisation er enige om, at timelærere, faste vikarer med  

 læreruddannelse og vakancevikarer i folkeskolen i primærkommunerne overgår  

 til overenskomstansættelse på det tidspunkt, hvorfra loven får virkning.
Til § 2 Bestemmelsen fastlægger hovedreglen, hvorefter den almindelige  

 tjenestemandslovgivning finder tilsvarende anvendelse for de tjenestemænd,  

 der er omfattet af loven.
 Bestemmelsen indebærer f.eks., at finansministeren fortsat har kompetencen  

 til at fastsætte regler om udgifter ved varetagelsen af borgerligt eller  

 kommunalt ombud, hel eller delvis standsning af udbetaling af rådighedsløn,  

 lønforskud, lønforskrivning, transport på pension og om ret til  

 tjenestefrihed uden løn til nærmere afgrænsede formål, jf. § 16, stk. 2, §  

 32, stk. 4, § 56 og § 57, stk. 1, i lov om tjenestemænd i staten, folkeskolen  

 og folkekirken, § 33, stk. 2, i lov om tjenestemandspension og § 58 a i lov  

 om tjenestemænd i staten, folkeskolen og folkekirken.
Til § 3 Efter folkeskolelovens § 39 a, stk. 2, nr. 2, træffer kommunalbestyrelsen  

 beslutning om ansættelse og afskedigelse af ledere og lærere.
Uansøgt  

 afskedigelse af en fast ansat leder eller lærer foretages dog efter § 39 a,  

 stk. 5, af undervisnings- og forskningsministeren, bortset fra uansøgt afsked  

 på grund af svagelighed eller ved opnået 70 års alder.
Det foreslås i overensstemmelse hermed, at ansættelse af de tjenestemænd,  

 der er omfattet af loven, foretages af kommunalbestyrelsen.
Sådanne  

 ansættelser kan blive aktuelle ved stillingsskift, jf. bemærkningerne til §§  

 1 og 7.
Det foreslås endvidere, at afskedigelse af de tjenestemænd, der er  

 omfattet af loven, foretages af kommunalbestyrelsen.
Det følger af  

 henvisningerne i forslagets § 11 til § 31, stk. 2, i lov om tjenestemænd i  

 staten, folkeskolen og folkekirken, at der ikke forud for afskedigelsen skal  

 indhentes en udtalelse fra finansministeren om tjenestemandens krav på  

 pension.
Til § 4 Aftaler om løn- og andre ansættelsesvilkår indgås efter reglerne i de  

 kommunale tjenestemandsregulativer.
Bestemmelsen er ikke til hinder for, at  

 de ansatte, der er omfattet af loven, bliver omfattet af de kommunale  

 tillidsrepræsentantregler.
 Bestemmelserne i § 67 i lov om kommunernes styrelse, der vedrører  

 Kommunernes Lønningsnævns kompetence til at godkende bestemmelser om løn- og  

 øvrige ansættelsesforhold for personale i kommunal tjeneste, gælder også for  

 løn- og ansættelsesforhold for de tjenestemænd, der er omfattet af loven.
Bestemmelsen i 2. pkt. vedrører fastsættelse af pligtig  

 afgangsalder og førtidspensionsfradrag.
Denne undtagelse fra bestemmelsen i  

 stk. 1 skal ses på baggrund af disse spørgsmåls økonomiske betydning for  

 staten.
Til § 5 Bestemmelsen vedrører ekstraordinær tjenestefrihed m.v.
 Kommunernes Landsforening og Frederiksberg Kommune har tilkendegivet, at  

 bestemmelsen ikke påtænkes anvendt til at ændre de gældende bestemmelser om  

 vilkår for tjenestefrihed til organisationsarbejde, medmindre der måtte ske  

 ændringer i de regler herom, der gælder for tjenestemænd i staten.
Til § 6 Bestemmelserne vedrører kommunalbestyrelsens kompetence til at træffe  

 afgørelse i konkrete sager.
Afgørelserne træffes inden for rammerne af  

 tjenestemandslovgivningen og de bestemmelser, der er eller bliver fastsat i  

 medfør heraf.
Afgørelser, der beror på en helbredsbedømmelse, træffes efter  

 indhentet udtalelse fra Nævnet for Helbredsbedømmelser i Tjenestemandssager.
 I tilfælde, hvor kommunen bevilger tjenestemænd i folkeskolen medregning  

 af tjenestefrihed i pensionsalderen, skal betalingen herfor, jf.  

 Finansministeriets cirkulære af 18. marts 1992 om kompetencen for ministerier  

 og styrelser til at fastsætte pensionsalder for tjenestemænd i staten,  

 folkeskolen og folkekirken, indbetales til staten.
Til § 7 Det er ikke hensigten, at der som følge af loven skal ændres i de  

 hidtidige ansættelsesområder for de tjenestemænd, der er omfattet af loven.
I  

 den forbindelse opretholdes § 12 i lov om tjenestemænd i staten, folkeskolen  

 og folkekirken, der bl.a. vedrører tjenestemænds pligt til at overtage andre  

 stillinger inden for og uden for ansættelsesområdet.
De opgaver, der er  

 henlagt til Omflytningsnævnet, varetages dog i stedet ved indgåelse af aftale  

 efter reglerne i § 4, 1. pkt.
Til § 8 Bestemmelserne i de gældende kommunale tjenestemandsregulativer om  

 suspension, disciplinærforfølgning og injuriesøgsmål svarer i det væsentlige  

 til bestemmelserne i §§ 19-25 i lov om tjenestemænd i staten, folkeskolen og  

 folkekirken.
Til § 9 Forslaget indebærer, at sager om overtrædelse eller fortolkning af  

 indgåede aftaler m.v. behandles efter reglerne i lov om en kommunal  

 tjenestemandsret, jf. lovbekendtgørelse nr. 451 af 14. juni 1990.
Til § 10 § 53, stk. 1, nr. 2, og § 54 i lov om tjenestemænd i staten, folkeskolen  

 og folkekirken vedrører tjenestemænds kollektive overtrædelser af  

 tjenestepligterne og organisationsansvar.
 Forslaget indebærer, at sådanne sager behandles efter reglerne i lov om en  

 kommunal tjenestemandsret, jf. lovbekendtgørelse nr. 451 af 14. juni 1990.
Til § 11 Bestemmelsen opregner de bestemmelser i lov om tjenestemænd i staten,  

 folkeskolen og folkekirken, der ikke finder anvendelse på den af loven  

 omfattede personkreds.
 For så vidt angår § 33, stk. 3, jf. § 31, stk. 2, i lov om tjenestemænd i  

 staten, folkeskolen og folkekirken gælder således, at der ikke skal indhentes  

 en udtalelse fra finansministeren om en prøveansat tjenestemands eventuelle  

 ret til pension.
 Derimod finder de øvrige henvisninger i § 33, stk. 3, fortsat anvendelse,  

 herunder bestemmelsen om, at samme lovs § 32 om rådighedsløn ikke gælder for  

 tjenestemænd på prøve.
Til § 12 Finansministeren, Kommunernes Landsforening, Københavns Kommune og  

 Frederiksberg Kommune har i forbindelse med kompetenceoverførelsen aftalt en  

 fordeling af pensionsforpligtelserne på folkeskoleområdet.
Aftalen har ikke  

 præjudicerende virkning for andre opgaveomlægninger.
De foreslåede  

 bestemmelser er udformet på grundlag af aftalen.
 Fordelingen går i hovedtræk ud på, at kommunerne betaler  

 pensionsbidrag/pensioner til timelærere og andre lærere, der ansættes af  

 kommunerne fra 1. april 1992, og at staten refunderer kommunerne udgifter til  

 alderspensioner til allerede tjenestemandsansatte lærere, samt aktuelle og  

 opsatte pensioner, herunder opsat pension til timelærerne pr. 31. marts 1993.
Kommunerne betaler en del af de kommende 9 års stigning i  

 pensionsudgifterne.
Beløbet vil være gradvis stigende med 2 procentpoint om  

 året indtil 18 pct., hvorefter det fastlåses i faste priser.
 Kommunernes tilbagebetaling foretages ved modregning i statstilskudet til  

 kommunerne, jf. lov om kommunal udligning og generelle tilskud til kommuner  

 og amtskommuner, § 10.
 Fastsættelsen af de nærmere regler om tilbagebetalingen vil blive overladt  

 til Indenrigsministeriets finansieringsudvalg, der forudsættes at tage hensyn  

 til den refusionsordning, der gælder for Københavns Kommune og Frederiksberg  

 Kommune.
 Det er i øvrigt forudsat, at statens refusion af pensionerne reguleres,  

 hvis der aftales pensionsgivende lønstigninger for tjenestemænd i folkeskolen  

 i primærkommunerne, der afviger fra gennemsnittet for de øvrige offentlige  

 områder.
Kommunerne overtager ansvaret for administrationen af lærernes  

 tjenestemandspensioner.
Det forudsættes, at kommunerne giver  

 Finansministeriet de nødvendige oversigter og oplysninger med henblik på  

 statens budgettering og kontrol af pensionsoptjeningen og  

 pensionsudbetalingen, så længe staten har pensionsforpligtelserne.
I den  

 forbindelse skal hver kommune afgive en liste med navne og personnumre på de  

 tjenestemænd i folkeskolen, der allerede er ansat pr. 1. april 1992, og som  

 staten vil have pensionsforpligtelsen for.
Til § 13 Det foreslås, at loven får virkning fra 1. april 1993, dvs. samme  

 tidspunkt som den foreslåede lov om ændring af lov om tjenestemænd i staten,  

 folkeskolen og folkekirken, lov om åremålsansættelse af tjenestemænd og  

 ansatte på tjenestemandslignende vilkår, lov om folkeskolen og lov om  

 frikommuner.
 Bestemmelsen i § 12, stk. 4, om afholdelse af udgifter til pension får dog  

 efter forslaget virkning for tjenestemænd i folkeskolen, der er ansat 1.  

 april 1992 eller senere.
