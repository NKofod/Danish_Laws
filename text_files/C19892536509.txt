§ 1.  Forsvarets anskaffende myndigheder, civile  

 institutioner og producerende virksomheder skal i tilfælde, hvor der kan være  

 tvivl om tekniske eller merkantile omstændigheder ved en ordres placering eller en produktions iværksættelse, foranledige at sagen gennem Forsvarsministeriet forelægges Forsvarets Materielnævn til udtalelse.
 § 2.  Opstår der spørgsmål om, hvorvidt fremstillingen  

 af materiel eller udvikling af nye materieltyper bør finde sted i Danmark  

 eller i udlandet, kan nedennævnte myndigheder rådføre sig med Industrirådet  

 for at få spørgsmålet yderligere belyst, forinden dette forelægges  

 Materielnævnet.
 Departementschefen i Forsvarsministeriet varetager hvervet som formand for  

 Materielnævnet, der i øvrigt sammensættes med repræsentation fra følgende  

 myndigheder og organisationer:
Forsvarsministeriet, Forsvarskommandoen, Industriministeriet, Direktoratet for Statens Indkøb, Industrirådet og civilindustrien i øvrigt, Arbejderbevægelsens Erhvervsråd.
 Medlemmerne udpeges af Forsvarsministeriet efter indstilling fra de  

 repræsenterede myndigheder og organisationer, idet civilindustriens  

 repræsentanter indstilles af Industrirådet.
 § 3.  Forsvarets Materielnævn henlægges under  

 Forsvarsministeriet.
 § 4.  Departementschefen i Forsvarsministeriet kan i  

 øvrigt tilkalde repræsentanter fra andre myndigheder og virksomheder inden  

 for og uden for forsvarets område til at deltage i nævnets møder.
§ 5.  Forsvarets Materielnævn - følger forsvarets planlægningsvirksomhed vedrørende materieludvikling og  

 materielanskaffelser, - bidrager til at formidle samarbejdet mellem forsvarets myndigheder og  

 civilindustrien, - er rådgivende vedrørende civilindustriens udnyttelse i forsvarets  

 tjeneste, - er rådgivende vedrørende standardisering af materiel i forsvaret, - er rådgivende vedrørende udvikling og anskaffelse af materiel til  

 forsvaret, specielt for så vidt angår spørgsmål om indkøb i udlandet eller  

 udvikling/produktion her i landet.
 Stk. 2.  Materielnævnet afgiver udtalelse om materiel-  

 og indkøbsspørgsmål, som Forsvarsministeriet måtte forelægge for nævnet.
 Stk. 3.  Materielnævnet fastsætter selv sin  

 forretningsorden.
 Stk. 4.  Forsvarsministeriet træffer bestemmelse om  

 udførelse af sekretariatsfunktioner for nævnet.
 § 6.  Kundgørelse for Forsvaret B.11-1978 ophæves.
 P.M.V.
 E.B.
