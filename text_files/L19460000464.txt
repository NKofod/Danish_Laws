Efter at Rigsdagen den 8. Marts d.
A. havde meddelt sit Samtykke til  

 Danmarks Ratifikation af den 9. November 1943 i Washington undertegnede  

 Overenskomst vedrørende de Forenede Nationers Hjælpe- og  

 Genopbygningsforvaltning, har Hans Majestæt Kongen ved Resolution af 13.  

 April d.A. ratificeret nævnte Overenskomst, Hvis Tekst er saalydende:
 Overenskomst vedrørende de Forenede Nationers Hjælpe- og  

 Genopbygningsforvaltning.
 Washington, den 9. November 1943.
De Regeringer eller Myndigheder, hvis  

 behørigt befuldmægtigede Hvis Lande er Medlemmer af de Forenede Nationer, eller har været  

 tilsluttet disse under den nuværende Krig, Og som har besluttet, at der til Befolkningen i ethvert af de Forenede  

 Nationer befriet eller af Fjenden opgivet Omraade umiddelbart efter  

 Befrielsen skal ydes Hjælp og Lindring for dens Lidelser, Levnedsmidler,  

 Klæder og Boliger, Hjælp til Forebyggelse af Epidemier og til Genoprettelse  

 af Sundhedstilstanden, og at der skal træffes de fornødne Foranstaltninger  

 til Hjemsendelse af Fanger og landflygtige Personer og til paatrængende  

 nødvendig Genopgbygning af Landbrugs- og Industriproduktionen samt til  

 Genoprettelse af nødvendige Samfundsfunktioner, Har indgaaet følgende Overenskomst:- Artikel I.
 Herved oprettes de Forenede Nationers Hjælpe- og Genopbygningsforvaltning.
 Artikel II.
 Medlemssakb.
Medlemmer af de Forenede Nationers Hjælpe- og Genopbygningsforvaltning er  

 de Regeringer eller Myndigheder, der underskriver denne Overenskomst, saavel  

 som de Regeringer eller Myndigheder, som efter herom fremsat Anmodning maatte  

 blive optaget ved Raadets Beslutning.
Raadet kan, saafremt det anser det for  

 ønskeligt, bemyndige Centralkomiteen til at optage nye Medlemmer imellem  

 Raadets Samlinger.
 Overalt, hvor Udtrykket »Medlemsstats Regering« forekommer i  

 denne Overenskomst, sigtes der herved til et Medlem af Forvaltningen, enten  

 en Regering eller en anden Myndighed.
 Artikel III.
 Raadet.
1. Hver Medlemsstats Regering udpeger en Repræsentant  

 og de fornødne Stedfortrædere til de Forenede Nationers Hjælpe- og  

 Genopbygningsforvaltnings Raad, hvis Opgave er at fastlægge Retningslinierne  

 for Forvaltningens Arbejde.
Raadet udvælger for hver af sine Samlinger et af  

 sine Medlemmer til at føre Forsædet under Samlingen.
Raadet fastsætter selv  

 sin Forretningsorden.
Saafremt ikke andet er bestemt i nærværende  

 Overenskomst eller vedtaget af Raadet, træffer dette sine Beslutninger ved  

 simpel Stemmeflerhed.
2. Raadet indkaldes af Centralkomiteen til ordinær  

 Samling mindst to Gange aarlig.
Det kan indkaldes til ekstraordinær Samling,  

 naarsomhelst Centralkomiteen maatte anse det for paakrævet, og det skal  

 sammenkaldes inden tredive Dage, saafremt Anmodning derom fremsættes af en  

 Tredjedel af raadets Medlemmer.
 3. Raadets Centralkomite bestaar af Repræsentanterne  

 for Kina, Unionen af socialistiske Sovjetrepubliker, det Forenede Kongerige  

 og Amerikas Forenede Stater samt Generaldirektøren, som fører Forsædet uden  

 at have Stemmeret.
Imellem Raadets Samlinger er Centralkomiteen berettiget til i paatrængende  

 Tilfælde at træffe Beslutninger af principiel Karakter.
Meddelelse om  

 saadanne Beslutninger, der indføres i Centralkomiteens Forhandlingsprotokol,  

 tilstilles omgaaende hver af Medlemsstaternes Regeringer.
Beslutningerne kan  

 optages til fornyet Overvejelse i Raadet under enhver ordinær Samling eller  

 under enhver ekstraordinær Samling, indkaldt i Medfør af Artikel III, Pkt. 2.  

 Saafremt der afholdes Møder af særlig Interesse for en Medlemsstat, skal  

 Centralkomiteen opfordre den paagældende Medlemsstat til at lade sig  

 repræsentere ved Møderne.
Saafremt der afholdes Møder af særlig Interesse med  

 Henblik paa Forsyningsproblemet, skal Centralkomiteen opfordre den  

 Repræsentant, som er Formand i Raadets Forsyningskomite, til at deltage i  

 Møderne.
4. Raaadets Forsyningskomite bestaar af de  

 Raadsmedlemmer eller disses Stedfortrædere, der repræsenterer de  

 Medlemsstater, der maa formodes at ville blive Hovedleverandører af  

 Forsyninger til Hjælpe- og Genopbygningsarbejdet.
Medlemmerne udvælges af  

 Raadet, som i paatrængende Tilfælde kan bemyndige Centralkomiteen til at  

 foretage Udnævnelser imellem Raadets Samlinger, hvilke Udnævnelser er gyldige  

 indtil Raadets næste Samling.
Forsyningskomiteen behandler, udformer og  

 afgiver Indstillinger til Raadet og Centralkomiteen om Retningslinierne med  

 Henblik paa Sikring af de nødvendige Leverancer.
Centralkomiteen holder fra  

 Tid til anden Møde med Forsyningskomiteen til Drøftelse af Principielle  

 Forhold vedrørende Forsyninger.
5. Raadets Europa-Komite bestaar af samtlige de  

 Raadsmedlemmer eller disses Stedfortrædere, der repræsenterer europæiske  

 Medlemsstater, samt saadanne af Raadet udnævnte Medlemmer, der repræsenterer  

 andre Regeringer, som direkte berøres af det europæiske Hjælpe- og  

 Genopbygningsproblem.
Raadet kan i paatrængende Tilfælde bemyndige  

 Centralkomiteen til at foretage disse Udnævnelser mellem Raadets Samlinger,  

 hvilke Udnævnelser er gyldige indtil Raadets næste Samling.
Raadets Komite  

 for det fjerne Østen bestaar af samtlige de Raadsmedlemmer eller disses  

 stedfortrædere, der repræsenterer Medlemsstaters Regeringer inden for det  

 fjernøstlige Omraade samt saadanne af Raadet udnævnte Medlemmer, der  

 repæsenterer andre Regeringer, som direkte berøres af det fjernøstlige  

 Hjælpe- og Genopbygningsproblem; Raadet kan i paatrængende Tilfælde bemyndige  

 Centralkomiteen til at foretage disse Udnævnelser mellem Raadets Samlinger,  

 og saadanne Udnævnelser er gyldige indtil Raadets næste Samling.
De regionale  

 Komiteer sammentræder normalt til Møder inden for deres respektive Omraader.  

 De overvejer og afgiver Indstilling til Raadet og Centralkomiteen om  

 Retningslinierne med Hensyn til Hjælpe- og Genopbygningsarbejder inden for  

 deres respektive Omraader.
Raadets Europakomite træder i Stedet for den  

 Interallierede Komite for Efterkrigshjælp til Europa, som blev oprettet i  

 London den 24. September 1941, og dennes Arkiver stilles til Raadighed for  

 Europakomiteen.
6. Raadet opretter saadanne andre staaende regionale  

 Komiteer, som maatte findes paakrævet.
Med Hensyn til disse Komiteers  

 Funktioner og Fremgangsmaaden ved Udnævnelsen af deres Medlemmer gælder de i  

 Artikel III, Pkt. 5, vedrørende Raadets Komiteer for henholdsvis Europa og  

 den fjerne Østen omhandlede Regler.Raadet opretter ogsaa saadanne andre  

 staaende Komiteer, hvis raadgivende Bistand maatte anses for ønskelig saavel  

 for Raadet som - mellem Raadets Samlinger - for Centralkomiteen.
I de  

 Staaende tekniske Komiteer, som maatte blive nedsat med Henblik paa særlige  

 Spørgsmaal, saasom Ernæring, Sundhedsvæsen, Landbrug, Transportvæsen, kan  

 Medlemmerne enten være Raadsmedlemmer eller Stedfortrædere udpegede af disse  

 under Hensyntagen til deres særlige Sagkundskab inden for deres respektive  

 Arbejdsomraader.
Medlemmerne udnævnes af Raadet, som kan bemyndige  

 Centralkomiteen til i paatrængende Tilfælde imellem Raadets Samlinger at  

 foretage Udnævnelser med Gyldighed indtil Raadets næste Samling.
De staaende  

 tekniske Komiteer skal efter Samraad med de regionale Komiteer - hvis disse  

 sidste maatte ønske det - oprette Underkomiteer som raadgivende Organer for  

 de regionale Komiteer.
 7. Raads- og Komitemedlemmernes Rejse- og andre Udlæg  

 afholdes af de Regeringer, de repræsenterer.
 8. Alle Beretninger og Indstillinger fra Raadets  

 Komiteer tilstilles Generaldirektøren for at blive bragt til Raadets og  

 Centralkomiteens Kundskab gennem det i Medfør af Artikel IV, Pkt. 4,  

 oprettede Sekretariat.
 Artikel IV.
 Generaldirektøren.
 1. Den udøvende Myndighed inden for De Forenede  

 Nationers Hjælpe- og Genopbygningsforvaltning indehaves af Generaldirektøren,  

 der udnævnes af Raadet efter eenstemmig Indstilling af Centralkomiteen.  

 Generaldirektøren kan afsættes af Raadet efter eenstemmig Indstilling af  

 Centralkomiteen.
2. Generaldirektøren har uinskrænket Myndighed til,  

 inden for de Grænser, der fastsættes af de til Raadighed staaende Midler og  

 de af Raadet eller dets Centralkomite fastlagte Retningslinier, at gennemføre  

 de i Artikel I, Pkt. 2 (a) omhandlede Hjælpeforanstaltninger.
Umiddelbart  

 efter Tiltrædelsen af sit Embede skal han sammen med De Forenede Nationers  

 militære og andre kompetente Myndigheder udarbejde Planer for øjeblikkelig  

 Nødhjælp til Civilbefolkningen i de af de Forenede Nationers væbnede Styrker  

 besatte Omraader, drage Omsorg for Fremskaffelse og Oplagring af de  

 nødvendige Forsyninger og oprette eller udpege de til dette Formaal  

 paakrævede Nødhjælpsorganisationer.
Under sin Virksomhed med Hensyn til  

 Fremskaffelse, Transport og Fordeling af Forsyninger og andre Ydelser skal  

 Generaldirektøren og hans Repræsentanter raadføre sig og samarbejde med de  

 Forenede Nationers kompetente Myndigheder og overalt, hvor det er muligt,  

 gøre Brug af de af disse Myndigheder til Raadighed stillede Hjælpemidler.  

 Frivillige udenlandske Hjælpeinstitutioner maa ikke uden Generaldirektørens  

 Samtykke og Kontrol udfolde nogen Virksomhed inden for et Omraade, der  

 modtager Støtte fra Forvaltningen.
Generaldirektørens Beføjelser og Pligter  

 er underkastet de i Artikel VII omhandlede Begrænsninger.
 3. Det paahviler ligeledes Generaldirektøren at  

 organisere og lede de i Artikel I, Pkt. 2 (b) og 2 (c) nævnte Funktioner.
4. Generaldirektøren udnævner de efter hans Skøn  

 nødvendige Vice-Generaldirektører, Tjenestemænd, sagkyndige og andet  

 Personale ved sit Hovedkontor og andetsteds, herunder Delegationer for  

 Arbejde i Marken, og kan i det Omfang, han maatte finde det hensigtsmæssigt,  

 til disse overdrage sine Beføjelser.
Generaldirektøren, eller efter hans  

 Bemyndigelse Vice-Generaldirektørerne, opretter, forsaavidt Raadet og dets  

 Komiteer, herunder de regionale Komiteer og Underkomiteer, finder det  

 paakrævet, Sekretariater, ansætter Personale og anskaffer de nødvendige  

 Hjælpemidler.
De Vice-Generaldirektører, til hvem der maatte blive overdraget  

 særlige Funktioner inden for et givet Omraade, skal saavidt muligt overvære  

 de staaende regionale Komiteers Møder og holde dem underrettet om Hjælpe- og  

 Genopbygningsvirksomheden inden for det paagældende Omraade.
5. Generaldirektøren indgiver periodiske Beretninger  

 til Centralkomiteen og til Raadet angaaende Forvaltningens Virksomhed.  

 Beretningerne offentliggøres, bortset fra de Dele heraf, som Centralkomiteen  

 i De Forenede Nationers Interesse maatte finde det nødvendigt at behandle  

 fortroligt.
Hvis en Beretning berører en Medlemsstats Interesser paa en  

 saadan Maade, at det maa anses for tvivlsomt, om den bør offentliggøres,  

 afæskes vedkommende Medlemsstats Regering en Udtalelse angaaende Spørgsmaalet  

 om Offentliggørelse.
Generaldirektøren lader ligeledes udarbejde periodiske  

 Beretninger om Forvaltningens Virksomhed inden for de enkelte Områder, hvilke  

 Beretninger, ledsaget af hans Bemærkninger, vil være at tilstille Raadet,  

 Centralkomiteen og de paagældende regionale Komiteer.
 Artikel V.
 Forsyninger og Hjælpekilder.
1. Hver Medlemsstats Regering vil i den Udstrækning,  

 Bemyndigelse gives af dens forfatningsmæssige Organer, yde Bidrag til  

 Forvaltningen med Henblik paa Gennemførelsen af de i Artikel I, Pkt. 2 (a)  

 nævnte Formaal.
Størrelsen og Arten af hver enkelt Medlemsstatts Bidrag vil  

 til enhver Tid være at fastsætte af dennes kompetente forfatningsmæssige  

 Organer.
For alle de af Forvaltningen saaledes modtagne Bidrag vil der være  

 at aflægge Regnskab.
 2. Generaldirektøren skal, af Hensyn til eventuelle  

 fremtidige Behov, have Overblik over de Forsyninger og Hjælpemidler, som  

 Medlemsstaternes Regeringer har stillet til Raadighed, og foretage de  

 fornødne Henvendelser til disse for at sikre de yderligere Forsyninger og  

 Hjælpekilder, som maatte anses for paakrævet.
 3. Indkøb, der under Krigen foretages af en  

 Medlemsstats Regering uden for dens Landomraade i Hjælpe- og  

 Genopbygningsøjemed, maa kun finde Sted efter Samraad med Generaldirektøren  

 og skal, saavidt gørligt, udføres gennem det paagældende kompetente Organ  

 under De Forenede Nationer.
 Artikel VI.
 Administrationsomkostninger.
Generaldirektøren forelægger Raadet et Aarsbudget og fra Tid til anden  

 eventuelt paakrævede Tillægsbudgetter til Dækning af Forvaltningens  

 nødvendige Udgifter.
Naar et Budget er godkendt af Raadet, paalignes det  

 samlede, godkendte Beløb Medlemsstaternes Regeringer i et af Raadet nærmere  

 fastsat Forhold.
Hver Regering forpligter sig til, saa hurtigt dens  

 forfatningsmæssige Praksis tillader det, til Forvaltningen at indbetale sin  

 saaledes fastsatte Andel i Administrationsudgifterne.
 Artikel VII.
Saalænge der i et givet Omraade foregaar Fjendtligheder eller paa anden  

 Maade gør sig militære Hensyn gældende, maa Forvaltningen og dens  

 Generaldirektør, uanset Bestemmelserne i nærværende Overenskomst, kun udøve  

 Virksomhed i det paagældende Omraade med den derværende militære  

 Overkommandos Samtykke og under den Kontrol, som Overkommandoen maatte finde  

 nødvendig.
Afgørelsen af, hvorvidt der i et givet Omraade foregaar  

 Fjendtligheder eller gør sig militære Hensyn gældende, træffes af vedkommende  

 militære Øverstbefalende.
 Artikel VIII.
 Ændringer.
 Denne Overenskomsts Bestemmelser kan ændres paa følgende Maade:
 Artikel IX.
 Ikrafttræden.
 Denne Overenskomst træder for alle Signatarmagternes Vedkommende i Kraft  

 den Dag, den underskrives af den paagældende Signatarmagt, med mindre denne  

 har taget udtrykkeligt Forbehold.
 Artikel X.
 Udmeldelse.
 Enhver Medlemsstats Regering kan naarsomhelst efter 6 Maaneders Forløb,  

 regnet fra det Tidspunkt, da Overenskomsten traadte i Kraft for den  

 paagældende Regerings Vedkommende, opsige sit Medlemsskab af Forvaltningen.  

 Opsigelsen faar Gyldighed 12 Maaneder efter, at den er meddelt  

 Generaldirektøren, forudsat at den paagældende Medlemsstats Regering ved  

 Udløbet af denne Frist har opfyldt alle de finansielle, forsyningsmæssige  

 eller andre materielle Forpligtelser, som den maatte have paataget sig.
 Udfærdiget i Washington den niende November Nittenhundrede og Treogfyrre,  

 affattes paa det Engelske Sprog; Originalen vil være at deponere i Amerikas  

 Forenede Staters Udenrigsministeriums Arkiv, medens bekræftede Genparter af  

 Amerikas Forenede Staters Regering vil være at tilstille hver af de  

 Regeringer og andre Myndigheder, paa hvis Vegne denne Overenskomst er  

 underskrevet.
Ved kgl.
Resolution af 11. Juni 1945 blev den danske Gesandt i Washington  

 bemyndiget til under sædvanligt Ratifikationsforbehold at søge Danmark  

 optaget som Medlem af de Forenede Nationers Hjælpe- og  

 Genopbygningsforvaltning.
Den 8. August s.A. blev Optagelsen eenstemmigt  

 godkendt af Organisationens 3. Raadsmøde i London.
 Følgende Lande har til Dato underskrevet Overenskomsten:
Australien Belgien Bolivia Brasilien Den Hviderussiske socialistiske Sovjetrepublik Canada Chile Kina Columbia Costa Rica Cuba Czekoslovakiet Danmark Den Dominikanske Republik Ecuador Ægypten Salvador Abessinien Frankrig Grækenland Guetemala Haiti Honduras Island Indien Iran Irak Liberia Luxembourg Mexico Nedelandene New Zealand Nicaragua Norge Panama Paraguay Peru Philippinerne Polen Den Sydafrikanske Union Tyrkiet Den Ukrainiske socialistiske Sovjetrepublik Unionen af socialistiske Sovjetrepubliker Det Forenede Kongerige Storbritannien og Nordirland Amerikas Forenede Stater Uruguay Venezuela Jugoslavien Hvilket herved bringes til almindeligt Kundskab.
 Udenrigsministeriet, den 14. Maj 1946.
