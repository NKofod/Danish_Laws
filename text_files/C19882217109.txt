Kapitel I: Virksomheden § 1.  Undervisningsministeriet har ved en fusion af de  

 regionale edb-centre ved Københavns Universitet, Danmarks tekniske Højskole  

 og Aarhus Universitet pr. 1. februar 1985 etableret et landsdækkende  

 edb-center for forskning og uddannelse.
Centret har fra 1. januar 1988 status  

 som statsvirksomhed under undervisningsministeriet.
 Stk. 2.  Centrets navn er: UNI.C, Danmarks edb-center  

 for forskning og uddannelse.
Kapitel II: Formål og virke § 2.  Centret har til opgave at stille edb-kapacitet  

 og -faciliteter af international standard samt viden om anvendelse af edb i  

 forbindelse med forskning/udvikling og uddannelse til rådighed for primære  

 såvel som andre statslige, ikke-statslige og private brugere.
Centret kan  

 gennemføre aktiviteter, f.eks. udviklingsopgaver, kursus- og service-  

 virksomhed, der fremmer dette formål.
 Stk. 2.  Den i § 3 nævnte brugerkreds kan endvidere  

 anvende centrets ressourcer ved løsning af opgaver i forbindelse med  

 administration, herunder biblioteks-, informations- og dokumentationsopgaver.
 Stk. 3.  Centret kan i øvrigt gennemføre  

 samarbejdsprojekter med offentlige myndigheder/institutioner og private  

 organisationer/virksomheder såvel nationalt som internationalt med henblik på  

 udnyttelse af centrets viden og faciliteter til opgaver af udviklingsmæssig  

 karakter og/eller opgaver, som behøver specielle faciliteter eller  

 driftsformer, som er tilgængelige ved centret.
 § 3.  Centrets primære brugerkreds omfatter statslige  

 institutioner for forskning og videregående uddannelse.
Kapitel III: Økonomi § 4.  Centret er omfattet af de for statsvirksomheder  

 gældende regler.
 § 5.  Prissætning af centrets ydelser foretages af  

 direktøren og godkendes af bestyrelsen.
Kapitel IV: Repræsentantskab § 6.  For at fremme kommunikationen og formidle viden  

 om centrets aktiviteter samt for at sikre brugerne indflydelse på centrets  

 samlede udvikling og drift nedsættes et repræsentantskab med følgende  

 opgaver:
 - Valg af 6 af bestyrelsens 11 medlemmer, jfr. § 13.
 - Rådgivning af bestyrelsen gennem drøftelse af overordnede, generelle og  

 principielle spørgsmål i relation til centrets udvikling og drift.
 § 7.  Repræsentantskabets sammensætning:
Stk. 2.  For hvert af de under b-e i stk. 1 udpegede  

 medlemmer udpeges endvidere en personlig suppleant.
Direktøren drager omsorg  

 for, at de udpegningsberettigede udpeger medlemmer/suppleanter.
§ 8.  Udpegningsret, jfr. § 7, stk. 1. pkt. b),  

 meddeles af undervisningsministeriet efter indstilling fra bestyrelsen.
For  

 at en institution kan opnå udpegningsret kræves et faktisk  

 brugertilhørsforhold til centret.
 Stk. 2.  Senest 3 måneder før en funktionsperiodes udløb  

 afgiver direktøren forslag til bestyrelsen om sammensætningen af  

 repræsentantskabet, jfr. stk. 1.
 § 9  Som formand for repræsentantskabet fungerer  

 bestyrelsens formand.
§ 10.  Repræsentantskabet afholder ordinært møde hvert  

 år i september.
Væsentlige anliggender, der ønskes drøftet ved et ordinært  

 møde, skal fremgå af den udsendte dagsorden.
Medlemmer, der ønsker et bestemt  

 emne optaget på dagsordenen, må senest 2 uger før mødets afholdelse  

 skriftligt fremsætte begæring herom over for bestyrelsen.
 Stk. 2.  Ekstraordinære repræsentantskabsmøder kan  

 afholdes, såfremt bestyrelsen eller direktøren skønner det ønskeligt, og skal  

 afholdes, når mindst 1/3 af medlemmerne skriftligt fremsætter begæring herom  

 over for bestyrelsen med angivelse af, hvilke emner der ønskes optaget på  

 dagsordenen.
Stk. 3.  Repræsentantskabet indkaldes af formanden  

 senest 3 uger før mødets afholdelse.
Dagsorden udsendes senest 1 uge før  

 mødets afholdelse.
Kun sager optaget på dagsordenen kan bringes til afgørelse  

 på mødet.
Dagsordenen tilsendes endvidere direktøren.
 Stk. 4.  Der udfærdiges referat af  

 repræsentantskabsmøder, og dette udsendes til medlemmerne samt direktøren.
 Stk. 5.  Repræsentantskabets møde ledes af formanden.
 Stk. 6.  I repræsentantskabets møder deltager direktøren  

 samt centrets chefer.
 Stk. 7.  Centret varetager repræsentantskabets  

 sekretariatsforretninger.
 § 11.  Repræsentantskabet er beslutningsdygtigt, når  

 mindst halvdelen af medlemmerne er tilstede.
Stk. 2.  Beslutningen træffes ved simpelt stemmeflertal,  

 idet hvert repræsentantskabsmedlem eller dennes suppleant har een stemme.
Ved  

 stemmelighed er formandens stemme afgørende.
Såfremt formanden skønner det,  

 eller 1/3 af repræsentantskabets medlemmer ønsker det, skal skriftlig  

 afstemning finde sted.
 § 12.  Valg af medlemmer til bestyrelsen finder sted  

 som adskilte valg ved skriftlig afstemning på repræsentantskabets ordinære  

 møde, idet der vælges medlemmer fra hver af nedennævnte grupperinger således:
Stk. 2.  Repræsentantskabets medlemmer kan bringe  

 kandidater, såvel inden som uden for repræsentantskabets personkreds i  

 forslag ved skriftligt at anmelde disse til bestyrelsens formand senest 2  

 uger før repræsentantskabsmødets afholdelse.
For den i stk. 1 under e)  

 anførte gruppe er kandidatkredsen dog begrænset til de af planlægningsrådet  

 for forskningen udpegede medlemmer til repræsentantskabet.
Anmeldelsen skal  

 tillige være underskrevet af kandidaten som accept af, at denne er villig til  

 at modtage valg.
Genvalg kan finde sted.
Senest 1 uge før  

 repræsentantskabsmødets afholdelse udsendes kandidatlister til  

 repræsentantskabets medlemmer.
 Stk. 3.  Såfremt der til en ledig bestyrelsesplads kun  

 opstilles een kandidat bortfalder valghandlingen, og den pågældende betragtes  

 som valgt.
Stk. 4.  Selve valghandlingen foregår ved, at hvert  

 tilstedeværende medlem eller dennes suppleant får udleveret een stemmeseddel  

 for hvert valg, der skal afholdes, med kandidatnavne og  

 institutionstilhørsforhold påført.
Stemmesedlen udfyldes med et kryds ud for  

 den kandidat, der ønskes valgt.
Stemmesedlen er kun gyldig, såfremt den  

 overholder det foran beskrevne.
For hver kandidat sammentælles antallet af  

 stemmer, og kandidaten med flest stemmer er valgt.
Opnår flere kandidater  

 samme antal stemmer, foretages omvalg blandt disse på den ovenfor anførte  

 måde.
Ved fortsat stemmelighed mellem flere kandidater afgøres valget ved  

 lodtrækning.
Kapitel V.
Bestyrelse § 13.  Undervisningsministeriet beskikker en  

 bestyrelse på 11 medlemmer således:
 Bestyrelsens medlemmer beskikkes for en periode af 3 år.
 Stk. 2.  Ved nyvalg eller -udpegning til en  

 bestyrelsesplads, der bliver ledig inden for en funktionsperiode, gælder  

 valget indtil funktionsperiodens udløb.
 Stk. 3.  Bestyrelsens formand og næstformand udpeges af  

 undervisningsministeriet blandt de i stk. 1 under a) og b) nævnte medlemmer  

 efter indstilling fra bestyrelsen.
§ 14.  Bestyrelsen har til opgave, inden for rammerne  

 af de af undervisningministeriets fastsatte retningslinier, - at fastlægge retningslinier for centrets udbygning og drift herunder  

 dets driftsstrategi og prispolitik samt aktivitetsniveau, - at fastlægge rammer for centrets udgifts- og indtægtsbudget,  

 produktionsmål og ressourcefordeling mellem brugerkategorier, - at godkende centrets organisation, normering, budget, udbygning for så  

 vidt angår både infrastrukturen og generel kapacitet/basale faciliteter samt  

 specielle services/faciliteter og driftsformer, - at godkende aktivitetsplaner, herunder arbejdsprogrammer for udviklings-  

 og samarbejdsprojekter samt fordelingen af ressourcer mellem drifts- og  

 brugerservicemæssige opgaver og projekter.
- indstille om meddelelse af udpegningsret til repræsentantskabet, - indstille om besættelse af stillingen som direktør og godkende  

 direktørens ansættelser af chefer.
 Stk. 2.  Bestyrelsen påser, at fastlagte retningslinier  

 overholdes, og godkendte planer realiseres.
§ 15.  Bestyrelsen indkaldes af formanden mindst een  

 gang hvert kvartal.
Herudover indkaldes bestyrelsen, når formanden,  

 direktøren eller tre af bestyrelsens medlemmer ønsker det.
 Stk. 2.  Ethvert bestyrelsesmedlem samt direktøren har  

 ret til at få optaget sager på dagsordenen.
Stk. 3.  Dagsordenen skal udsendes senest 1 uge før  

 mødets afholdelse.
Sager, der ønskes behandlet på bestyrelsesmødet, skal  

 fremgå af den udsendte dagsorden.
Kun sager, der er optaget på dagsordenen,  

 kan bringes til afgørelse på mødet.
 Stk. 4.  Der føres beslutningsprotokol over bestyrelsens  

 møder, og udskrift af denne udsendes til bestyrelsens medlemmer samt  

 direktøren efter hvert møde.
 Stk. 5.  Direktøren deltager i bestyrelsens møder.
 Stk. 6.  Centret varetager bestyrelsens  

 sekretariatsforretninger.
 § 16.  Bestyrelsen er beslutningsdygtig, når mindst 6  

 medlemmer er til stede, hvoraf den ene er formanden eller næstformanden.
Stk. 2.  Beslutninger træffes ved simpelt stemmeflertal,  

 idet hvert bestyrelsesmedlem har een stemme.
Ved stemmelighed er formandens  

 stemme afgørende.
Såfremt tre af bestyrelsens medlemmer ønsker det, skal  

 skriftlig afstemning finde sted.
 Stk. 4.  Bestyrelsen fastsætter i øvrigt selv sin  

 forretningsorden.
Kapitel VI: Direktion § 17.  Centrets ledelse varetages af direktøren.  

 Bestyrelsen afgiver indstilling til undervisningsministeriet om besættelse af  

 stillingen.
 Stk. 2.  Direktøren har ansvaret for centrets samlede  

 udvikling og drift over for bestyrelsen og undervisningsministeriet.
 § 18.  Til støtte i den daglige ledelse af centret har  

 direktøren et antal chefer.
 Stk. 2.  Direktøren ansætter og afskediger chefer efter  

 godkendelse fra bestyrelsen.
 § 19.  Centrets øvrige medarbejdere ansættes og  

 afskediges af direktøren.
 § 20.  Direktør og chefer kan ikke vælges som  

 medlemmer af bestyrelsen.
Kapitel VII: Samarbejdsforhold § 21.  Samarbejdet mellem ledelse og medarbejderne  

 sker i overensstemmelse med det for statens virksomheder og institutioner  

 gældende cirkulære om samarbejde og samarbejdsudvalg.
Kapitel VIII: Ikrafttrædelse og ændringer § 22.  Nærværende vedtægt træder i kraft ved  

 undervisningsministeriet stadfæstelse.
 Stk. 2.  Bestyrelsen kan fremsætte forslag til ændring  

 af centrets statut, som forelægges repræsentantskabet og skal godkendes af  

 undervisningsministeriet. Ændringer kan endvidere foretages af  

 undervisningsministeriet, for så vidt angår kapitlerne II, IV og V dog først  

 efter høring i bestyrelsen.
Kapitel IX: Overgangsbestemmelser § 23.  Centrets direktion udgøres af en ledende  

 direktør udpeget af Undervisningsministeriet samt en salgs- &  

 marketingdirektør og en teknisk direktør.
Sidstnævnte to stillinger nedlægges  

 ved ledighed.
 Stk. 2.  Den ledende direktør forstår og leder  

 direktionens arbejde samt har ansvaret for centrets samlede udvikling og  

 drift over for bestyrelsen/undervisningsministeriet.
 Stk. 3.  Direktionens medlemmer deltager i bestyrelsens  

 og repræsentantskabets møder.
 § 24.  Nuværende medlemmer af centrets bestyrelse  

 fortsætter deres respektive beskikkelsesperioder ud.
 Stk. 2.  Den f.t. gældende udpegningsret af medlemmer  

 til centrets repræsentantskab forlænges indtil udgangen af 1988.
 Undervisningsministeriet, Direktoratet for de Videregående Uddannelser den  

 25. august 1988.
 P.d.v.
