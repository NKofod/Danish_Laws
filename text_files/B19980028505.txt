 I medfør af § 11b og § 28, stk. 5, i lov om kvalitetskontrol med fisk og  

 fiskevarer, jf. lovbekendtgørelse nr. 649 af 4. august 1993, og efter  

 bemyndigelse fra ministeren for fødevarer, landbrug og fiskeri fastsættes:
 § 1.  Bekendtgørelsen omhandler indførsel i Danmark af  

 fiskevarer med oprindelse i Kina, Malaysia og Tyrkiet samt med oprindelse i  

 eller afsendt fra Kenya, Mozambique, Tanzania og Uganda.
 Stk. 2.  Ved ferske fiskevarer forstås i denne  

 bekendtgørelse levende, kølede og isede, dog ikke frosne, fiskevarer.
 § 2.  Det er forbudt her til landet at indføre  

 fiskevarer i enhver form fra følgende virksomhed i Malaysia: Sea Master  

 Trading, Penang, kode nr. 12.
 § 3.  Det er forbudt her til landet at indføre  

 fiskevarer i enhver form fra følgende virksomhed i Tyrkiet: Dardanelos  

 Onentas Gida Sanayias, kode nr. 181.
 § 4.  Det er forbudt her til landet at indføre ferske  

 fiskevarer med oprindelse i Kina samt med oprindelse i eller afsendt fra  

 Kenya, Mozambique, Tanzania og Uganda.
 Stk. 2.  Det er ligeledes forbudt her til landet at  

 indføre fiskevarer i enhver form fra følgende virksomheder i Kina:
 § 5.  Efter en stikprøveplan, der udarbejdes af  

 Veterinær- og Fødevaredirektoratet, skal prøver af partier af frosne eller  

 forarbejdede fiskevarer, bortset fra steriliserede varer, med oprindelse i  

 Kina, bortset fra de i § 4, stk. 2 nævnte virksomheder, samt prøver af  

 partier af frosne eller forarbejdede fiskevarer, bortset fra steriliserede  

 varer, med oprindelse i eller afsendt fra Kenya, Mozambique, Tanzania og  

 Uganda underkastes en mikrobiologisk undersøgelse for at sikre, at de  

 pågældende varer ikke indebærer nogen risiko for menneskers sundhed.
 Stk. 2.  Prøverne undersøges særligt med henblik på  

 påvisning af salmonella (alle prøver), Vibrio cholerae (alle prøver  

 fra partier med oprindelse i Kina, samt alle prøver af frosne fiskevarer fra  

 partier med oprindelse i eller afsendt fra Kenya, Mozambique, Tanzania og  

 Uganda), og Vibrio parahaemolyticus (alle prøver fra partier med  

 oprindelse i Kina, samt (for produkter fra havet) prøver af frosne fiskevarer  

 fra partier med oprindelse i eller afsendt fra Kenya, Mozambique, Tanzania og  

 Uganda).
 Stk. 3.  Prøveudtagningen skal foretages på godkendte  

 grænsekontrolsteder her i landet, og partierne må ikke tages i anvendelse  

 eller omsættes førend grænsedyrlægen eller fiskeriinspektøren har meddelt  

 tilladelse til frigivelse fra grænsekontrolstedet.
 § 6.  § 5, stk. 1 gælder ikke for fiskevarer fra  

 Kenya, Mozambique, Tanzania og Uganda, der fanges, fryses og emballeres  

 definitivt til havs og landes direkte her til landet.
 § 7.  Overtrædelse af §§ 2-4 eller § 5, stk. 3,  

 straffes med bøde eller hæfte.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8.  Bekendtgørelsen træder i kraft den 23. maj 1998.
 Stk. 2.  Bekendtgørelse nr. 157 af 4. marts 1998  

 ophæves.
Veterinær- og Fødevaredirektoratet, den  

 14. maj 1998 Ole Kopp Christensen / Erik Engelst Petersen (* 1) Bekendtgørelsen indeholder bestemmelser, der gennemfører  

 Kommissionens beslutning nr. 97/368, EF Tidende 1997 L 156 s. 57, senest  

 ændret ved Kommissionens beslutning nr. 98/321, EF-Tidende 1998 L 140 s. 17,  

 Kommissionens beslutning nr. 97/518, EF-Tidende 1997 L 214 s. 55,  

 Kommissionens beslutning nr. 97/806, EF-Tidende 1997 L 330 s. 21, som  

 berigtiget i EF-Tidende 1998 L 28 s. 46 og Kommissionens beslutning nr.  

 98/84, EF-Tidende 1998 L 15 s. 43.
