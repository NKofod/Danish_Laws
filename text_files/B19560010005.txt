 I medfør af §§ 10, 51, stk. 1 og 52, stk. 7, i færdsleslov nr. 153 af 24.  

 maj 1955 fastsættes herved følgende ændringer i justitsministeriets  

 bekendtgørelse nr. 198 af 24. juni 1955 om køretøjers indretning og udstyr.
 Bekendtgørelsens § 20.
 Stk. 4: Pkt. 5 (sidste punktum) affattes således:
 Retningsvisere skal opfylde kravene i § 6, dog at forreste og bageste  

 blinklys ikke kræves, såfremt der på hver side af traktoren anbringes 2  

 sideblinklys, der viser hvidt, gulligt eller orangefarvet lys fremefter og  

 rødt eller orangefarvet lys bagud, er adskilt med uigennemskinnelig skillevæg  

 og iøvrigt opfylder kravene til sideblinklys.
 Som nyt punktum tilføjes:
 Stoplygte og førerspejl skal opfylde kravene i §§ 7 og 8, stk. 5, 1. pkt.
 Bekendtgørelsens § 27.
 Paragraffen affattes således:
 Stk. 1.  Lastmotorvogn, der medfører påhængsvogn eller  

 sættevogn, kranvogne og andre motorkøretøjer, der jævnligt anvendes til  

 slæbning af andet motorkøretøj, samt personmotorvogn, der medfører  

 påhængsvogn, som er bredere en personmotorvognen, skal ved højre forhjørne  

 være forsynet med en afmærkning, der set skråt bagfra tydeligt tilkendegiver,  

 at motorvognen medfører påhængsvogn eller sættevogn eller slæber et andet  

 køretøj.
Stk. 2.  Afmærkningen skal bestå af et lodretstående  

 aflangt skilt, der på motorvogne, hvis tilladte totalvægt overstiger 3 500  

 kg, skal være mindst 40 cm højt og 10 cm bredt og på andre motorvogne mindst  

 25 cm højt og 6 cm bredt.
Skiltet skal være forsynet med teksten  

 »Påhæng« i tydelige røde bogstaver, anbragt under hinanden og på  

 hvid bund.
Det skal være forsynet med en smal yderkant i samme røde farve som  

 bogstaverne.
 Stk. 3.  Afmærkningen skal fjernes, tildækkes eller  

 drejes således, at teksten vender ind mod vognens side, når påhængsvogn eller  

 sættevogn ikke medføres.
 Bekendtgørelsens § 38.
 Som nyt punktum til stk. 1 tilføjes:
 Dens styr må højst være 70 cm bredt.
 Bekendtgørelsens § 39.
 Som nyt stk. 3 tilføjes:
 Til cykel med hjælpemotor må ikke kobles side- eller påhængsvogn.
 Bekendtgørelsens § 45.
 Til stk. 6 tilføjes som nyt punktum:
 Bevægelige refleksanordninger til cykler kan dog være mærket på anden af  

 udvalget godkendt måde.
 Bestemmelserne i §§ 27 og 38, således som de er ændret ved nærværende  

 bekendtgørelse, træder først i kraft den 1. april 1957.
 Den i § 27 omhandlede afmærkning kan dog også inden nævnte dato udføres  

 som foreskrevet i denne bekendtgørelse.
 Justitsministeriet, den 20. april 1956.
Hans Hækkerup /Mogens Grau.
