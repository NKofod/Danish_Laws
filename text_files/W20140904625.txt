Pressenævnets kendelse i sag nr. 13-70-00515 Resumé Ekstra Bladet skrev, at der var fundet svinekød i kebab.
Forsiden lød: Ny kødskandale: Gris i næsten hver anden shawarma sammen med Dit svin kom ut af min kebab.
Inden artiklen blev offentliggjort havde Ekstra Bladet fået lavet nogle vejledende testresultater på en lille kødprøve fra grossistens kunde.
Grossisten klagede over artiklen, og Pressenævnet påpeger, at det havde været bedre i forhold til god presseskik, hvis testen ikke kun var vejledende.
 Pressenævnets begrundelse og afgørelse:
 Det følger af de vejledende regler for god presseskik, at overskrifter og mellemrubrikker i form og indhold skal have dækning i den pågældende artikel, jf. punkt A.6.
Pressenævnet finder, at såvel forsiden Svin kom ut af min butik og underrubrikken Store problemer har dækning i avisens artikel.
Underrubrikken må således ses som en henvisning til citatet fra næstformanden i organisationen Danish Halal, der er citeret for der er store problemer på det her område.
Det følger videre af de vejledende regler for god presseskik, at det er massemediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives, er korrekte, herunder ved forelæggelse for den, som eventuelt kan være krænket, jf. punkt A.1 og A.3.
Ekstra Bladet har fremlagt et testresultat for kebabkød købt hos Kebab King, der aftager kød fra Tayyib Food ApS.
Testen påviser en forekomst af svine-DNA.
Pressenævnet har ikke mulighed for at vurdere, om den fremlagte test er korrekt gennemført, herunder om det stammer fra Kebab King.
Klager har oplyst, at leverandøren, Tayyib Food ApS, har fået gennemført tests i Sverige, ligesom Fødevarestyrelsen har udtaget prøver, der ikke viste forekomster af svine-DNA.
Klager har ikke fremlagt disse tests for Pressenævnet.
Sådan som sagen foreligger oplyst, har Ekstra Bladet ikke fremlagt dokumentation for den procentuelle forekomst af svine-DNA i testen vedrørende klagers kød.
Det fremlagte testcertifikat dokumenterer, at der er påvist en forekomst over detektionsgrænsen (den laveste værdi, hvor der kan konstateres en forekomst). Nævnet kan derfor heller ikke tage stilling til, hvorvidt forekomsten af svine-DNA  som oplyst i avisen  er en procent.
Nævnet tager derfor ikke stilling til disse forhold.
Nævnet bemærker dog, at laboratoriet i analysecertifikatet skriver, at analyseresultatet må anses for vejledende grundet meget lidt prøvemateriale [mængden af kød].
På den baggrund antages det, at denne type tests sædvanligvis gennemføres med større mængder kød for at sikre testens rigtighed.
Det ville derfor have været bedst i overensstemmelse med god presseskik, om Ekstra Bladet havde indhentet en test, der ikke kun var vejledende.
 Pressenævnet finder, at oplysningen om, at der er fundet svine-DNA i kebabkød hos Kebab King, der får leveret kød fra Tayyib Food ApS, kan være meget skadelig, krænkende eller virke agtelsesforringende for Tayyib Food ApS, hvorfor oplysningen har skullet efterprøves i særlig grad inden offentliggørelsen.
Ekstra Bladet var i telefonisk kontakt med [Person B], der ifølge oplysningerne på BiQ er direktør for holdingselskabet, der ejer Tayyib Food ApS.
Der foreligger ikke oplysninger om, at oplysninger i selskabsrapporten er ændret i perioden fra artiklens offentliggørelse til Ekstra Bladets udskrift af 2. september 2013.
[Person B] afviste over for Ekstra Bladet at have noget med Tayyib Food ApS at gøre.
Avisen talte med en sælger og forsøgte flere gange at kontakte Tayyib Food ApS direktør.
Da selskabet som følge af Ekstra Bladets sidste henvendelse, hvor der oplyses om testresultatet, ikke kan have været uvidende om kritikken, finder nævnet ikke grundlag for at kritisere Ekstra Bladet for ikke at udfolde større anstrengelser for også at indhente indehaverens bemærkninger til oplysningen.
Af Erhvervsstyrelsens oplysninger fremgår det, at selskabet Tayyib Food ApS, indtil juni 2013 hed Anadolu Kød ApS.
Nævnet finder på denne baggrund ikke grundlag for at kritisere Ekstra Bladet for at omtale Anadolu Kød ApS i forbindelse med Tayyib Food ApS og skrive, at Leverandør er før taget i svine-skandale.
Pressenævnet finder heller ikke i øvrigt tilstrækkeligt grundlag for at kritisere Ekstra Bladet.
For så vidt angår citatet fra vicekommissæren, har nævnet lagt vægt på, at han efter det oplyste er citeret korrekt.
 Nævnet udtaler ikke kritik.
 [Repræsentanten] har i henhold til fuldmagt fra [Person A], Tayyib Food ApS, klaget til Pressenævnet over artikler i Ekstra Bladet den 24. og 25. juli 2013, idet selskabet mener, at god presseskik er tilsidesat.
 Denne sag er behandlet sammen med sag nr. 13-70-00516, Kebab King mod Ekstra Bladet, der er en klage over artiklerne 24. juli 2013.
1 Sagsfremstilling Ekstra Bladet bragte den 24. juli 2013 forsiden NY KØDSKANDALE: GRIS I NÆSTEN HVER ANDEN SHAWARMA. [Med større skrift] DIT SVIN KOM UT AF MIN KEBAB.
 Avisen bragte i samme udgave på side 6-7 artiklen AFSLØRING: SVIN I KEBABBEN med underrubrikken GRISERI: Stikprøve afslører spor af svinekød hos fire ud af ni kebab- og shawarmabarer.
 Af artiklen fremgik følgende:
Som Ekstra Bladet på det seneste har berettet, spiser vi alle halalkød uden nødvendigvis at få det at vide.
Og nu viser det sig, at heller ikke danskere med muslimsk baggrund kan vide sig sikre på, hvad de egentlig putter i munden.
[] Store problemer Helt præcist er der påvist svin eller spor af svin i kebabkødet hos fire af de ni testede steder, som sælger den populære mellemøstlige spise.
 Og det er bekymrende nyheder, mener man hos organisationen Danish Halal, hvis formål er at sikre, at det kød som bliver kaldt halal, rent faktisk også er det.
- Det er sørgeligt, at det forekommer, men det er ingen overraskelse.
Vi er godt klar over, at der er store problemer på det her område.
Der ligger fortsat meget arbejde til os, siger næstformand i bestyrelsen Kamran Iqbal.
Fødevarestyrelsen i aktion Direkte adspurgt hævder alle fire steder med svin i shawarmaen, at deres kød er rent oksekød.
Tre af de fire hævder endda, at de køber deres kød som halalslagtet oksekød.
Alligevel viser testen, at der ét af stederne er påvist et indhold af svinekød på over 1 procent.
Det drejer sig om Kebab King i Ballerup, som derfor snart vil kunne forvente et besøg af Fødevarestyrelsen.
- Det er noget, vi tager alvorligt.
Så vi vil jo straks undersøge, hvad der er gået galt, og om det er bevidst.
I så fald skal vi prøve at afdække, hvem der har snydt hvem, siger leder af Fødevarestyrelsens rejsehold Michael Rosenmark.
Noget er galt Hos de andre tre steder, hvor der i Ekstra Bladets kebabtest blev fundet spor af svin, er der tale om 'griseri' i mindre mængder.
Men uanset mængderne er svinekød uacceptabelt for en muslim.
 Og fuldmægtig i Fødevarestyrelsen Nina Læssø Jakobsen mener, at resultatet af Ekstra Bladets test kan være tegn på, at der ikke er styr på produktionen et sted på kødets vej til forbrugeren.
 - Er der svinekød over 1 procent, vil vi som udgangspunkt forudsætte, at der ikke er styr på processerne, eller at det bevidst er tilsat, siger hun og tilføjer:
- Og når det drejer sig om kebabsteder, der bryster sig af at være halal eller egnet til muslimer, må der slet ikke kunne spores svin i produktet.
Ellers vil det være vildledende markedsføring.
Det er jo noget, man opfatter som et stort problem i den muslimske verden.
Leverandører er uforstående Hos Kebab King i Ballerup, som er det sted, hvor laboratorietesten afslørede det største indhold af svinekød i kebabben, undrer man sig over resultatet.
Butikkens indehaver er i øjeblikket på ferie, og Ekstra Bladet har ikke kunnet få fat på ham.
Men en medarbejder i butikken, mener ikke, der kan være svinekød i deres butik:
- Det er min chef, der ved noget om det.
Men folk vil jo blive chokeret over det.
Det er klart, for vi har mange muslimske kunder, siger medarbejderen, der ikke vil have sit navn frem.
 Kebab King i Ballerup køber sit kød fra grossisten Tayyib Food, som er én af de største leverandører af kebab-kød til de danske restauranter.
 Under et andet navn fik virksomheden i marts i år konfiskeret 448 kilo stegt oksekød, fordi Fødevarestyrelsen i en stikprøvekontrol havde fundet 0,8 procent svin i produktet.
 Det er dog ikke Tayyib Food, som sælger kød til de øvrige tre kebab- og shawarmabarer, hvor der i testen blev fundet spor af svinekød.
Her drejer det sig om to forskellige grossister.
Begge stiller sig uforstående over for resultaterne.
De hævder begge, at de kun sælger 100 procent halalslagtet oksekød fra Danish Crown.
Hos Danish Crown fortæller man, at der aldrig slagtes svin og kvæg på samme slagterier. I samme udgave bragte avisen på side 6 artiklen HAR IKKE LÆRT AF FEJL.
Leverandør er før taget i svine-skandale.
Af artiklen fremgik følgende:
KONFRONTATION Det er ikke mere end fire måneder siden, Anadolu Kød kom i strid modvind, fordi Fødevarestyrelsen i en stikprøve hos virksomheden fandt svinekød i et frossent parti stegt oksekød på 448 kilo.
Dengang blev brøleren forklaret som en fejl på grund af en ny underleverandør fra Polen.
 - Vi har ikke råd til at fejle igen, lød det dengang fra direktøren.
Men nu er den så gal igen.
Det er nemlig samme virksomhed  som i mellemtiden har skiftet navn til Tayyib Food ApS  der leverer shawarma-kød til Kebab King i Ballerup, som i Ekstra Bladets test havde den største forekomst af svinekød i shawarmaen.
Ekstra Bladet har forgæves forsøgt at få en kommentar fra Tayyib Food.
En sælger i virksomheden bekræfter dog, at Kebab King køber kød fra Tayyib Food, men hævder samtidig, at der er flere leverandører inde i billedet.
 Tayyib Food er Danmarks største producent af kød til shawarmaer, og de leverer i stor stil til grillbarer og pizzeriaer i Københavns-området.
Direktørskifte [] Tayyib Food fik ny direktør i forbindelse med navneskiftet fra Anadolu Kød i juni. I samme udgave bragte avisen på side 7 artiklen EKSTRA BLADET GIK PÅ GADEN.
Det kan ikke være rigtigt, hvor fem personer udtalte sig generelt om svinekød i kebab.
 Til artiklen var indsat følgende faktaboks:
SÅDAN HAR VI GJORT Ekstra Bladet har købt kebab hos ni tilfældigt udvalgte kebab -og shawarmabarer.
 Straks efter blev kødet sendt til analyse på Eurofins Steins Laboratorium, der er godkendt som kontrolorgan af Ministeriet for Fødevarer, Landbrug og Fiskeri samt certificeret af akkrediterings-organet Danak.
Laboratoriet påviste svin eller spor af svin i fire af de ni prøver.
I én af dem kan det konkluderes, at indholdet af svinekød mindst er på 1 procent.
I de tre andre er der tale om spor af svinekød. Ekstra Bladet bragte den 25. juli 2013 på side 4-5 artiklen DE BEGYNDTE BARE AT BANKE LØS PÅ OS med underrubrikken KEBAB-GROSSIST: Tæskehold overfaldt os efter Ekstra Bladets artikler.
 Af artiklen fremgik følgende:
 Gårsdagens afsløring i Ekstra Bladet af, at der flere steder sælges kebab iblandet svinekød, har sat sindene i kog i det muslimske miljø.
Ekstra Bladets laboratorie-test afslørede spor af svinekød hos fire ud af ni spisesteder.
Og angiveligt er det den direkte anledning til, at et tæskehold i går eftermiddag mødte op hos kebabgrossisten Tayyib Food.
 Virksomheden leverer kød til den shawarma-bar, der i testen havde det største indhold af svinekød i okse-kebabben.
- Det er frygteligt, det der er sket.
Vi er virkeligt overraskede og dybt rystede, siger virksomhedens direktør til Ekstra Bladet.
Slag og flækket øjenbryn - Pludselig kom der fire-fem unge mennesker farende ind på kontoret.
De begyndte bare at banke løs på os, mens de råbte og skreg, at vi havde solgt svinekød til dem, og at de havde spist svin på grund af os.
[] Kom som et lyn Hos Nordsjællands Politi bekræfter vicepolitikommissær Brian Christiansen, at der er anmeldt en voldsepisode, og at en patruljevogn blev sendt af sted til virksomheden.
[] - Vi har optaget rapport og efterforsker nu sagen.
Jeg kan bekræfte, at volds-episoden har direkte forbindelse til Ekstra Bladets artikel om, at virksomheden skulle have solgt svinekød i stedet for halal-kød, siger vicepolitikommissæren.
[] Ekstra Bladet har valgt ikke at skrive direktørens navn på grund af den drejning, sagen har taget.
Hans identitet er naturligvis avisen bekendt. Til artiklen var indsat en faktaboks under overskriften SAGEN KORT med et resumé af gårdagens omtale.
I samme udgave bragte avisen på side 4-5 artiklen REJSEHOLDET I AKTION.
Fødevarestyrelsen er på sagen.
Af artiklen fremgik følgende:
 Allerede i går morges var Fødevarestyrelsens rejsehold på pletten hos kebabgrossisten Tayyib Food.
[] Umiddelbart fandt rejseholdet dog ikke en oplagt forklaring på, hvorfor Ekstra Bladets laboratorie-test kan have påvist mere end en procent svinekød i kebabben fra Tayyib Foods kunde, Kebab King.
 Også Kebab King fik besøg af Fødevarestyrelsen onsdag, men heller ikke her sprang noget mistænkeligt i øjnene.
- Umiddelbart kan vi ikke se, at de overhovedet håndterer svinekød nogen af de to steder.
Så vi har ikke kunnet konstatere, at de hverken bevidst eller ubevidst har snydt deres kunder, siger Michael Rosenmark.
Efter Ekstra Bladets afsløring har Fødevarestyrelsen selv udtaget prøver af kødet fra både Tayyib Food og Kebab King.
Prøverne er sendt til analyse på laboratorium, men resultaterne kommer først om en-to uger.
- Vi må vente og se, hvad prøverne viser, og om de kan give en retning.
For hvis vores prøver også viser svinekød i det kød, kunne det jo tyde på en systematik, siger Michael Rosenmark. I samme udgave bragte avisen på side 5 artiklen TAYYIB FOOD: Vi er forundrede.
Af artiklen fremgik følgende:
KONFRONTATION Ekstra Bladet besøgte onsdag - inden den anmeldte voldsepisode - kebab-grossisten Tayyib Food, som leverer kød til den shawarma-bar, hvor laboratorietesten påviste den største mængde svin i oksekebabben.
 Og her er nyheden tilsyneladende kommet helt bag på direktøren:
 - Vi er meget forundrede og fuldstændigt uforstående over for det her resultat.
- Det er noget, vi tager meget alvorligt og er dybt bekymrede over.
Både ud fra et religiøst og et økonomisk synspunkt, siger direktøren.
 Mundtligt ville virksomheden ikke fortælle Ekstra Bladet, hvor de får deres kød fra, og om de fortsat bruger samme leverandører som i marts, da virksomheden under navnet Anadolu Kød blev afsløret i at sælge oksekebab med svin i.
 De henviser til, at spørgsmålene vil blive besvaret pr. mail.
På grund af gårsdagens voldsepisode har de dog endnu ikke svaret. Af et analysecertifikat fra Eurofins Steins Laboratorium A/S sendt til Ekstra Bladet fremgår blandt andet følgende:
Modtaget dato: 2013-06-19 [] Udskriftsdato: 2013-06-25 Prøvens mærkning: Kebab King, Ballerup [] Artidentifikation, svine-DNA: Påvist Analyse kommentar: 10 gram af kødfraktionen homogeniseres. [] Detektionsgrænse: 0,1 % Analyseresultatet må anses for vejledende grundet meget lidt prøvemateriale. Ekstra Bladet har fremlagt virksomhedsrapporter af 2. september 2013 fra BiQ (BiQ indsamler data om erhvervsforhold, herunder om selskabsforhold fra blandt andet Erhvervsstyrelsen) for Tayyib Food ApS og for selskabet Holding af 1.1.2013 ApS samt en udskrift fra Erhvervsstyrelsen af 3. september 2013.
Af udskrifterne fremgår det, at virksomheden tilknyttet CVR-nummer 30821785 den 17. juni 2013 ændrede navn fra Anadolu Kød ApS til Tayyib Food ApS.
Tayyib Food ApS ejes af selskabet Holding af 1.1.2013 ApS (100 procent ejerskab). [Person B] var med til at stifte holdingselskabet og er indtrådt som direktør 3. juli 2013 (har tidligere været administrerende direktør i perioden 15. september 2006  18. januar 2010). [Person B] var direktør i Tayyib Food ApS fra 3. september 2007  18. januar 2010. Herefter var en anden person direktør indtil 27. juni 2013, hvorefter [Person A] indtrådte som direktør og fortsat er anført som direktør.
2 Parternes synspunkter 2.1 Tayyib Food ApS synspunkter [Repræsentanten] har anført, at forsiden Svin kom ut af min kebab ikke er dækkende for den efterfølgende artikel og en hån mod de muslimske forretninger, som artiklen omhandler.
Af artiklen Afsløring: Svin i kebabben fremgår underrubrikken Store problemer.
Der er ikke store problemer.
Der er påvist svin eller spor af svin i kebabkød.
Det nævnes heller ikke, at testresultatet er vejledende på grund af den ringe mængde kød, der er sendt til analyse.
Der er tale om en prøve fra en detailbutik.
En prøve, der kan være forurenet undervejs i produktionskæden.
Og Tayyib Food ApS er ikke samme firma som Anadolu.
Samme dag artiklerne blev bragt, stod Fødevarestyrelsens medarbejdere klar til at tage prøver.
Der var intet fund i disse.
Ekstra Bladets test er ikke sammenlignelig med Fødevarestyrelsens test, og det er ukorrekt at skrive, at leverandøren før er taget i svineskandale.
Klager har anmodet om at se prøverne, idet flere af dem var uden spor af svine-DNA og kunne stamme fra Tayyib Food ApS.
Først ved klagen til Pressenævnet er analyseresultatet for Kebab King fremlagt.
Her er ikke nævnt en procent.
Det slås alene fast, at der er påvist over 0,1 procent.
Ekstra Bladet bør fremlægge alle ni analyser.
Tayyib Food ApS er ikke blevet forelagt prøverne.
En dame spurgte en sælger, om firmaet havde en kunde ved navn Kebab King.
Det blev bekræftet.
Tayyib Food ApS er ikke i øvrigt blevet forelagt sagen, før artiklen blev bragt den 24. juli 2013. Da henvendelsen fra Ekstra Bladet i første omgang drejede sig om historien om kebab og indblik i kulturen, fandt direktøren ikke lejlighed til at svare fra sin ferie.
Det er ukorrekt, at klager ikke har ønsket at svare avisen.
Avisens medarbejdere og selskabets direktør, [Person A], mødtes den 24. juli 2013. Først derefter sendte Ekstra Bladet en e-mail med spørgsmål.
Som det også fremgår af artiklen den 25. juli 2013, indebærer offentliggørelsen af artiklerne en tilsidesættelse af selskabets sikkerhed.
Ekstra Bladet skriver ukorrekt, at virksomheden skulle have solgt svinekød i stedet for halal-kød.
Redaktøren af net-udgaven, eb.dk, fjernede den 24. juli 2013 kl. 23.00 afsnittet med vicekommissærens udtalelse under afsnittet Kom som et lyn.
Det er ikke korrekt og var avisen bekendt.
Avisen afviste at foretage sig noget vedrørende papirudgivelsen, Ekstra Bladet.
2.2 Ekstra Bladets synspunkter Ekstra Bladet har anført, at der gennem længere tid har været en offentlig debat om diverse kødskandaler og halalslagtet kød.
Artiklerne handler således om et tema, som er af væsentlig offentlig interesse.
Der fokuseres på det problem, at forbrugere, herunder også muslimer, ofte vildledes og køber oksekød uden at vide, at produktet ikke er 100 procent lever op til varedeklarationen.
Avisen har henvist til yderligere omtale den 24. juli 2013, lederen Mærk dog halalkødet og artiklerne Halalkrig på Borgen og EU bremser for tvungen mærkning af kødet.
Forsideoverskriften nævner ikke klager, men omtaler et generelt problem, og har fuld dækning i avisens artikler, hvoraf det fremgår, at der er konstateret spor af svin i fire ud af ni kebab- og shawarmaforretninger, som Ekstra Bladet har besøgt.
Ekstra Bladet er berettiget til at give overskriften et satirisk anstrøg.
Der er ikke tale om en hån.
Kødet er sendt til et godkendt laboratorium.
Avisens journalist gik ind i butikkerne som almindelig kunde og bad om kun at få en portion stegt oksekødskebab fra forretningens spyd på en bakke uden brød, salat, dressing, osv.
I et interview med en laboratorietekniker fra Fødevarestyrelsen bekræftede teknikeren, at prøverne er som de skal være:
Deres resultater er, som de skal være og selve metoden er den gængse metode, som folk bruger i hele verden.
Vi leverer resultater på samme måde. Som det fremgår af avisen er der i tre prøver fundet spor af svin  det vil sige under 1 % - medens én prøve indeholdt mere end 1 %. Denne prøve kom fra forretningen Kebab King, som får leveret kød fra klager.
De efterfølgende prøver, som klager omtaler, vedrører ikke samme parti kød (Ekstra Bladets prøver blev fremskaffet i forretningen en måned før, artiklen blev skrevet).
 Ekstra Bladet har afvist at fremlægge sine analysecertifikater, men har fremlagt skrivelse af 23. juli 2013 fra Eurofins Steins Laboratorium, hvoraf følgende fremgår:
 For tre af prøverne er resultatet angivet som spor af svin påvist.
[] I en af prøverne er resultatet angivet som svin påvist.
Her er indholdet af svine DNA større end 1 % af kødets totale DNA indhold.
Der er i dette tilfælde tale om så stort et indhold, at der kan være tale om bevidst tilsætning af svinekød eller der er tale om forurening på grund af manglende omhu med at holde forskellige kødarter adskilt fra hinanden (dårlig management) et eller andet sted i produktionen. I marts 2013 måtte Tayyib Food ApS under det tidligere navn Anadolu Kød ApS destruere 448 kg oksekød efter, at Fødevarestyrelsen havde konstateret, at oksekød indeholdt svinekød.
Der er henvist til BiQ-udskrifterne og det forhold, at e-mailadressen ms@anadolu.dk er anført som Tayyib Food ApS e-mail.
 Ekstra Bladet har vedlagt en Google-søgning på anadolu kød og henvist til, at selskabet gentagne gange har været omtalt i medierne i forbindelse med forskellige kødskandaler.
Allerede inden Ekstra Bladet modtog testresultaterne kontaktede journalisten Tayyib Food ApS for at få et interview.
Journalisten fik oplyst, at direktør [Person A] havde travlt og ikke var at træffe.
Journalisten bad om en mailadresse, men fik i stedet oplyst, at direktøren ville kontakte Ekstra Bladets journalist på telefon, når han fik tid.
Han ringede imidlertid aldrig tilbage.
Ekstra Bladet ringede igen, men fik at vide, at det ikke var muligt at træffe ham.
Ekstra Bladets journalist ringede igen og oplyste, at man ville offentliggøre testresultaterne i artiklen, hvorefter det igen blev oplyst, at det ikke var muligt at komme til at tale med direktøren.
Ekstra Bladet ringede til [Person B], der er direktør i holdingselskabet, der ejer Tayyib Food ApS.
I strid med sandheden nægtede [Person B] at have eller have haft noget med Tayyib Food ApS at gøre.
Avisen har fremlagt afskrift af et telefonopkald til [Person B], hvor der spørges til oplysningerne i det Centrale Virksomhedsregister, CVR.
Af telefonsamtalen fremgår bl.a. følgende:
[Person B]: Men jeg er ikke direktør.
Jeg har ikke noget med Tayyib at gøre.
Journalist: Men har du på et tidspunkt haft noget med virksomheden at gøre? [Person B]: Slet ikke, nej. Ekstra Bladet har forsøgt at foreholde sagen for klager, men klager har ikke ønsket at tale med avisen på noget tidspunkt.
Avisens omtale den 25. juli 2013 er sober og korrekt.
Betegnelsen halalkød er et korrekt citat fra vicepolitikommissæren.
Avisen udelod at nævne direktørens navn på baggrund af den drejning sagen havde taget.
På baggrund af klagers henvendelse til avisen, fjernede avisen citatet i netversionen.
 3 Pressenævnets begrundelse og afgørelse:
 I sagens behandling har følgende nævnsmedlemmer deltaget: Jesper Rothe, Inger Bach, Lene Sarup og Marianne Druedahl.
 Det følger af de vejledende regler for god presseskik, at overskrifter og mellemrubrikker i form og indhold skal have dækning i den pågældende artikel, jf. punkt A.6.
Pressenævnet finder, at såvel forsiden Svin kom ut af min butik og underrubrikken Store problemer har dækning i avisens artikel.
Underrubrikken må således ses som en henvisning til citatet fra næstformanden i organisationen Danish Halal, der er citeret for der er store problemer på det her område.
Det følger videre af de vejledende regler for god presseskik, at det er massemediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives, er korrekte, herunder ved forelæggelse for den, som eventuelt kan være krænket, jf. punkt A.1 og A.3.
Ekstra Bladet har fremlagt et testresultat for kebabkød købt hos Kebab King, der aftager kød fra Tayyib Food ApS.
Testen påviser en forekomst af svine-DNA.
Pressenævnet har ikke mulighed for at vurdere, om den fremlagte test er korrekt gennemført, herunder om det stammer fra Kebab King.
Klager har oplyst, at leverandøren, Tayyib Food ApS, har fået gennemført tests i Sverige, ligesom Fødevarestyrelsen har udtaget prøver, der ikke viste forekomster af svine-DNA.
Klager har ikke fremlagt disse tests for Pressenævnet.
Sådan som sagen foreligger oplyst, har Ekstra Bladet ikke fremlagt dokumentation for den procentuelle forekomst af svine-DNA i testen vedrørende klagers kød.
Det fremlagte testcertifikat dokumenterer, at der er påvist en forekomst over detektionsgrænsen (den laveste værdi, hvor der kan konstateres en forekomst). Nævnet kan derfor heller ikke tage stilling til, hvorvidt forekomsten af svine-DNA  som oplyst i avisen  er en procent.
Nævnet tager derfor ikke stilling til disse forhold.
Nævnet bemærker dog, at laboratoriet i analysecertifikatet skriver, at analyseresultatet må anses for vejledende grundet meget lidt prøvemateriale [mængden af kød].
På den baggrund antages det, at denne type tests sædvanligvis gennemføres med større mængder kød for at sikre testens rigtighed.
Det ville derfor have været bedst i overensstemmelse med god presseskik, om Ekstra Bladet havde indhentet en test, der ikke kun var vejledende.
 Pressenævnet finder, at oplysningen om, at der er fundet svine-DNA i kebabkød hos Kebab King, der får leveret kød fra Tayyib Food ApS, kan være meget skadelig, krænkende eller virke agtelsesforringende for Tayyib Food ApS, hvorfor oplysningen har skullet efterprøves i særlig grad inden offentliggørelsen.
Ekstra Bladet var i telefonisk kontakt med [Person B], der ifølge oplysningerne på BiQ er direktør for holdingselskabet, der ejer Tayyib Food ApS.
Der foreligger ikke oplysninger om, at oplysninger i selskabsrapporten er ændret i perioden fra artiklens offentliggørelse til Ekstra Bladets udskrift af 2. september 2013.
[Person B] afviste over for Ekstra Bladet at have noget med Tayyib Food ApS at gøre.
Avisen talte med en sælger og forsøgte flere gange at kontakte Tayyib Food ApS direktør.
Da selskabet som følge af Ekstra Bladets sidste henvendelse, hvor der oplyses om testresultatet, ikke kan have været uvidende om kritikken, finder nævnet ikke grundlag for at kritisere Ekstra Bladet for ikke at udfolde større anstrengelser for også at indhente indehaverens bemærkninger til oplysningen.
Af Erhvervsstyrelsens oplysninger fremgår det, at selskabet Tayyib Food ApS, indtil juni 2013 hed Anadolu Kød ApS.
Nævnet finder på denne baggrund ikke grundlag for at kritisere Ekstra Bladet for at omtale Anadolu Kød ApS i forbindelse med Tayyib Food ApS og skrive, at Leverandør er før taget i svine-skandale.
Pressenævnet finder heller ikke i øvrigt tilstrækkeligt grundlag for at kritisere Ekstra Bladet.
For så vidt angår citatet fra vicekommissæren, har nævnet lagt vægt på, at han efter det oplyste er citeret korrekt.
 Nævnet udtaler ikke kritik.
