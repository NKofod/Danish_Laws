 Hensigten med denne faglige vejledning er med udgangspunkt i erfaringer  

 ved opgaveevalueringen i 1976 og 1977 at gennemgå nogle praktiske problemer  

 ved 2. årsopgaven.
 Vedrørende vejledningen af studerende henvises generelt til afsnittet om  

 2. årsopgaven i »Vejledning og retningslinier for  

 HF-undervisningen«, 1974, s. 23f.
Gennem årene har mange HF-studeende valgt at skrive 2. årsopgaven i  

 religion.
Det må understreges, at ingen studerende, der ønsker at begive sig  

 i gang med 2. årsopgaven i religion må afvises.
Læreren er forpligtet på at  

 gå ind i samtale med den studerende om opgavens muligheder og at vejlede i  

 det foreslåede emne.
Det er imidlertid vigtigt, at faget er sig sin  

 afgrænsning i forhold til andre fag helt bevidst, og læreren er berettiget  

 til at afvise emneforslag, der ligger uden for fagets emneområder.
De studerende bør selv udarbejde den første litteraturliste og derefter,  

 inden bibliotekerne sættes i gang med at finde materialet frem, gennemdrøfte  

 litteraturlisten med faglæreren.
En regel bør nok være at tilskynde de  

 studerende til hellere at bruge nogle få bøger grundigt end at udarbejde en  

 omfattende litteraturliste, som man kun kan benytte overfladisk.
En problemstilling er specifik for religionsfaget.
Ofte vil en studerende  

 med personlig baggrund i en frikirkelig eller sociologisk betragtet anden  

 religiøs gruppe skrive om sin egen tro eller livsopfattelse.
Det er  

 naturligvis legitimt, men også i sådanne emner, hvor man nærmer sig det helt  

 personlige, eksistentielle engagement, understreges nødvendigheden af en  

 nuanceret problemopfattelse.
Det samme gælder i den situation, hvor en  

 studerende med en meget kritisk distance til f.eks. det religiøse ønsker at  

 skrive om andres tro.
Det kan være en fordel at gå mere sociologisk til værks  

 og fremskaffe et nuanceret »tekst« materiale ved hjælp af  

 båndinterviews, optagelser fra gudstjenester o.lign., således at der bliver  

 tale om at belyse levende religion - i funktion.
Den endelige opgaveformulering må give den studerende mulighed for  

 selvstændigt at tilrettelægge sit stof.
Det må derfor abosulut frarådes, at  

 opgavetitlen beskriver arbejdsprocessen så detaljeret, at intet er overladt  

 til kursisten.
Men opgaveformuleringen må heller ikke være så bred, at den  

 studerende er helt uden anvisninger på, hvad der kræves.
Titlen skal rumme en  

 arbejdsopgave, der i afgrænset form giver den studerende mulighed for at gå  

 fra det elementære til det komplicerede, fra det refererende til det  

 analyserende og vurderende.
Der er en tendens til, at vi som lærere stiller  

 os ind på den studerendes niveau - højt eller lavt - når vi udarbejder  

 opgaveformuleringen, d.v.s. at vi i en opgavetitel lægger op til  

 vidensreproduktion, i en anden udarbejder en titel til en »typisk  

 8'er« og i en tredje situation opstiller en maximal målsætning: analyse,  

 syntese og vurdering.
Dette må anses for en uheldig tendens.
Det bør  

 principielt kunne fastholdes, at enhver opgave skal kunne skrives af enhver  

 studerende.
Man kan ikke forvente eller kræve, at 2. årsopgaver hovedsageligt  

 bevæger sig på meget høje niveauer.
Det tilrådes, at titelformuleringen lægger op til analyse af et givet  

 tekstmateriale.
Det kan ske ved, at tekster vedlægges, og der må i  

 vurderingen tages hensyn til, om den studerende faktisk formår at gennemføre  

 en tekstanalyse og anvende teksterne til noget fornuftigt i sin fremstilling.
Det ses af og til, at kolleger har givet flere studerende ved samme kursus  

 den samme titel.
Det kan vel ikke ganske afvises som en mulighed, men hvis  

 den samme titel gives, skal der udleveres varieret tekstmateriale til  

 analyse.
 Kun hvis det sker efter direkte ønske fra den studerende eller efter klar  

 aftale derom må fremmedsprogligt materiale inddrages i 2. årsopgaven.
 Nogle praktiske regler:
 1. Anvend citationstegn ved citat og henvisning til  

 kilde i margin, forkortelse evt. anført nederst på siden.
 2. Eventuelle iagttagelsestekster eller illustrationer  

 kan indgå i fremstillingen eller samles for sig, men da med diskussion og  

 henvisning i den løbende tekst.
 3. Indholdsfortegnelsen skal være forsynet med  

 sideangivelse og være så fyldig, at læseren straks vil kunne danne sig et  

 overblik over, hvad der vil komme, hvordan stoffet er sammenkædet, og hvilken  

 del af emnet der er lagt mest vægt på.
4. Opgaven forsynes med et forord, som er af stor  

 betydning både for den studerende og læreren.
Der er der mulighed for at  

 begrunde opgavevalg, disposition og arbejdsform, ligesom den studerende kan  

 gøre opmærksom på de vanskeligheder, man eventuelt er stødt på under  

 arbejdet.
 5. Kildefortegnelsen og henvisningen til kilder skal  

 rumme oplysninger om udgave og år.
 6. Ved referat skal det tydeligt fremgå, hvor  

 referatet begynder, og hvor det hører op.
 Bedømmelse af 2. årsopgaven:
 Bedømmelsen af 2. årsopgaven må bero på et totalskøn, hvori indgår en  

 række forhold, som også bør gøres de studerende klart under vejledningen,  

 således at de kan tage hensyn dertil under udarbejdelsen af opgaven;  

 spørgsmål til overvejelse kan f.eks. være følgende:
 Opgavens sværhedsgrad bør overvejes.
