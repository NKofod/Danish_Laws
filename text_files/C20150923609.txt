Cirkulære om muligheden for at indgå decentrale arbejdstidsaftaler (Til stiftsøvrigheder, menighedsråd m.v.) I medfør af § 16 i lov om ansættelse i stillinger i folkekirken m.v., jf. lovbekendtgørelse nr. 864 af 25. juni 2013, fastsættes:
§ 1. Kirkeministeriet bemyndiger hermed menighedsrådene til, jf.
Finansministeriets cirkulære nr. 151 af 6. oktober 1999 om decentrale arbejdstidsaftaler, at forhandle og indgå decentrale arbejdstidsaftaler med de faglige organisationer/centralorganisationer.
 Stk. 2. De af menighedsrådene indgåede decentrale arbejdstidsaftaler indsendes  ad tjenestevejen  til stiftet for endelig godkendelse.
 Stk. 3. De indgåede aftaler kan først træde i kraft, når stiftets godkendelse foreligger.
 § 2. Cirkulæret træder i kraft 20. april 2015.
