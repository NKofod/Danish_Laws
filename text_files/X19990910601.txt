Rejsereglerne i ligningslovens § 9, stk. 5 Told- og Skattestyrelsen har fået flere  

 forespørgsler om fortolkningen af rejsebegrebet og 3/6 mdr.s.-reglen i  

 LL § 9, stk. 5. F.s.v. angår rejsebegrebet, ønskede man oplyst,  

 hvor lang afstand, der skal være mellem den sædvanlige  

 bopæl og det midlertidige arbejdssted, for at overnatning på  

 bopælen ikke er mulig.
Desuden efterlystes en tidsmæssig  

 grænse for, hvor længe et arbejdssted kan anses for midlertidigt.  

 Spørgsmålene om rejsebegrebet kunne ikke besvares, idet en  

 fortolkning heraf hverken kan udledes af loven eller dens forarbejder.
M.h.t.  

 3/6 mdr.s-reglen er der blevet spurgt om, hvornår tidsfristen begynder  

 at løbe, og om betingelserne i 28 dages-reglen om afbrydelse,  

 fortsættelse og logiskifte kan overføres til den nye 3/6  

 mdr.s-regel.
Endvidere ønskede man svar på, om rejseudgifter kan  

 refunderes efter regning, når 3/6mdr.s-perioden er udløbet, uden  

 skattemæssige konsekvenser for de allerede udbetalte  

 standardgodtgørelser.
Styrelsen svarede, at 3/6  

 mdr.s-fristen løber fra den 1. april 1999,  at  en rejse  

 starter og slutter ved lønmodtagerens bopæl/sædvanlige  

 arbejdssted, at hver rejse betragtes for sig i relation til  

 3/6mdr.s-reglen, og at betingelserne i 28 dages-reglen ikke kan  

 overføres til 3/6mdr.s-reglen.
Såfremt betingelserne i LL § 9,  

 stk. 5, er opfyldt   herunder at der er og har været tale om et  

 midlertidigt arbejdssted   vil rejseudgifter kunne refunderes efter regning  

 efter 3/6 mdr.-fristens udløb uden skattemæssige konsekvenser  

 for de  udbetalte standardgodtgørelser eller den efterfølgende  

 udgiftsrefusion.
 Reference:
LL § 9, stk. 5 lov nr. 1063 af 12. december 1996 (lov om ændring af  

 bl.a. ligningsloven) og lov nr. 452 af 10. juni 1997 (lov om ændring af  

 ligningsloven) LV 1997 A.B.1.7 På baggrund af at den ny formulering af  

 ligningslovens (LL) § 9, stk. 5, træder i kraft den 1. april 1999, jf.  

 lov nr. 452 af 10 juni 1997, har Told- og Skattestyrelsen fået flere  

 forespørgelser om fortolkning af bestemmelsens rejsebegreb.
Der er  

 også blevet spurgt om, hvordan de nye tidsfrister for anvendelse af  

 standardsatserne (3/6 mdr.s   reglen), der er indført i LL § 9, stk.  

 5, skal administreres.
 Rejsebegrebet indeholder 2 grundlæggende betingelser  

 for, at en lønmodtager kan anses for at være på rejse:
at lønmodtageren ikke har mulighed for at  

 overnatte på sin sædvanlige bopæl, og at lønmodtageren har et midlertidigt  

 arbejdssted.
 Med henvisning til den førstnævnte betingelse  

 er Told- og Skattestyrelsen blevet spurgt om, hvor lang afstanden skal  

 være mellem den sædvanlige bopæl og det midlertidige  

 arbejdssted, for at en lønmodtager på dette punkt opfylder  

 betingelserne for at være på rejse.
 F.s.v. angår den anden betingelse er styrelsen  

 blevet spurgt, om der er en tidsmæssig grænse for, hvor  

 længe et arbejdssted kan anses for midlertidigt.
Told- og Skattestyrelsen skal indledningsvis gøre  

 opmærksom på, at besvarelsen af ovennævnte  

 spørgsmål vil afhænge af en konkret bedømmelse af  

 den enkelte lønmodtagers situation.
En sådan bedømmelse  

 henhører under de lokale skattemyndigheder og vil ske ved ligningen af  

 den pågældende lønmodtager for det aktuelle  

 indkomstår.
Told- og skattestyrelsens besvarelse er derfor alene af  

 vejledende karakter.
 Det fremgår ikke af loven eller dens forarbejder,  

 hvorledes de rejste spørgsmål vedrørende rejsebegrebet  

 skal besvares.
Den geografiske afstand mellem bopælen og det  

 midlertidige arbejdssted og den tidsmæssige udstrækning af  

 begrebet "midlertidigt" må derfor fastsættes ved den  

 fremtidige retspraksis på området.
Styrelsen skal i den  

 forbindelse gøre opmærksom på, at kravet om, at der skal  

 foreligge et midlertidigt arbejdssted, altid har indgået i det  

 skatteretlige rejsebegreb, men at dette først er indføjet i  

 lovbestemmelsen ved lovændringerne i 1996 og 1997.
 M.h.t. den nye 3/6 mdr.s-regel er styrelsen blevet spurgt  

 om følgende:
 Told- og Skattestyrelsen har svaret:
 Ad spørgsmål 1: Tidsfristerne på 3- og  

 6 måneder begynder først at løbe fra og med den 1. april  

 1999.
 Dette følger af lov nr. 1063 af 12. december 1996,  

 § 5, stk. 3, 1. punktum, hvorefter de ved denne lov indsatte tidsfrister  

 på dengang 2- og 4 måneder i LL § 9, stk. 5. 4. punktum, skulle  

 løbe fra den 1. april 1999. Ved lov nr. 452 af 10. juni 1997, § 1, nr.  

 2, blev tidsfristerne forlænget til henhv. 3- og 6 måneder, men  

 tidspunktet for, hvornår fristerne skulle begynde at løbe, blev  

 ikke ændret.
 Ad spørgsmål 2 og 3: Efter styrelsens  

 opfattelse starter en rejse fra lønmodtagerens  

 bopæl/sædvanlige arbejdssted og slutter ved lønmodtagerens  

 tilbagevenden hertil, og hver rejse skal betragtes for sig i relation til 3/6  

 mdr.s-fristen.
Der er hverken i loven eller dens forarbejder grundlag for  

 at antage, at betingelserne i den indtil den 1. april 1999 gældende 28  

 dages-regel, jf.
TSS-cirk. 1997-33, pkt. 4.3.1., kan overføres til den  

 nye 3/6 mdr.s-regel.
 Ad spørgsmål 4: Såfremt der lige fra  

 rejsens start har været tale om et midlertidigt arbejdssted, og dette  

 også er tilfældet efter de 3/6 måneder, og hvis de  

 øvrige betingelser i LL § 9, stk. 5, har været og stadig er  

 opfyldt, kan en arbejdsgiver efter udløbet af 3/6 mdrs.-perioden  

 refundere lønmodtagerens rejseudgifter som udlæg efter regning,  

 uden at dette får skattemæssige konsekvenser for de allerede  

 udbetalte standardgodtgørelser eller den efterfølgende  

 udgiftsrefusion.
