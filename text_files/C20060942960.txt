Vejledning  

 om ordination og håndtering af lægemidler (Til læger,  

 plejepersonale på sygehuse, i plejeboliger og i hjemmeplejen samt andet  

 personale,  

 der medvirker ved medicinhåndtering) INDHOLDSFORTEGNELSE 1.  

 	  

 Indledning 2.  

 	  

 Anvendte begreber 3.  

 	  

 Generelle forhold 3.1.  

 	  

 Hvem må behandle 3.2.  

 	  

 Ledelsens ansvar 3.3.  

 	  

 Lægens ansvar 3.3.1  

 	  

 Medicinordination 3.3.2.  

 	  

 Journalføring 3.3.3.  

 	  

 Delegation til  

 plejepersonalet 3.4  

 	  

 Plejepersonalets ansvar 3.4.1.  

 	  

 Medicingivning 3.4.2.Sygeplejefaglige optegnelser 3.5  

 	  

 Den personlige elektroniske medicinprofil  

 (PEM) 4.  

 	  

 Forhold der er særligt relevante for  

 sygehuse 4.1.  

 	  

 Journalføring 4.2.  

 	  

 Patienters administration af egen medicin 4.3.  

 	  

 Håndkøbsmedicin og naturlægemidler 4.4.  

 	  

 Udskrivelse 4.5.  

 	  

 Opbevaring af medicin 5.  

 	  

 Forhold der er særligt relevante for  

 hjemmeplejen og i plejeboliger mv.
5.1.  

 	  

 Ledelsens ansvar 5.2.  

 	  

 Lægens ansvar 5.3.  

 	  

 Journalføring 5.4.  

 	  

 Dosisdispensering 5.5.  

 	  

 Håndkøbsmedicin og naturlægemidler 5.6.  

 	  

 Opbevaring af medicin 5.7.  

 	  

 Bortskaffelse af medicin 6.  

 	  

 Medicinering i andre institutioner 7.  

 	  

 Ophævelse Bilag Relevant lovgivning mv.
1.  

 INDLEDNING Denne vejledning  

 redegør for regler i forbindelse med medicinordination, medicingivning samt  

 opbevaring  

 og bortskaffelse af medicin.
Vejledningen er en  

 ajourføring af en tidligere vejledning.
Med henblik på denne revision  

 nedsatte  

 Sundhedsstyrelsen en arbejdsgruppe med repræsentanter fra Embedslægevæsenet,  

 Kommunernes Landsforening, Amtsrådsforeningen, Hovedstadens  

 Sygehusfællesskab,  

 Københavns Kommune, Frederiksberg Kommune, Fag og Arbejde, Dansk Sygeplejeråd  

 og Dansk Selskab for Almen Medicin.
 Erfaringer fra  

 Sundhedsstyrelsens og embedslægernes tilsyn og fra Dansk Patient Sikkerheds  

 Database  

 (Temarapport 2005: Medicinering) er indgået i grundlaget for vejledningen.
 Det er ledelsens  

 ansvar, at der er udarbejdet de nødvendige instrukser om medicinhåndtering.  

 Instrukserne  

 skal være udformet i overensstemmelse med principperne i denne vejledning.  

 Instrukserne skal endvidere være afpasset behandlingsopgaverne samt  

 personalets  

 uddannelse og erfaring.
2. ANVENDTE  

 BEGREBER Vejledningen anvender  

 følgende begreber:
 Autoriserede  

  

 sundhedspersoner: Personer hvis virksomhed er omfattet af  

 autorisationslovgivningen.  

 Herudover bestemmes deres virksomhed af administrative og faglige instrukser  

 fastlagt af ledelsen på de pågældende institutioner, afdelinger eller  

 administrative  

 områder.
 Ikke-autoriserede  

  

 sundhedspersoner: Personer hvis virksomhed ikke er omfattet af  

 autorisationslovgivning,  

 men udelukkende af administrative og faglige instrukser fastlagt af ledelsen  

 på  

 de pågældende institutioner, afdelinger eller administrative områder.
 Delegation  

  

 :  

 Overdragelse af en opgave til en anden person.
 Dispensering  

  

 : De  

 processer hvorved personalet optæller eller tilbereder ordineret medicin til  

 indgift,  

 dvs. afmåler, ophælder eller optrækker i anden beholder, samt eventuelt  

 tilsætter middel til opløsning eller blanding.
 Dosis  

  

 : Mængde af den  

 medicin der skal indgives (fx 5 mg).
Doseringsinterval  

  

 : Tidsinterval  

 mellem medicinindtagelser (fx 8 timer) Doseringshyppighed  

  

 : Antal  

 medicinindtagelser over en given periode, oftest ét døgn (fx 3 gange i  

 døgnet) Dosisdispensering  

  

 : Maskinel  

 pakning af lægemidler på apotek i en doseringsbeholder tilpasset lægemidlets  

 konkrete anvendelse.
Lægemidlerne til de enkelte indtagelsestidspunkter er  

 klart adskilt fra lægemidlerne til de andre indtagelsestidspunkter.
Enstrenget medicinhåndtering:  

  

 Anvendelse af et fælles ordinationsskema på sygehus.
Lægen indfører  

 sine medicinordinationer i skemaet, og plejepersonalet benytter samme skema  

 ved  

 dispensering og medicinadministration.
Elektronisk patientjournal (EPJ):  

  

 Elektronisk form for patientjournal.
Se patientjournal.
 Elektronisk patientmedicinering (EPM):  

  

 Den del af den elektroniske journal, der  

 omfatter optegnelser over aktuel medicinering.
 Instruks  

  

 : Ledelsens  

 forskrift for hvordan sundhedspersoner m.fl. skal forholde sig under givne  

 omstændigheder.  

 Instrukser omfatter retningslinier for ansvars- og kompetencefordelingen  

 mellem  

 sundhedspersoner og kliniske retningslinier/vejledninger, som er systematisk  

 udarbejdede anvisninger på, hvilke procedurer sundhedspersoner bør følge.
Kosttilskud  

  

 : Tilskud  

 til den sædvanlige kost uden at der er tale om et lægemiddel.
Ikke godkendt  

 af  

 Lægemiddelstyrelsen.
 Lægemiddel  

  

 : Synonymt  

 med medicin.
Medicinadministration  

  

 :  

 Personalets omdeling og hjælp til patientens indtagelse af medicin, herunder  

 den fornødne observation af patienten.
Ved patienters administration af egen  

 medicin forstås at patienten selv har ansvaret for at indtage medicinen.
 Medicingivning  

  

 :  

 Dispensering og medicinadministration.
 Medicinhåndtering  

  

 :  

 Alle procedurer der foretages med medicinen, efter at apoteket har udleveret  

 den.
 Medicinliste  

  

 : En  

 samlet oversigt over patientens aktuelle medicin.
 Medicinordination  

  

 :  

 En læges skriftlige eller mundtlige videregivelse af beslutning om at  

 behandle  

 en patient med såvel receptpligtig medicin som håndkøbsmedicin.
Naturlægemidler  

  

 : Lægemidler  

 indeholdende naturligt forekommende stoffer i koncentrationer, der ikke er  

 væsentligt større end dem, hvori de forekommer i naturen.
Godkendt af  

 Lægemiddelstyrelsen.
Ordinationsskema  

  

 :  

 Oversigt over alle patientens aktuelle og seponerede medicinordinationer.
På  

 sygehusafdelinger er ordinationsskemaet en del af patientjournalen.
Patient  

  

 : I vejledningen  

 er ordet patient anvendt om en person, der behandles med medicin.
Ordet  

 patient  

 er også anvendt om borgere eller beboere i plejeboliger, når de pågældende er  

 i  

 behandling med medicin.
 Patientjournal  

  

 : De  

 ordnede optegnelser enhver læge i medfør af lovgivningen har pligt til at  

 føre  

 over behandlingen af patienter.
 Personlig Elektronisk Medicinprofil (PEM):  

  

 Lægemiddelstyrelsens elektroniske register  

 med oplysninger over de enkelte medicinbrugeres køb af lægemidler efter  

 recept  

 indenfor de seneste 24 måneder.
 Plejeboliger mv.:  

  

 I  

 vejledningen anvendes dette begreb, som kan omfatte plejehjem, plejecentre  

 eller plejehjem eller lignende.
 Plejepersonale/plejepersoner:  

  

 Sundhedspersoner der ikke er læger, og som deltager i behandling og  

 pleje af patienter.
 Sundhedspersoner:  

  

 Personer  

 der er autoriseret i henhold til særlig lovgivning til at varetage  

 sundhedsfaglige  

 opgaver, samt personer der handler på disses ansvar.
 Sygeplejefaglige optegnelser:  

  

 Ordnede optegnelser af planlagt og udført sygepleje.
3. GENERELLE  

 FORHOLD 3.1. Hvem  

 må behandle Det er som udgangspunkt  

 tilladt enhver at behandle og pleje syge.
Der er imidlertid i lovgivningen  

 fastsat grænser for, hvilke behandlinger der må gives af hvilke personer.  

 Herunder hører anvendelse af receptpligtig medicin, som er forbeholdt læger  

 og  

 andre med særlig hjemmel.
3.2. Ledelsens  

 ansvar Det er ledelsens  

 ansvar, at arbejdet er tilrettelagt på en sådan måde, at kvaliteten i  

 patientbehandlingen sikres bedst muligt.
Ledelsen skal sikre, at  

 medicinhåndtering så vidt muligt kan foregå uforstyrret.
Ledelsen har ansvar  

 for, at der er instrukser for personalets håndtering af medicin og for, at  

 det  

 personale, der udfører medicinhåndtering, er oplært heri.
Der skal foreligge  

 instruks for identifikation af både patient og lægemiddel, for håndtering af  

 dosisdispenseret medicin og for formidling af oplysninger om ordineret  

 medicin  

 ved indlæggelse på og udskrivelse fra sygehus, herunder oplysning om  

 dosisdispensering.
3.3. Lægens  

 ansvar En læge er i medfør af  

 autorisationsloven forpligtet til at udvise omhu og samvittighedsfuldhed  

 under  

 udøvelse af sin gerning, herunder ved anvendelse af medhjælp.
3.3.1. Medicinordination Ved ordination af såvel  

 receptpligtig medicin som håndkøbsmedicin har den behandlende læge ansvar for  

 vurdering af indikation, kontraindikationer og risiko for bivirkninger samt  

 for  

 at tage stilling til mulige interaktioner med den øvrige medicin, som  

 patienten  

 får.
Det er også lægens ansvar at sikre, at patienten har afgivet det  

 fornødne  

 informerede samtykke til behandling med de ordinerede lægemidler.
Lægen skal sikre, at en  

 medicinordination er tilstrækkelig udførlig til, at den person, der skal  

 varetage  

 medicingivningen, er i stand til at udføre opgaven korrekt.
Der skal anføres  

 betegnelse for lægemidlet, styrke, mængde, dosis, doseringshyppighed og  

 eventuelt administrationsmåde.
Vedrørende journalføring af  

 medicinordinationer  

 henvises til 3.3.2.
Når en  

 medicinordination gives  

  

 mundtligt  

  

 ,  

 herunder telefonisk, til en plejeperson, skal både lægen og plejepersonen  

 sikre  

 sig, at det præcise indhold i ordinationen er forstået.
Patienten  

 identificeres  

 ved både navn og personnummer, og lægen identificerer medicinen som ovenfor  

 beskrevet.
Ved telefonordinationer bør plejepersonen nedskrive disse  

 oplysninger og oplæse dem for den ordinerende læge, der bekræfter, at  

 ordinationen er forstået korrekt.
3.3.2. Journalføring Lægen har i medfør at  

 lovgivningen pligt til at føre journaler.
Sundhedsstyrelsen har fastsat  

 nærmere  

 regler herom i bekendtgørelse og vejledning om lægers journalføring.
 Alle  

 medicinordinationer skal indføres i journalen, herunder enkeltstående  

 ordinationer og ordination af medicin efter behov (p.n.). Der skal anføres  

 indikation og lægemidlets betegnelse, styrke, mængde, dosis,  

 doseringshyppighed  

 og eventuelt administrationsmåde samt hvornår behandlingen seponeres/ophører.  

 Se  

 endvidere afsnit 4.1. om forhold af særlig betydning for sygehuse og afsnit  

 5.3  

 angående plejeboliger.
 I de tilfælde hvor der  

 er givet delegation til, at medicingivning kan finde sted i henhold til  

 gældende instrukser, skal dette fremgå af journalen (se afsnit 3.3.3.),  

 ligesom  

 ordination af dosisdispensering skal journalføres (se afsnit 5.4.).
3.3.3. Delegation til plejepersonalet En læge kan med enkelte  

 undtagelser (udfærdigelse af recepter, lægeerklæringer til offentlig brug og  

 dødsattester) delegere opgaver, herunder medicingivning, til en medhjælp.  

 Lægen  

 kan som medhjælp benytte såvel autoriserede sundhedspersoner som andre uanset  

 uddannelse og baggrund.
I nogle situationer kan  

 en læge delegere vurdering af behandlingsbehov og iværksættelse af behandling  

 med medicin til plejepersonalet.
Det skal fremgå, hvilke indikationer og  

 symptomer der skal være til stede, før plejepersonalet kan behandle patienten  

 med medicin.
Lægen skal i fornødent omfang sikre sig, at personalet er oplyst  

 om de forskellige lægemidlers virkninger og bivirkninger.
Instruktionen bør  

 intensiveres i det omfang, der er tale om anvendelse af mere potente  

 lægemidler.
 Lægen kan ordinere  

 medicin til en konkret patient efter behov (  

  

 p.n.  

  

 ). I disse situationer delegerer lægen til plejepersonalet at  

 vurdere patientens behandlingsbehov og iværksætte behandling med medicin  

 inden  

 for fastsatte rammer (dosis, doseringshyppighed eller -interval og maksimal  

 dosis).
På sygehuse kan den  

 ansvarlige overlæge ved nogle velbeskrevne sygdomstilfælde delegere til  

 plejepersonalet  

 at iværksætte en  

  

 standardbehandling  

  

 med medicin.
En læge kan i så fald ordinere med henvisning til en fastsat  

 instruks vedrørende det pågældende lægemiddel (efter skema).  

 Ordinationen skal  

 indføres i journalen.
3.4 Plejepersonalets  

 ansvar Både autoriserede og  

 ikke-autoriserede sundhedspersoner har et selvstændigt ansvar, når de handler  

 som lægens medhjælp.
3.4.1 Medicingivning Medicingivning skal  

 foregå i nøje overensstemmelse med de instrukser, som lægen har givet, og en  

 plejeperson må kun foretage ændringer af ordinationen efter aftale med lægen.  

 Hvis lægens instruktion strider mod de lokale instrukser, skal plejepersonen  

 gøre lægen og eventuelt ledelsen opmærksom herpå.
Hvis en plejeperson  

 ikke opfatter en medicinordination entydigt, skal den pågældende gøre  

 opmærksom  

 herpå og i givet fald frasige sig opgaven.
Hvis plejepersonen ikke mener sig  

 i  

 stand til at varetage medicingivningen forsvarligt, herunder sikre nødvendig  

 observation, skal den pågældende ligeledes frasige sig opgaven.
Plejepersonen  

 har også pligt til at sige fra, hvis den pågældende får mistanke om fejl  

 eller  

 andre misforståelser.
Plejepersonen skal endvidere meddele lægen relevante  

 observationer.
 Den person, der  

 dispenserer medicin, er ansvarlig for, at dispenseringen er i  

 overensstemmelse  

 med ordinationen, og for at medicinbeholderen (doseringsæske, medicinglas,  

 ampul, sprøjte eller lignende) er mærket med patientens navn og personnummer.  

 Den person, der administrerer medicinen skal sikre, at identifikationen af  

 patienten svarer til identifikationen på medicinbeholderen.
 Når en plejeperson har  

 påtaget sig en opgave, er pågældende ansvarlig for den fornødne instruktion i  

 tilfælde af, at han/hun overdrager opgaven til en anden person.
3.4.2 Sygeplejefaglige optegnelser Plejepersonalet  

 udarbejder ordnede optegnelser af planlagt og udført sygepleje.
Der henvises  

 til vejledning om sygeplejefaglige optegnelser.
 Vedrørende  

 plejepersoners ansvar for optegnelser af ordineret medicin i de  

 sygeplejefaglige optegnelser henvises til afsnit 5.3. og 5.4. Det skal altid  

 fremgå af disse optegnelser, hvis der ved medicingivningen sker afvigelser  

 fra  

 det ordinerede.
3.5 Den  

 personlige elektroniske medicinprofil, PEM Lægemiddelstyrelsen  

 fører elektronisk register over alle borgeres køb af medicin på recept  

 indenfor  

 de seneste 24 måneder.
Formålet med PEM er at forbedre sikkerheden og  

 kvaliteten af behandling med lægemidler.
Ordinationer foretaget på sygehuse  

 vil  

 senere indgå i PEM.
Når en læge har en  

 patient i aktuel behandling, har lægen adgang til oplysningerne i PEM, hvis  

 oplysningerne  

 er nødvendige for at kunne iværksætte den bedst mulige behandling.
Når  

 adgangen  

 til PEM er relevant i forhold til plejen/behandlingen, og patienten har  

 samtykket hertil, etableres der endvidere adgang hertil for plejepersonalet i  

 plejeboliger og i den kommunale hjemmesygepleje.
Adgangsmulighederne  

 forventes  

 etableret i foråret 2007.
4. FORHOLD  

 DER ER SÆRLIGT RELEVANTE PÅ SYGEHUSE 4.1. Journalføring På en sygehusafdeling  

 skal der anvendes  

  

 enstrenget  

 medicinhåndtering.
Det fælles ordinationsskema er en del af  

 patientjournalen.
Er journalen i papirform, kan ordinationsskemaet tages ud  

 af  

 journalen og anvendes i forbindelse med medicingivningen.
Skemaet skal på  

 vanlig vis opbevares sammen med resten af journalen efter patientens  

 udskrivelse.
Den ordinerende læge  

 skal anføre alle lægemiddelordinationer tydeligt på ordinationsskemaet med  

 angivelse af lægemidlets betegnelse, styrke, mængde, dosis,  

 doseringshyppighed  

 og eventuelt administrationsmåde samt hvornår behandlingen seponeres.
Lægens  

 navn, dato og om fornødent klokkeslæt skal fremgå.
Ved telefoniske  

 ordinationer  

 anføres oplysningerne i skemaet af den sundhedsperson, som modtager  

 ordinationen.  

 Angivelse af det ordinerede lægemiddel samt indikationen for ordinationerne  

 skal herudover noteres i journalen med henvisning til ordinationsskemaet.
 Ved ordination af  

 lægemidler, der ikke gives i faste doser (fx blodfortyndende medicin og  

 insulin),  

 anføres lægemidlet på ordinationsskemaet, og der tilføjes efter  

 skema med  

 henvisning til, at der i disse tilfælde findes et supplerende skema,  

 hvorefter  

 der skal gives medicin.
 Såfremt der anvendes  

 EPM (elektronisk patientmedicinering) fremgår ovenstående oplysninger heraf.
 Der henvises endvidere  

 til afsnit 3.3.2. vedrørende lægers journalføring generelt.
4.2. Patienters  

 administration af egen medicin Nogle patienter kan  

 under indlæggelse på sygehus selv administrere deres medicin, og forældre kan  

 administrere medicin til deres børn.
Den ordinerende læge har ansvar for at  

 vurdere, om en patient er i stand til at administrere sin medicin på  

 betryggende måde uden bistand fra personalet, eller om den pågældende skal  

 tilbydes  

 hjælp.
 Der kan eventuelt anvendes  

 doseringsæsker, hvor personalet sørger for ophældning af medicinen, mærkning  

 af  

 doseringsæsken med patientens navn og personnummer, vejledning af patienten  

 og  

 for at patienten har en medicinliste med oversigt over ophældt medicin.  

 Plejepersonalet  

 skal endvidere sikre, at medicinen kan opbevares under betryggende forhold.
Personalet har ikke  

 ansvar for, at patienten indtager medicinen, når patienten selv administrerer  

 sin medicin.
Såfremt plejepersonale får kendskab til, at patienten ikke tager  

 den ordinerede medicin som foreskrevet, skal lægen orienteres, og det skal  

 journalføres.
4.3. Håndkøbsmedicin  

 og naturlægemidler Anvendelse af  

 håndkøbsmedicin er ikke udtrykkeligt reguleret i lovgivningen.
En  

 plejepersons  

 udlevering af håndkøbsmedicin reguleres derfor af autorisationslovens  

 bestemmelser  

 om at udvise omhu og samvittighedsfuldhed og af instrukser udstedt af  

 ledelsen  

 på den pågældende arbejdsplads.
Ved patientbehandling i  

 en sygehusafdeling vil arbejdstilrettelæggelsen som hovedregel være således,  

 at  

 lægerne er ansvarlige for de indlagte patienters samlede behandling, herunder  

 også behandling med håndkøbsmedicin.
Al anvendelse af medicin vil derfor  

 almindeligvis  

 ske efter en læges ordination.
En plejeperson, der giver en patient  

 håndkøbsmedicin, uden at dette er ordineret af en læge, kan blive draget til  

 ansvar herfor.
 Hvis en patient tager  

 håndkøbsmedicin eller naturlægemidler ud over den af lægen ordinerede  

 medicin,  

 bør plejepersonen orientere lægen med henblik på vurdering af eventuelle  

 interaktioner  

 med den øvrige behandling.
 Når en patient ønsker  

 hjælp til indtagelse af naturlægemidler, bør plejepersonalet medvirke hertil,  

 hvis lægen skønner, at brugen ikke er skadelig.
4.4. Udskrivelse Ledelsen er ansvarlig  

 for, at der er udarbejdet instrukser, så patienten efter udskrivelse kan  

 medicineres  

 som ordineret af lægen på sygehuset, indtil patienten kan modtage/hente  

 medicin  

 på apoteket.
Dette gælder også, når der foretages ændringer i medicineringen  

 ved ambulant behandling.
Er der under indlæggelsen  

 foretaget ændringer i medicineringen, skal der udarbejdes en liste over  

 patientens aktuelle medicin ved udskrivelsen.
Patienten skal medgives en kopi  

 af medicinlisten med angivelse af lægemidlernes betegnelse, indikation,  

 lægemiddelform, styrke, dosis, doseringshyppighed og eventuelt  

 administrationsmåde.
Når hjemmeplejen varetager medicingivningen, eller  

 patienten  

 bor i plejebolig, skal der sendes en kopi af medicinlisten hertil.
Ved udskrivelse skal  

 egen læge hurtigst muligt informeres om ændringer i medicineringen under  

 indlæggelsen, således at den nødvendige opfølgende behandling kan  

 iværksættes.  

 Medicineringen skal fremgå af epikrisen, eventuelt ved en kopi af  

 medicinlisten.
Gennemføres der ændringer i medicineringen ved ambulant  

 behandling, skal egen læge ligeledes informeres tids nok til at opfølgende  

 behandling kan iværksættes.
Når en patient, der før  

 indlæggelsen fik  

  

 dosisdispenseret  

 medicin  

  

 , udskrives fra et sygehus med fortsat dosisdispenseret medicin,  

 skal personalet på sygehuset sikre, at den pågældendes egen læge og  

 sædvanlige  

 apotek er orienteret om dette.
Det skal også sikres, at patienten kan  

 medicineres korrekt, indtil apoteket kan levere dosispakket medicin.
Ved  

 eventuelle  

 ændringer i den dosispakkede medicin i forbindelse med udskrivelse skal  

 patientens sædvanlige apotek have besked, se afsnit 5.4 vedrørende ordination  

 af dosisdispenseret medicin.
4.5. Opbevaring  

 af medicin Regler for håndtering  

 og opbevaring af lægemidler på sygehusafdelinger er fastsat i  

 Lægemiddelstyrelsens  

 bekendtgørelse om håndtering af lægemidler på sygehusafdelinger og andre  

 behandlende institutioner (Medicinskabsbekendtgørelse).
 Vedrørende opbevaring  

 af medicin til patienter, som selv administrerer deres medicin, henvises til  

 afsnit  

 4.2.
 5. FORHOLD  

 DER ER SÆRLIGT RELEVANTE FOR HJEMMEPLEJEN OG PLEJEBOLIGER MV.
5.1. Ledelsens  

 ansvar Almindeligvis er der  

 ikke en læge fast ansat i plejeboliger.
Den enkelte beboer har sin egen læge.  

 I  

 mange tilfælde er det nødvendigt, at personalet hjælper en beboer med  

 medicinhåndtering.
 Plejeboligens ledelse  

 har ansvaret for, at der foreligger instrukser for en fagligt forsvarlig  

 tilrettelæggelse af medicinhåndtering, herunder for håndtering af  

 dosisdispenseret medicin (se afsnit 3.2.). Der skal være instruks for det  

 nødvendige samarbejde med de behandlende læger og for, at der føres relevante  

 optegnelser om medicinhåndtering i de sygeplejefaglige optegnelser.  

 Plejeboligens  

 ledelse er ligeledes ansvarlig for, at det personale, der udfører  

 medicingivning, er instrueret og oplært heri.
5.2. Lægens  

 ansvar Plejepersonalet i  

 plejeboliger kan almindeligvis udføre medicingivning, og det er således ikke  

 nødvendigt,  

 at lægen sætter sig ind i de forskellige personalegruppers uddannelse og  

 kompetence.
Ved telefonordinationer skal lægen være særligt opmærksom på, at  

 ordinationen er forstået korrekt, se afsnit 3.3.1. Når lægens ordination  

 indebærer mere kompliceret medicingivning, eller denne kan medføre særlige  

 bivirkninger, bør lægen sikre sig, at der er personale med de fornødne  

 faglige kompetencer  

 til at give medicinen og observere patienten, eller i givet fald indlægge  

 patienten  

 på sygehus eller henvise til hjemmesygepleje.
 Vedrørende lægens  

 ansvar ved dosisdispenseret medicin henvises til afsnit 5.4.
5.3. Journalføring Ved behandling og  

 medicinordination til patienter i plejeboliger og patienter tilknyttet  

 hjemmeplejen  

 har lægen pligt til at føre optegnelser i patientjournalen, der almindeligvis  

 findes i lægens praksis.
Ved modtagelse af  

 lægens ordination har plejepersonen pligt til at indføre denne i de  

 sygeplejefaglige  

 optegnelser.
Optegnelserne kan fremgå af en medicinliste eller af oversigten  

 i  

 den personlige elektroniske medicinprofil (PEM), når der i foråret 2007 er  

 etableret adgang hertil for den kommunale hjemmesygepleje og plejehjem.
PEM  

 kan  

 anvendes, hvis relevante oversigtsbilleder herfra kan overføres og gemmes i  

 de  

 sygeplejefaglige optegnelser.
 Ved telefonordination  

 eller ved ændringer i lægens ordination efter aftale med lægen, skal  

 plejepersonen  

 notere ordinationen i plejehjemmets/hjemmeplejens sygeplejefaglige  

 optegnelser.  

 Plejepersonen kan eventuelt notere ordinationen i patientens PEM.
5.4. Dosisdispensering Det er den ordinerende  

 læges ansvar at vurdere, om der er indikation for dosisdispensering.
Blandt  

 andet skal patienten være stabilt medicineret, og det skal dreje sig om  

 medicin, der kan dosisdispenseres.
Hvis der skal gives mange præparater ved  

 siden af dosisdispenseringen, skal lægen vurdere, om patienten egner sig til  

 hertil.
Oplysning om dosisdispensering skal fremgå af journalen.
Patienten  

 kan  

 også selv anmode lægen eller apoteket om dosisdispensering.
Ved akut ændring af  

 patientens medicinering skal lægen sikre, at dette kan realiseres, om  

 nødvendigt  

 ved hjælp fra hjemmeplejen.
Ved ordinationsændringer bør personalet gøre  

 lægen  

 opmærksom på, at patienten får dosisdispenseret medicin.
Oplysning om  

 dosisdispensering skal indgå i de sygeplejefaglige optegnelser.
Også ved  

 dosisdispensering  

 skal der anvendes en oversigt over beboerens medicin (medicinliste eller  

 eventuelt oversigtsbillede fra PEM), når plejepersoner medvirker ved  

 medicinadministrationen.
Listen skal omfatte både den dosisdispenserede  

 medicin  

 og anden medicin, der ikke dosisdispenseres, som eksempelvis flydende  

 medicin, stikpiller  

 og p.n. medicin.
Doseringskortet fra apoteket kan ikke anvendes som  

 dokumentation af medicinordinationerne.
5.5. Håndkøbsmedicin  

 og naturlægemidler Også patienter i  

 plejeboliger tager undertiden ikke-lægeordineret håndkøbsmedicin og  

 naturlægemidler  

 ud over den af lægen ordinerede medicin.
Såfremt plejepersonalet finder grund  

 hertil, bør de opfordre en beboer, der behandler sig selv med håndkøbsmedicin  

 eller naturlægemidler, til at rådføre sig med sin læge, idet disse midler i  

 nogle tilfælde kan medføre interaktion ved indtagelse af anden medicin.
Anvendelse af  

 håndkøbsmedicin er ikke udtrykkeligt reguleret i lovgivningen.
En  

 plejepersons  

 håndtering af håndkøbsmedicin reguleres derfor af autorisationslovens  

 bestemmelser  

 om at udvise omhu og samvittighedsfuldhed og af instrukser udstedt af  

 ledelsen  

 på den pågældende arbejdsplads.
En plejeperson bør medvirke til at give  

 naturlægemidler, hvis beboeren har ønske herom.
5.6. Opbevaring  

 af medicin Der er ikke fastsat  

 regler for opbevaring af medicin i plejeboliger.
Det er ledelsens ansvar, at  

 medicin kan opbevares forsvarligt og utilgængeligt for uvedkommende.
Ledelsen  

 bør vurdere, om der er behov for bistand til den enkelte beboer med henblik  

 på  

 forsvarlig opbevaring af medicin.
Såfremt medicinen ikke  

 opbevares i patientens hjem, skal de enkelte patienters medicin opbevares  

 særskilt, så sammenblanding ikke kan forekomme.
Da beboere i plejeboliger er  

 selvstændigt sygesikrede, kan der ikke være fælles medicin af hverken  

 håndkøbsmedicin eller lægeordineret medicin (akutdepot).
 Når en patient ikke  

 selv er i stand til at tage opbevare medicinen forsvarligt, bør  

 hjemmesygeplejen  

 vurdere, om det er muligt at træffe en aftale med patienten om, at medicinen  

 opbevares forsvarligt.
Når der gives  

 injektionsbehandling, skal der være adrenalin til rådighed, så der kan  

 iværksættes  

 behandling for akut allergisk shock, jf.
Sundhedsstyrelsens vejledning til  

 hjemmesygeplejeordninger om behandling af akut allergisk shock.
5.7. Bortskaffelse  

 af medicin Da beboere i  

 plejeboliger er selvstændigt sygesikrede, tilhører medicinen den enkelte  

 patient.  

 Når en patient dør, er det vigtigt, at al medicin destrueres.
Restmedicin må  

 ikke anvendes til andre.
Plejepersonalet skal  

 rette henvendelse til pårørende om aflevering af al medicin på apoteket til  

 destruktion.  

 Personalet kan tilbyde at gøre dette for de pårørende, hvis disse ikke ønsker  

 at sørge for bortskaffelsen.
Hvis der ikke er pårørende, skal personalet  

 aflevere medicinen på apoteket.
 Apotekerne har i medfør  

 af lov om apoteksvirksomhed pligt til at modtage ubrugt medicin med henblik  

 på  

 destruktion.
6. MEDICINERING  

 I ANDRE INSTITUTIONER På  

 behandlingsinstitutioner eller lignende, hvor der er en fast tilknyttet læge  

 med ansvar for beboernes samlede behandling, er denne læge ansvarlig for at  

 sikre, at der er udarbejdet relevante instrukser for medicinhåndtering.  

 Ledelsen af institutionen har ansvaret for, at personalet er gjort bekendt  

 med  

 instrukserne og for, at medicinhåndteringen varetages af personale der kan  

 udføre opgaven korrekt.
 På institutioner, hvor  

 der ikke er en fast tilknyttet læge, er det institutionens ledelse, der har  

 ansvar  

 for at sikre, at der er udarbejdet relevante instrukser for  

 medicinhåndtering.  

 Der henvises til afsnit 5.1.
 Når en læge behandler  

 en patient, der er bosat på en institution uden fast tilknyttet læge, skal  

 lægen sikre, at personalet er i stand til at varetage medicingivningen  

 forsvarligt.  

 På behandlingshjem og på dag- og døgninstitutioner, hvor der ikke er ansat  

 sundhedsfagligt personale til at varetage medicinhåndtering, kan der være et  

 særligt behov for instruktion fra den behandlende læge.
I daginstitutioner for  

 børn bør der foreligge en instruks fra lægen i de tilfælde, hvor personalet  

 har  

 påtaget sig at give medicin til børn med kroniske lidelser.
Oftest vil der  

 være  

 tilstrækkelig instruktion om medicingivningen ved påskriften på  

 medicinbeholderen.
Beholderen skal have let læselig påskrift med oplysning om  

 patientens navn, medicinens art og den ordinerede dosis.
I de tilfælde, hvor  

 en  

 mere grundig skriftlig instruktion om medicingivningen er nødvendig, kan  

 institutionens ledelse anmode om skriftlig instruktion fra lægen.
7. OPHÆVELSE Denne vejledning  

 erstatter:
 -  

 	  

 Sundhedsstyrelsens  

 vejledning af 6. februar 1998 om medicinadministration og patienters  

 selvadministration  

 af medicin mv.
-  

 	  

 Sundhedsstyrelsens  

 vejledning af 9. juli 1998 vedrørende journalføring af medicinordinationer -  

 	  

 Sundhedsstyrelsens  

 vejledning af 6. december 2002 vedrørende ordination og administration af  

 medicin -  

 	  

 Sundhedsstyrelsens  

 officielle meddelelse af 6. juli 2000 om medicinordination til beboere på  

 plejehjem  

 og lignende Sundhedsstyrelsen, den 30. juni 2006 Anne Mette Dons /Hanne Rasmussen Relevant lovgivning mv.:
 Autorisationslovgivning:
Lov nr. 451 af 22. maj 2006  

 om autorisation af sundhedspersoner og om sundhedsfaglig virksomhed /  

 autorisationsloven (ikrafttrædelse den 1. januar 2007) Lov nr. 276 af 26. maj 1976  

 om tandlæger (ophæves med autorisationslovens ikrafttræden den 1. januar  

 2007) Lov nr. 671 af 13. december  

 1978 om jordemødre (ophæves med autorisationslovens ikrafttræden den 1.  

 januar  

 2007) Lovbekendtgørelse nr. 759 af  

 14. november 1990 om lov om sygeplejersker (ophæves med autorisationslovens  

 ikrafttræden den 1. januar 2007) Lovbekendtgørelse nr. 272 af  

 19. april 2001 om lov om udøvelse af lægegerning (ophæves med  

 autorisationslovens ikrafttræden den 1. januar 2007) Journalføring:
Bekendtgørelse nr. 856 af 13.  

 oktober 2003 om lægers pligt til at føre ordnede optegnelser (journalføring) Vejledning nr. 118 af 13.  

 oktober 2003 om lægers journalføring Bekendtgørelse nr. 942 af 27.  

 november 2003 om tandlæges pligt til at føre ordnede optegnelser  

 (journalføring) Vejledning nr. 144 af 27.  

 november 2003 om tandlæges journalføring Bekendtgørelse nr. 715 af 4.  

 juli 2005 om jordemødres pligt til at føre ordnede optegnelser  

 (journalføring) Vejledning nr. 151 af 8.  

 august 2001 om jordemødres virksomhedsområde, journalføringspligt,  

 indberetningspligt  

 mv.
Vejledning nr. 9229 af 29.  

 april 2005 om sygeplejefaglige optegnelser Sundhedsloven:
Lov nr. 546 af 24. januar  

 2005 Sundhedsloven (ikrafttrædelse den 1. januar 2007) Lov nr. 482 af 1. juli 1998  

 om patienters retsstilling (ophæves med Sundhedslovens ikrafttræden den 1.  

 januar 2007) Bekendtgørelse nr. 665 af 14.  

 september 1998 om information og samtykke og om videregivelse af  

 helbredsoplysninger  

 mv.
 Vejledning nr. 161 af 16.  

 september 1998 om information og samtykke og om videregivelse af  

 helbredsoplysninger  

 mv.
 Vejledning nr. 155 af 14.  

 september 1998 om aktindsigt i helbredsoplysninger mv.
Vejledning nr. 9494 af 4.  

 juli 2002 om tavshedspligt  dialog og samarbejde med patienters  

 pårørende Vejledning om tilsyn med  

 plejehjem, plejeboligbebyggelser og tilsvarende boligenheder,  

 Sundhedsstyrelsen,  

 1998 Lov nr. 408 af 13. juni 1973  

 om hjemmesygeplejerskeordninger med senere ændringer (ophæves med  

 Sundhedslovens ikrafttræden den l. januar 2007) Vejledning af 8. august 2003  

 til hjemmesygeplejeordninger om behandling af akut allergisk shock med  

 injektion af adrenalin Lægemiddellovgivning mv.
Lovbekendtgørelse nr. 657 af  

 28. juli 1995 om apoteksvirksomhed Lov nr. 1180 af 12. december  

 2005 om lægemidler Bekendtgørelse nr.1222 af 7.  

 december 2005 om håndtering af lægemidler på sygehusafdelinger og andre  

 behandlende institutioner Bekendtgørelse nr. 80 af 5.  

 februar 2003 om dosisdispensering af lægemidler Cirkulære nr. 12 af 13.  

 januar 2003 om ordination af afhængighedsskabende lægemidler Klage- og erstatningsadgang:
Lov nr. 547 af 24. juni 2005  

 om klage- og erstatningsadgang inden for sundhedsvæsenet (ikrafttrædelse den  

 1.  

 januar 2007) Andre forskrifter:
Vejledning om identifikation  

 af patienter og anden sikring mod forvekslinger i sundhedsvæsenet, 1998 Vejledning af 20. november  

 2000 om udfærdigelse af instrukser Sundhedsstyrelsens meddelelse  

 af 28. september 2000 om medicingivning i dagtilbud for børn Regler, der er fastsat i medfør af de  

 love, der ophæves, forbliver i kraft, indtil de ophører eller afløses af  

 regler  

 fastsat i medfør af den nye lovgivning.
