 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende regler for sejlads i Grådyb fra den  

 vestlige ende af den gravede rende og til Esbjerg havn:
 § 1.  For det omhandlede farvand, der er at anse som  

 et snævert løb, gælder bestemmelserne i bekendtgørelse nr. 430 af 24. august  

 1976 om særlige regler for sejlads m.m. i visse farvande, idet bestemmelsen i  

 § 8 a om indgående skibes pligt til at vente dog kun gælder for den gravede  

 rende over Grådyb Barre.
 § 2.  På strækningen mellem Grådyb Yderbarre lystønde  

 og Esbjerg havn skal følgende skibe have lods ombord:
 Stk. 2.  Bestemmelserne i stk. 1 finder ikke anvendelse  

 på skibe, hvis fører mindst 5 gange inden for de sidste 6 måneder har anløbet  

 Esbjerg havn med det pågældende skib.
 § 3.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 4.  Bekendtgørelsen træder i kraft den 1. januar  

 1978.
 Stk. 2.  Bekendtgørelse nr. 101 af 17. marts 1977 om  

 sejlads gennem Grådyb ophæves.
 Handelsministeriet, den 11. november  

 1977.
 Ivar Nørgaard.
/T.
R.
Funder.
