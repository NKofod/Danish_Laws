 I medfør af § 1 i lov nr. 597 af 17. december 1976 om Danmarks Riges  

 fiskeriterritorium og i tilslutning til bekendtgørelse nr. 629 af 22.  

 december 1976 fastsættes:
 § 1.  Fiskeriterritoriet ved Grønland omfatter,  

 medmindre andet nedenfor er fastsat, i området nord for 75 grader nordlig  

 bredde på vestkysten og nord for 67 grader nordlig bredde på østkysten  

 foruden de indre farvande et farvandsområde, der afgrænses af en linie  

 (fiskerigrænsen), som forløber i en afstand af 200 sømil (1 sømil = 1852  

 meter) fra de i § 2 nævnte basislinier.
 Stk. 2.  Afgrænsningen af fiskeriterritoriet i forhold  

 til Canada i Nares Stræde nord for 75 grader nordlig bredde forløber, hvor  

 dette lands kyster ligger over for Grønlands i en afstand af mindre end 400  

 sømil, i mangel af særlig aftale herom, efter to rækker geodætiske linier  

 mellem følgende punkter:
 Afgrænsningen af fiskeriterritoriet i Lincoln Hav forløber, hvor Grønlands  

 og Canadas kyster ligger over for hinanden i en afstand af mindre end 400  

 sømil , i mangel af særlig aftale herom, efter den linie, der fra punkt 127  

 overalt ligger lige langt fra de nærmeste punkter på basislinierne ved de  

 pågældende kyster (midtlinien).
 Stk. 3.  Afgrænsningen af fiskeriterritoriet i forhold  

 til Island nord for 67 grader nordlig bredde forløber, hvor dette lands  

 kyster ligger over for Grønlands i en afstand af mindre end 400 sømil, i  

 mangel af særlig aftale herom, efter den linie, der overalt ligger lige langt  

 fra de nærmeste punkter på basislinierne ved de pågældende kyster  

 (midtlinien).
 Stk. 4.  Afgrænsningen af fiskeriterritoriet i forhold  

 til Norge forløber, hvor øgruppen Svalbard ligger over for Grønland i en  

 afstand af mindre end 400 sømil, i mangel af særlig aftale herom, efter den  

 linie, der overalt ligger lige langt fra de nærmeste punkter på basislinierne  

 ved de pågældende kyster (midtlinien). Hvor øen Jan Mayen ligger over for  

 Grønland i en afstand af mindre end 400 sømil, udøves fiskerijurisdiktionen  

 indtil videre ikke ud over den linie, der overalt ligger lige langt fra de  

 nærmeste punkter på basislinierne ved de pågældende kyster (midtlinien).
 § 2.  De rette basislinier (kompaslinier) eller  

 kystlinier, som i henhold til § 1 lægges til grund ved beregning af  

 fiskerigrænsen, forløber mellem følgende punkter (lavvandsmærket ved  

 middelspringtid) i den angivne rækkefølge:
 Mellem punkt 36 og 37, 38 og 39, 40 og 41, 49 og 50, 52 og 53, 56 og 57,  

 59 og 60, 66 og 67, 69 og 70, 72 og 73, 82 og 83 samt 85 og 86 er basislinien  

 kystlinien.
 § 3.  Bekendtgørelsen træder i kraft den 1. juni 1980.
