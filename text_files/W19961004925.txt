Patentankenævnet stadfæstede Patentdirektoratets afgørelse efter  

 indsigelse.
Direktoratet havde taget indsigelsen til følge og afslået  

 ansøgningen.
Ankenævnet fandt i modsætning til direktoratet, at opfindelsen  

 var ny, men da såvel næringsmidler som fremgangsmåder til fremstilling af  

 næringsmidler på ansøgningstidspunktet den 19 sep 1988 var afskåret fra  

 patentering, jf. lovbekendtgørelse nr. 546 af 25 okt 1978, blev ansøgningen  

 afslået.
År 1996, 4. marts afsagde Patentankenævnet (Grønning-Nielsen, Hans Chr.
Thomsen, Herborg, Laubst, Ansgar Sørensen) følgende Den 19. september 1988 fremlagdes under nr. 153892 B en den 11. december  

 1979 indleveret ansøgning om patent på fremgangsmåde til fremstilling af et  

 hydrogeneret stivelseshydrolysat, der ikke er cariesdannende.
 De fremlagte krav lød således:
 »1. Fremgangsmåde til fremstilling af et ikke-cariesdannende,  

 hydrogeneret stivelseshydrolysat, som omfatter mindre end 3  

 vægt%polymeriseringsgrad PG>20, mindre end 60 vægt% maltitol med PG på 2  

 og mindre end 19 vægt% sorbitol med en PG på 1, idet resten op til 100%  

 består af polyoler med PG fra 3 til 20, kendetegnet ved, at man:
 underkaster udgangsstivelsen en sur eller enzymatisk hydrolyse indtil et  

 dextroseækvivalent, DE, på 10 til 35, underkaster det således opnåede  

 præ-hydrolysat en enzymatisk hydrolyse ved hjælp af en Beta-amylase, en  

 Beta-amylase og en Alpha-amylase eller en Beta-amylase, en Alpha-amylase og  

 et enzym, som hydrolyserer 1-6-bindinger i amylopectin, idet betingelserne  

 for anvendelse af disse enzymer vælges således, at hydrolysatets endelige  

 DE-værdi bringes til en værdi på mellem 45 og 53, og hydrogenerer det således  

 opnåede hydrolysat med DE fra 45 til 53.
 2. Fremgangsmåde ifølge krav 1, kendetegnet ved, at man:
underkaster udgangsstivelsen en sur hydrolyse til en DE fra 27 til 35, underkaster det således opnåede præ-hydrolysat en enzymatisk hydrolyse ved  

 hjælp af en Beta-amylase, idet enzymet benyttes under sådanne betingelser, at  

 DE-værdien for det færdige hydrolysat bringes til en værdi fra 45 til 53, og hydrogenerer det således opnåede hydrolysat med en DE-værdi fra 45 til 53.
 3. Fremgangsmåde ifølge krav 1, kendetegnet ved, at man:
underkaster udgangsstivelsen for en sur eller enzymatisk hydrolyse indtil  

 en DE fra 10 til 27, underkaster det således opnåede præ-hydrolysat successivt for påvirkning  

 fra en Beta-amylase, påvirkning fra en Alpha-amylase, idet reaktionsbetingelserne for disse enzymer vælges således, at  

 hydrolysatets DE bringes til en værdi fra 46 til 48 af Beta-amylasen og til  

 en værdi fra 48 til 51 af Alpha-amylasen, og hydrogenerer hydrolysatet med DE  

 fra 48 til 51.
 4. Fremgangsmåde ifølge krav 3, kendetegnet ved, at hydrolysatet  

 med DE fra 48 til 51 mellem påvirkningen fra Alpha-amylasen og  

 hydrogeneringen underkastes en samtidig påvirkning fra en Beta-amylase og et  

 enzym, der hydrolyserer 1-6-bindingerne i amylopectin.
 5. Fremgangsmåde ifølge et vilkårligt af kravene 1-4, kendetegnet  

  ved, at mængderne og betingelserne for enzymbehandlingen, der anvendes,  

 vælges blandt de følgende:
Beta-amylase: 200 til 1000 internationale enheder pr. kg tørt substrat, pH  

 fra 5,0 til 6,0, temperatur fra 50 graderC til 60 graderC, behandlingens  

 varighed fra 30 til 72 timer, Alpha-amylase: 16.ooo til 48.000 internationale enheder pr. kg tørt  

 substrat, pH fra 5,0 til 6,0, temperatur fra 50 graderC til 60 graderC,  

 påvirkningens varighed fra 16 til 18 timer.
 6. Fremgangsmåde ifølge krav 4, kendetegnet ved, at mængderne og  

 betingelserne for enzymbehandlingen, der anvendes, vælges blandt de følgende:
enzym der hydrolyserer 1-6-bindingerne i amylopectinet: 120 til 400  

 internationale enheder pr. kg tørt substrat i nærværelse af 50 til 100  

 internationale enheder Beta-amylase pr. kg tørt substrat, pH fra 5,0 til 6,0,  

 temperatur fra 50 graderC til 60 graderC, påvirkningens varighed fra 24 til  

 48 timer.« Klageren i denne sag nedlagde den 16. december 1988 indsigelse mod  

 udstedelse af patent.
 Klageren udtalte bl.a.:
»....Vi finder, at den opfindelse, som søges patentret, savner den  

 fornødne nyhed og opfindelseshøjde på baggrund af, hvad der kendes fra bl.a.  

 følgende trykskrifter: 1. »Hydrogenated Starch Hydrolysates«, P.  

 Leroy, ERGOB Conference om Sugar Substitutes, Geneve, 30 Oct. - 1 Nov. 1978.  

 2. »Technological Problems in the Incorporation of Hydrogenated Glucose  

 Syrups and L-Sorbose«, M.
Zimmermann, ERGOB Conference om Sugar  

 Substitutes, Geneve, 30 Oct. - 1 Nov. 1978. 3. Program ERGOB Conference om  

 Sugar Substitutes, Geneve, 30 Oct. - 1 Nov. 1978. 4. GB patentskrift nr. 1  

 169 538 (= DE patentskrift nr. 1 692 721). 5. US patentskrift nr. 3 329 507  

 (= DE patentskrift nr. 1 270 019). 6. US patentskrift nr. 2 891 869. 7. US  

 patentskrift nr. 3 565 765. 8. US patentskrift nr. 3 838 006. 9. DE  

 fremlæggelsesskrift nr. 1 517 810.
 10. DE fremlæggelsesskrift nr. 1 767 256.
 11. CA patentskrift nr. 723 133.
 12. JP patentskrift nr. 50650-53.
13. Acta Physiol.
Scand. 1965, 63.156-163 »The Utilisation of a  

 presumably Low-Cariogenic Carbohydrate Derivative«.
14. »Acid Production from Sucrose Substitutes in Human Dental  

 Plaque«, D.
Birkhed and S.
Edwardsson, ERGOB Conference om Sugar  

 Substitutes, Geneve, 30 Oct - 1 Nov. 1978.
15. »The Physiology and Biochemistry of the Mouth« 4th Edition -  

 C.
Neil Jenkins, pages 301, 302, 388, 396, 397 and 423.
16. Roquette Brochure »LYCASIN 80/55 - Technical Aspects«....' I indsigelsesbegrundelse af 27. februar 1989 anførte klageren følgende:
»Dansk patentansøgning nr. 5263/79 angår ifølge fremlæggelsesskriftet  

 en fremgangsmåde til fremstilling af et ikke-caries-dannende, hydrogeneret  

 stivelseshydrolysat.
Det forekommer mærkeligt, at ansøgningen er rettet på en  

 fremgangsmåde, eftersom hele argumentationen for opfindelsen bygger på  

 produktets påståede fordelagtige egenskaber.
Da både opfindelser af  

 næringsmidler og opfindelser af fremgangsmåder ved tilvirkning af  

 næringsmidler var undtaget fra patentering på ansøgningens indleveringsdag,  

 må vi gå ud fra, at ansøgningen er indskrænket til kun at omfatte  

 fremstilling af produkter med ikke-næringsmiddel-anvendelse.
Men i så fald  

 skulle produktet i sig selv være patenterbart, og en analogifremgangsmåde til  

 fremstilling deraf er ikke patenterbar.
 Fremgangsmådetrinene i den i patentkravene angivne fremgangsmåde er i sig  

 selv kendte, og valget af dem dikteres af arten af det produkt, som skal  

 fremstilles.
De i vor indsigelsesskrivelse anførte referencer 1 og 2 angiver produkter,  

 som er hydrogenerede stivelseshydrolysater, og som er ikke-cariogene, fordi  

 de ikke forgæres i munden af bakterier og enzymer.
Reference 1 beskriver,  

 hvordan et område af sirupper med forskellige DE-værdier kan fremstilles  

 under anvendelse af Alpha-amylaser, Beta-amylaser og amyloglucosidaser, og  

 giver detaljerede beskrivelser af sirupsammensætningerne.
Især en sådan  

 sammensætning i tabellen på side 116 har et DE på 48 og en sammensætning  

 meget tæt på den, der er angivet i tabel II, eksempel 1 i den foreliggende  

 ansøgning.
Produktet LYCASIN 80/55 (se reference 16), som allerede var på  

 markedet før prioritetsdagen for den foreliggende ansøgning, indeholder  

 mindre end 19 % sorbitol (6-8 %), mindre end 60 % maltitol (50-55 %), 20-25 %  

 trisaccharider, og de resterende 10-20 % tetrasaccharider og højere.
Referencerne 1 og 2 beskriver den type produkt, som man ønsker at  

 fremstille: referencerne 6-12 viser, hvordan fremstillingen kan gennemføres.  

 For eksempel beskriver reference 8, hvordan stivelsessirupper med forskellige  

 kombinationer af sødhed og viskositet kan opnås ved en 2-trins fremgangsmåde  

 under anvendelse af kombinationer af enzymer, specifikt O-1,6-glucosidaser,  

 Beta-amylaser og Alpha-amylaser.
På lignende måde angiver reference 6, at  

 anvendelsen af to eller flere enzymer, specifikt Alpha-amylaser,  

 Beta-amylaser, maltdiastaser og amyloglucosidaser, gør det muligt at  

 fremstille stivelsessirupper med praktisk taget enhver ønsket kombination af  

 kemiske eller fysiske egenskaber.
Det kan bemærkes, at eksempel 7 i denne  

 reference først fremstille en sirup med DE 26 og derpå omdanner denne til en  

 med DE 52,4, selv om produktets dextroseindhold (glucose) er 21,8 % dvs. over  

 19 %.
 Endelig beskriver referencerne 4 og 5 fremstillingen af hydrogenerede  

 stivelseshydrolysater, som ikke giver anledning tilcariesangreb på tænderne,  

 og som afledes fra stivelsehydrolysater med henholdsvis DE 1,2-15 og DE  

 15-75. Hydrolyseprodukterne omfatter dextriner og andre poly- og  

 oligosaccharider indeholdende op til 20 monosaccharidenheder, fortrinsvis  

 3-10 monosaccharidenheder.
 Reference 13 rapporterer en biologisk undersøgelse af hydrogenerede  

 stivelseshydrolysater, som blev skaffet fra Lyckeby Starkelseforadling AB,  

 patenthaveren til referencerne 4 og 5.
Med hensyn til produktets påståede fordelagtige egenskaber kan det  

 bemærkes, at omtalen af den kendte teknik i ansøgningens beskrivelse  

 indrømmer, at hydrogenerede stivelseshydrolysater var kendte før ansøgningens  

 prioritetsdato, men anfører 2 særlige fordele ved de specifikke hydrogenerede  

 stivelseshydrolysaters ikke-cariogenicitet og for det andet deres egnethed  

 til fremstilling af »sucre cuit«-bolsjer.
Vi lægger i det følgende  

 mest vægt på påstanden om ikke-cariogenicitet, fordi selv om ansøgeren siger,  

 at den fordelagtig anvendelse til fremstilling af »sucre  

 cuit«-bolsjer skyldes, at indholdet af PG1 og PG2 ikke er for stort, så  

 var denne tanke allerede fremsat i den kendte teknik.
Hydrolysaterne skal  

 efter definitionen i kravet indeholde 35,1-79 % PG1 + PG2, men  

 sammensætninger indeholdende 56-63 % PG1 + PG2 er allerede tidligere i  

 reference 2 angivet som værende egnede til fremstilling af »sucre  

 cuit«-bolsjer.
Ansøgningens krav må derfor stå eller falde på påstanden  

 om, at hydrolysater indeholdende mindre end 3 % PG>20 er ikke-cariogene,  

 og at sådanne sammensætninger var hidtil ukendte og opfinderiske på  

 ansøgningens prioritetsdato.
 Det er vores påstand, at tallet 3 % ikke er kritisk for cariogenicitet, og  

 at ansøgeren solgte sammensætninger, som faldt ind under kravet i deres  

 patentansøgning, før dennes prioritetsdata, hvorfor dette ikke er nyt.
Begrebet ikke-cariogenicitet De videnskabelige grunde til cariogenicitet og tandnedbrydning er omtalt  

 på side 396, 397 og 423 i lærebogen »The Physiology and Biochemistry of  

 the Mouth« (ref. 15). Den fjerde udgave af denne bog blev udgivet den  

 29. juni 1978, dvs. 5 måneder før ansøgningens prioritetsdato, og må således  

 anses for at repræsentere den på det tidspunkt gældende faglige opfattelse.  

 Denne opfattelse udtrykte klart, at det er pH-værdien i plakken, som dækker  

 tænderne, der er vigtig, og ikke pH-værdien i mundspyttet.
Endvidere betyder  

 den logaritmiske natur af pH, at en given forskel i pH ikke nødvendigvis  

 repræsenterer den samme mængde syreproduktion, f.eks. repræsenterer en  

 forskel på 1 pH-enhed mellem pH 7,0 og pH 6,0 mindre syre end mellem pH 5,8  

 og pH 5,0. Caries antages at forekomme, når pH-værdien i plakken falder under  

 en »kritisk værdi« på ca. 5,2, hvor der begynder at finde  

 demineralisering af tandemaljen sted.
Figur X 1.2 på side 388 viser en  

 eksperimentel repræsentation af, når pH-værdien falder under denne værdi.
Prøvning af cariogenicitet Ud fra diskussionen i det ovenstående afsnit er det klart, at man ikke kan  

 regne med, at målinger af mundspyt-pH giver en bedømmelse af  

 »ikke-cariogenicitet«.
Siderne 396 og 397 i »The Physiology  

 and Biochemistry of the Mouth« beskriver prøvninger, hvorved der  

 foretages målinger af plak-pH, reference 14 baserer sin bedømmelse af  

 ikke-cariogenicitet på syreudvikling i plakken.
Roquette-prøvningen Ved ansøgerens prøvning måles pH-ændringer, som finder sted i spytprøver,  

 når de inkuberes med stofferne, som skal prøves.
Denne prøvning har  

 imidlertid de følgende mangler som bedømmelse af ikke-cariogenicitet:
 a) Den er ikke relateret til plaktilstande.
 b) Den antager, at en pH-forskel på 1,0 er af samme betydning uanset  

 begyndelses-pH.
c) Et pH-fald på mindre end 1 pH-enhed siges at repræsentere et  

 ikke-cariogent produkt.
Der er ikke angivet nogen basis for denne arbitrære  

 antagelse.
d) Selv om spytprøverne tages fra flere donorer, er det klart ud fra side  

 301 og 302 i »The Physiology and Biochemistry of the Mouth«, at  

 spyts pH varierer bredt afhængigt af omstændighederne.
Prøver taget fra de  

 samme individer til forskellige tider ville derfor ikke være de samme og  

 ville ikke forventes at give de samme resultater.
 e) I ansøgningens beskrivelse indrømmer ansøgeren, at den anvendte  

 prøvning er utilstrækkelig til at karakterisere et stofs ikke-cariogenicitet  

 i absolut forstand, men ved at antage, at pH>1 frembringer caries, og ved  

 at udlede af prøvningsresultaterne, at mindre end 3 % PG>20 altid og under  

 alle omstændigheder vil give ikke-cariogene hydrolysater, drager ansøgeren  

 alligevel absolutte konklusioner.
En undersøgelse af prøvningsmetoden i reference 14 viser, at den er  

 nærmere virkeligheden end Roquette-prøvningen af de ovenfor angivne grunde,  

 og når reference 14 således viser at »French« LYCASIN 80/55 er  

 ækvivalent med sorbitol mht. cariogenicitet, må dette betyde, at det er  

 ikke-cariogent i en absolut forstand.
Hvis dette LYCASIN 80/55, som svarer  

 til det, der er beskrevet i referencerne 1 og 2, er ikke-cariogent, så må det  

 indeholde mindre end 3 % PG>20, eller hvis ikke, er niveauet af det  

 sidstnævnte ikke væsentligt for tandnedbrydning.
Hvis den i ansøgningen  

 beskrevne prøvning viser, at LYCASIN 80/55 er cariogent, i modsætning til  

 hvad der er fundet i reference 14, så viser det, at prøvningen ikke kan  

 repræsentere virkeligheden af tandnedbrydning og således ikke giver nogen  

 påvisning af, at det ifølge ansøgningen fremstillede produkt tilvejebringer  

 en teknisk nyttig løsning på det problem at finde et ikke-cariogent  

 stivelseshydrolysat.
Roquette's prøvningsresultater Selv hvis ansøgerens prøvningsmetode accepteres, har indsigerne ikke været  

 i stand til at anvende den til at påvise det kritiske ved PG>20.  

 Indsigeren har udført forsøg under anvendelse af Roquette-metoden med et  

 antal forskellige spytprøver og hydro-generede hydrolysater af forskellig  

 oligomersammensætning.
Deres resultater (de vedføjede kurver A-D) viser intet  

 kritisk tal, men understøtter blot det tidligere kendte synspunkt, at  

 stigende mængder af de højere oligomere viser et større fald i pH.
Disse  

 resultater er vedføjet i grafisk form som bilag til dette brev.
Det er  

 trukket en ret linie igennem punkterne, men dette behøver ikke at være den  

 bedste tilpasning.
Imidlertid kan det ses, at der ikke finder nogen kritisk  

 ændring sted ved 3 % PG>20. Forsøgene bekræfter ansøgerens advarsel om, at  

 forskellige spytprøver giver forskellige resultater med den samme prøve  

 hydrolysat.
Til sammenligningsformål blev dextrose (høj cariogen aktivitet)  

 og sorbitol (lav cariogen aktivitet) også prøvet.
Læren af forsøgene er, at  

 det ikke eksisterer noget vidnesbyrd, som understøtter et krav på en kritisk  

 værdi ved 3 % PG>20.
Indsigerne har også gennemført en anden række forsøg, hvorved et  

 hydrogeneret stivelseshydrolysat indeholdende 18,7 % oligomere med PG20 blev  

 behandlet med ethanol, som udfældede disse oligomere.
Der blev udført to  

 forsøg, hvorved indholdet af PG>20 oligomere blev reduceret til  

 henholdsvis 5,1 % og 1,3 %. Når det ubehandlede hydrogenerede hydrolysat og  

 de to behandlede prøver blev afprøvet ved Roquette-prøvningen, var  

 pH-værdierne 0,81 (ubehandlet), 0,72 (5,2 % PG>20) og 0,65 (1,3 %  

 PG>20). Disse resultater understøtter det synspunkt, at der ikke sker  

 nogen kritisk ændring i pH ved 3 % oligomere med PG>20.
I en anden række forsøg målte indsigeren ved HPLC syreudviklingen i en  

 række sterile opløsninger af hydrogenerede stivelseshydrolysater, pufret til  

 pH 7,2, hvortil der var sat spytprøver (blanding af spyt fra 4 personer).  

 Surhedsudviklingen over for tiden er afsat i kurve E vedføjet dette brev, og  

 hastigheden af surhedsudvikling over for indhold af PG>20 er afsat i kurve  

 F.
Kurve E viser det samme mønster af surhedsudvikling uanset indhold af  

 PG>20, og kurve F viser, at hastigheden af surhedsudvikling efter en given  

 tid ikke har noget kritisk punkt ved 3 % PG>20.
 Alle de ovenfor beskrevne forsøg viser, at surhedsudviklingen i en  

 blanding af spyt og et hydrogeneret stivelseshydrolysat ikke viser nogen  

 kritisk ændring ved 3 % PG>20.
 Selv om referencerne 1 og 2 ikke udtrykkeligt beskriver et hydrogeneret  

 stivelseshydrolysat indeholdende mindre end 3 % PG>20, er der meget stærke  

 argumenter for, at det er underforstået, at hydrolysaterne i disse to  

 referencer og i reference 14 faktisk indeholder mindre end 3 % PG>20.  

 Bevis for dette findes i den udaterede Roquette-brochure (ref. 16).  

 Brochurens betydning ligger i de følgende kendsgerninger:
 a) Den giver en specifikation for LYCASIN 80/55 på side k-68, som i alle  

 henseender falder ind under kravet i den foreliggende ansøgning.
 b) Den henviser til de referencer, som er nummereret 1, 2 og 14 i vor  

 indsigelsesskrivelse, som i brochuren identificeres som henholdsvis 14, 17 og  

 7.
 c) Brochurens utvetydige mening er, at det arbejde, som identificeres i  

 referencerne, vedrører LYCASIN 80/55 som defineret på side k-68 (se især side  

 8, næstsidste afsnit). Det »French« LYCASIN 80/55, der i reference  

 14 er beskrevet som værende ikke-cariogent, må derfor have haft en  

 sammensætning, som falder ind under kravene i den foreliggende danske  

 ansøgning.
 Efter vor opfattelse giver de ovenfor anførte argumenter basis for  

 følgende konklusioner:
 1) LYCASIN 80/55, som i referencerne 1, 2 og 14 er beskrevet som værende  

 et kommercielt tilgængeligt produkt, har den sammensætning, som er patentsøgt  

 i den anfægtede danske ansøgning, hvorfor den påberåbte opfindelse ikke var  

 ny på ansøgningens prioritetsdato.
2) Det i reference 14 beskrevne franske LYCASIN 80/55 er vist at være  

 ikke-cariogent ved en prøvning, som på det tidspunkt var accepteret af faget  

 som værende nærmere på virkeligheden af tandnedbrydning end den prøvning, der  

 anvendes, af ansøgerne i deres patentansøgning.
Et produkt, som er vist at  

 være ikke-cariogent ved denne prøvning, kunne ikke plausibelt være cariogent  

 ved prøvningen i ansøgningens beskrivelse, fordi den sidstnævnte prøvning er  

 mindre stringent.
 3) Ansøgningens beskrivelse beviser ikke, at faldet i pH-værdi i de  

 afprøvede prøver er relateret til deres indhold af PG>20, eller at et pH  

 på 1 betegner en cariogen sammensætning.
 4) Når Roquette-prøvningen blev anvendt af indsigerne, viste den ikke  

 nogen kritisk betydning af et indhold af PG>20 på 3 %.
Sammenfattende mener vi, a) at begrebet ikke-cariogenicitet har fået meget detaljeret overvejelse i  

 den kendte teknik, b) at den kendte teknik har beskrevet et antal forfinede prøvninger og  

 resultaterne deraf, c) at Roquette-prøvningen var grov i sammenligning med de hidtil kendte  

 prøvningsmetoder, d) at en gentagelse af Roquette-prøvningen ikke giver resultater, som  

 stemmer overens med, at indholdet af PG>20 i et stivelseshydrolysat er en  

 kritisk variabel for ikke- cariogenicitet, og e) at de sammensætninger, som fremstilles ifølge den anfægtede  

 patentansøgning var kommercielt tilgængelige før ansøgningens prioritetsdato,  

 og at den overvejelse, på hvilken kravet er baseret, nemlig det kritiske tal  

 på 3 % PG>20, er ubegrundet.
Vi finder det hermed påvist, at den i ansøgningen påberåbte opfindelse  

 savner såvel nyhed som opfindelseshøjde, og henstiller derfor, at ansøgningen  

 afslås i sin helhed.' Klagerens fuldmægtig, patentbureauet Hofman-Bang & Boutard A/S, har  

 ved skrivelse af 19. december 1988 selvstændigt nedlagt indsigelse imod  

 udstedelse af patent.
 I indsigelsesbegrundelse af 28. februar 1989 udtaler denne indsiger  

 (indsiger II):
»Dansk patentansøgning nr. 5263/79 angår ifølge fremlæggelsesskriftet  

 en fremgangsmåde til fremstilling af et ikke-cariesdannende, hydrogeneret  

 stivelseshydrolysat.
Det fremgår af ansøgningens akter, at man simpelthen har  

 fået godkendt krav og beskrivelse affattet på samme måde som det tilsvarende  

 norske fremlæggelsesskrift nr. 150 161. Dette er imidlertid i modstrid med  

 overgangsbestemmelse nr. 1, stk. 2 i den danske patentlov af 1967, eftersom  

 årsagen til at den norske ansøgning er indskrænket til kun at omfatte  

 fremgangsmådekrav er, at næringsmidler ikke er patenterbar i Norge.
Men hvis  

 produktet er et næringsmiddel, kan heller ikke fremgangsmåden være  

 patenterbare i Danmark, da både opfindelser af næringsmidler og opfindelser  

 af fremgangsmåder ved tilvirkning af næringsmidler var undtaget fra  

 patentering på ansøgningens indleveringsdag.
 Hvis vi på den anden side går ud fra, at ansøgningen er indskrænket til  

 kun at omfatte fremstilling af produkter med ikke-næringsmiddel-anvendelse,  

 så skulle produktet i sig selv være patenterbart, og en analogifremgangsmåde  

 til fremstilling deraf er ikke patenterbar.
Ifølge patentkravene angår den foreliggende ansøgning en fremgangsmåde til  

 fremstilling af et ikke-caries-dannende, hydrogeneret stivelseshydrolysat,  

 som omfatter mindre end 3 vægt-% polyoler med PG 20, mindre end 60 vægt-%  

 maltitol og mindre end 19 vægt-% sorbitol.
Kendetegnende for fremgangsmåden  

 er, at (i) udgangsstivelsen hydrolyseres enzymatisk eller ved sur hydrolyse  

 indtil DE 10-35, (ii) præhydrolysatet underkastes enzymatisk hydrolyse med 53-amylase,  

 Beta-amylase + Alpha-amylase eller Beta-amylase + Alpha-amylase + et enzym,  

 som hydrolyserer 1,6-bindinger i amylopectin, indtil hydrolysatets endelige  

 DE-værdi er 45-53, (iii) det endelige hydrolysat med DE 45-53 hydrogeneres.
 Alle disse tre stadier: (i) smeltning, (ii) saccharificering og (iii)  

 hydrogenering til fremstilling af hydrogeneret stivelseshydrolysat var  

 allerede kendte på ansøgningens prioritetsdato.
 Fra DE patentansøgning nr. 17 67 256 kendtes kombinationen af (i)  

 smeltning og (ii) saccharificering til fremstilling af stivelsessirup.
 Sur hydrolyse ((i) og (ii)) af stivelse og hydrogenering (iii) af  

 stivelsesirup var kendt fra GB offentliggørelsesskrift nr. 1 169 538 (ref. 5)  

 (Lyckeby).
Enzymatisk hydrolyse var ligeledes tidligere kendt: I SE  

 offentliggørelsesskrift nr. 368 587 (ref.6) (Hayashibara) er på side 5  

 beskrevet en fremgangsmåde til fremstilling af varmestabil maltitolsirup.  

 Stivelse blev (i) først hydrolyseret med Alpha-amylase-enzym efterfulgt af  

 (ii) saccharificering med Beta-amylase og pullulanase (som hydrolyserer  

 O-1,6-bindinger i amylopectin). Maltose sirupper med DE-værdi på 48 og 51  

 (dvs. inden for det i ansøgningens krav 1 angivne område 45-53) er beskrevet  

 i tabellen på side 6 i offentliggørelsesskriftet.
Disse sirupper blev (iii)  

 hydrogeneret (se side 7) på en lignende måde som i den foreliggende  

 ansøgning, og dette er og var på ansøgningens prioritetsdato den mest  

 anvendte fremgangsmåde til hydrogenering.
Med læren fra dette offentliggørelsesskrift er fagmanden i stand til at  

 fremstille produktet med ønsket maltitolindhold.
Som det klart ses af dette  

 SE offentliggørelsesskrift, kan den endelige sirups maltitolindhold reguleres  

 ved variering af de hydrolyserende enzymer.
 Den nøjagtige koncentration af maltose og maltitol såvel som  

 koncentrationen af sorbitol er ikke angivet i offentliggørelsesskriftet.  

 Praktiske forsøg har imidlertid vist, at når man anvender proceduren ifølge  

 Hayashibaras offentliggørelsesskrift, opnås produkter med maltitolindhold på  

 40-60% af tør- vægten og sorbitolindhold på mindre end 19% af tørvægten.
 Ifølge ansøgningens beskrivelse er formålet med den påberåbte opfindelse  

 at fremstille et ikke-cariesdannende, hydrogeneret stivelseshydrolysat.
 Produktet, som defineret i indledningen til krav 1 i ansøgningen, er  

 allerede defineret i den i vor indsigelsesskrivelse anførte reference 1  

 (Leroy) i tabellen (a) på side 116 og i reference 2 (Zimmermann) på side 145.  

 Dette betyder, at produktet allerede var kendt på ansøgningens  

 prioritetsdato.
 Desuden var fremgangsmåden til fremstilling af det pågældende produkt  

 (inden for omfanget af ansøgningens patentkrav) beskrevet i reference 1  

 (Leroy) på side 115-116.
Birkhed og Edwardsson offentliggjorde i reference 3 resultater af  

 undersøgelser af cariogenicitet af forskellige sirupper, inklusive  

 »French Lycasin 80/55«.
Disse resultater viste, at »French  

 Lycasin« ikke var cariogent.
Således var den ikke-cariogene natur af  

 maltitolsirup, som defineret i ansøgningen, allerede kendt på  

 prioritetsdatoen.
 De grænser, som er angivet for ikke-cariogenicitet i den foreliggende  

 ansøgning (mindre end 3% polyoler med PG > 20) har ingen begrundelse: der  

 er ikke påvist nogen grænse for mængden af længere polyoler, under hvilken  

 produktet er ikke-cariogent.
I ansøgningen er der ikke fremført noget materiale, på basis af hvilket  

 ansøgeren kunne være i stand til at udforme et patentkrav, som adskiller sig  

 patenterbart fra den kendte teknik.
Under henvisning til det ovenfor anførte  

 henstiller vi derfor, at dansk patentansøgning nr. 5263/79 afslås i sin  

 helhed.' Ansøgeren fremsendte med skrivelse af 1. september 1989 sit svar på  

 klagerens indsigelsesbegrundelse af 27. februar 1989:
»Indsigerens første argument går på at ansøgningen angår en  

 fremgangsmåde til fremstilling af et næringsmiddel.
Hertil skal det først  

 bemærkes, at der, eftersom ansøgningen har været gennem behandlingsproceduren  

 i Patentdirektoratet og er godkendt til fremlæggelse, ikke kan være tvivl om  

 at ansøgningen angår en patenterbar opfindelse.
Hvis dette ikke have været  

 tilfældet, ville Patentdirektoratet have gjort indvending tidligere.
 Patentdirektoratets holdning, nemlig at produktet fremstillet ved  

 fremgangsmåden ifølge opfindelsen ikke er et næringsmiddel er ikke  

 overraskende, idet stivelseshydrolysatet fremstillet ved fremgangsmåden  

 ifølge opfindelsen er et ikke-cariesdannende sødemiddel bestemt til  

 anvendelse i nærings- og nydelsesmidler, farmaceutiske produkter, diætetika,  

 sundhedspræparater, som elixirer, tandpasta og kompressorier.
 Interessen for at anvende ikke-cariesdannende sødemidler med de ovennævnte  

 anvendelsesmuligheder forklarer ikke kun den kommercielle succes af  

 produktet, fremstillet ved fremgangsmåden ifølge opfindelsen, men også  

 indsigerens motiv til at nedlægge indsigelse.
 Den nærværende opfindelse angår en fremgangsmåde omfattende en særlig  

 kombination af trin, der i princippet hver for sig er kendte, men uden at  

 være tilpasset, således at man opnår den særlige kombination af egenskaber,  

 der fører til et hydrogeneret stivelseshydrolysat med det særlige  

 glucidspektrum, der er kendetegnet ved et indhold på under 3% af produkter  

 med polymerisationsgrad over 20.
 Ansøgeren har fundet, at hydrogenerede stivelseshydrolysater svarende til  

 det angivne glucidspektrum er ikke-cariesdannende efter en test, der synes  

 simpel, men er meget skrappere end den kendte test som indsigeren påberåber  

 sig.
Det er kun produkterne, som ansøgeren har solgt efter prioritetsdagen med  

 betegnelsen »LYCASIN 80/55«, som er ikke-cariesdannende efter  

 testen angivet i nærværende ansøgning.
Indsigeren anfører, at Roquette Frere  

 har solgt hydrogenerede stivelseshydrolysater under betegnelsen »LYCASIN  

 80/55« inden prioritetsdagen.
Disse hydrolyserede stivelseshydrolysater  

 betragtes som ikke-cariesdannende efter de kendte, tidligere tests, men  

 skulle imidlertid klassificeres som cariesdannende, hvis de havde været  

 underkastet testen beskrevet i nærværende ansøgning.
 Faktisk gælder det, hvilket indsigeren også ved, at begrebet  

 ikke-cariesdannende ikke kan defineres absolut på basis af en given test og  

 givne kriterier, men at det udvikler sig, og at alle producenter af  

 hydrogenerede stivelseshydrolysater konstant forsøger at finde produkter, der  

 i højere grad er ikke cariesdannende.
 Det faktum, at ansøgeren har solgt »ikke-cariesdannende«  

 hydrogenerede stivelseshydrolysater inden og efter prioritetsdagen under den  

 samme betegnelse »LYCASIN 80/55« ændrer intet ved, at det  

 hydrogenerede stivelseshydrolysater inden denne dag havde et andet  

 glucidspektrum, idet varemærket »LYCASIN« ikke giver nogen  

 oplysning om glucidspekret for de hydrogenerede stivelseshydrolysater, idet  

 tallene »80« og »55« blot har følgende betydninger:
»80« angiver tørstofindholdet, »55« angiver indholdet af hydrogenerede stivelseshydrolysater  

 betragtet som sorbitol og maltitol i procent uden nogen hentydning til  

 indholdet af andre polyoler.
 Efter disse indledende betragtninger gennemgås indsigelsesbegrundelsen i  

 det følgende nærmere.
 Indsigeren har opbygget sin argumentation som følger under henvisning til  

 de kendte dokumenter (1) til (16) tilvejebragt af indsigeren (m.h.t.  

 referencerne, se indsigelsen):
 A) Studium af referencerne (1), (2), (4) og (5), i forhold til opfindelsen  

 (side 2, linie 8 - side 4, linie 11). En første konklusion gives på side 4,  

 andet afsnit.
 B) Studium af begrebet ikke-cariesdannende efter cariogenisitetstestene  

 beskrevet i de tidligere dokumenter (15) og (14) og endelig efter  

 Roquette-testen (side 4, linie 12 til side 6, linie 18).
 C) Præsentation af resultaterne af en række forsøg udført af indsigeren og  

 samlet under den højst forbavsende overskrift »Roquettes  

 prøvningsresultater« (side 6, linie 19 til side 7, linie 30).
 D) Argumenter, der sigter mod at vise en påstået mangel på nyhed som følge  

 af påstået tidligere brug under henvisning til en brochure fra Rogette, som  

 siges at være udateret (side 7, linie 31 til side 8, linie 19).
 E) Generelle konklusioner.
 I det følgende imødegås argumenterne præsenteret i hvert af disse punkter.
ad.
A).
 Reference (1) og (2) omhandler ganske rigtigt begrebet ikke-cariesdannende  

 i forbindelse med hydrogenerede stivelseshydrolysater.
Især beskriver referencerne (1) og (2) hydrogenerede  

 stivelseshydrolysater, der hævdes at være ikke-cariesdannende, uden at der  

 overhovedet forklares, hvad der skal forstås med  

 »ikke-cariesdannende«.
Denne mangel på præcisering fjerner som vist  

 ovenfor enhver værdi af påstanden.
 Skønt et af hydrolysaterne nævnt på side 116 af skriftet (1) for visse  

 bestanddele har en sammensætning, der ligger nær ved sammensætningen givet i  

 tabel 2 af den nærværende ansøgning, ophører al lighed der, idet skriftet (1)  

 intet angiver om at indholdet af produkter med PG større end 20 skal være  

 mindre end 3%, og dette er afgørende med hensyn til ikke-cariogenicitet.
Når indsigeren på basis af det tidligere skrift (16) henviser til at et  

 LYCASIN 80/55 som allerede var markedsført inden prioritetsdagen for den  

 nærværende ansøgning, har han ikke taget hensyn til, at det ikke drejer sig  

 om Roquette brochuren, der påstås at være udateret, hvilket vil blive belyst  

 nærmere i det følgende, men om en artikel udgivet i 1977 af konsul E.  

 Rockstrøm (tidligere ansvarlig for firmaet Lyckeby i »Revue des  

 Fabricants de Confiserie...« hvilken artikel er hæftet på denne  

 brochure, og at der ikke deri er nævnt produkter med DP større end 20.
 Indsigeren anfører dernæst, at principperne af de enkelte trin af  

 fremgangsmåden ifølge opfindelsen er kendte ifølge reference (6) til (12).  

 Dette bestrider ansøgeren ikke.
 Disse skrifter beskriver imidlertid ikke den særlige kombination af  

 betingelser som i forbindelse med de enkelte trin er nødvendig til opnåelse  

 af et ikke-cariesdannende hydrolysat med glucidspektret for hydrolysatet  

 fremstillet ifølge opfindelsen.
 Der angives intet i skrifterne om, at indhold under 3% af produkter med PG  

 større end 20 er nødvendig til opnåelse af det ikke-cariesdannende  

 hydrolysat.
 Det vil sige at glucidspekret for forbindelsen fremstillet ifølge  

 opfindelsen ikke var kendt før prioritetsdagen for ansøgningen.
Reference (4) og (5) angår hydrogenerede stivelseshydrolysater, som  

 betragtedes som ikke-cariesdannende i årene 1963-1965, det vil sige 13 til 15  

 år inden prioritetsdagen for nærværende ansøgning og uden henvisning til  

 nogen test for ikke-cariogenicitet.
Desuden udelukker skriftet (4) ikke på  

 nogen måde at indholdet af produkter med PG større end 20 er større end 3% i  

 det beskrevne hydrogenerede stivelseshydrolysat.
Med hensyn til reference (13), som angår et arbejde, der faktisk er  

 bestilt af indehaveren af patenterne (4) og (5), kan man med interesse  

 bemærke, at produkterne deri beskrives som »....believed to be low-cariogenic« (side 156, linie 10 f.n.).
Som konklusion anfører indsigeren på side 4, andet afsnit, at »tallet 3% ikke er kritisk for cariogeniciteten«, og at »ansøgeren har solgt blandinger, der ligger inden for omfanget af  

 kravene i ansøgningen inden prioritetsdagen«.
 Indsigeren har imidlertid ikke fremlagt beviser for nogen af disse  

 påstande.
ad.
B).
 I det følgende imødegås argumenterne givet af indsigeren under dette  

 punkt.
Indsigeren anfører, at begrebet cariogenicitet og forfinede prøvninger i  

 den forbindelse faktisk var beskrevet i den kendte teknik.
Det må  

 understreges, at prøvningen anvendt af ansøgeren er meget mere stringent end  

 de tidligere prøvemetoder, skønt den synes mere simpel.
Den er ekstremt pålidelig alene på grund af inkubationstiden på 21 timer,  

 der er meget længere end inkubationstiden, der er 30 minutter, ved den kendte  

 prøvning i overensstemmelse med reference (14). Efter prøvningen konkluderer  

 man ikke om et givet produkt er cariogent eller ej.
Det konkluderer alene,  

 hvis pH 1, at et givet produktion er ikke cariogent, i henseende til  

 prøvningen.
Med andre ord kan et produkt, som er ikke-cariogent ved  

 prøvningen ifølge reference (14) eller (2) udemærket være cariogent ved  

 prøvningen beskrevet i den nærværende ansøgning, nemlig på grund af de meget  

 skrappere betingelser.
 Specielt angiver udtrykket ikke-cariesdannende (=ikke-cariogen), som det  

 anvendes i forbindelse med de hydrogenerede stivelseshydrolysater i  

 nærværende ansøgninger en egenskab for disse produkter svarende til skrappere  

 kriterier end dem der anvendes reference (2) svarende til udtrykket  

 »Zahnschonend« i forbindelse med LYCASIN 80/55.
 LYCASIN 80/55 betegnet som »Zahnschonend« i reference (2)  

 opfylder altså ikke kriterierne til klassificering som ikke-cariogen ved  

 prøvningen angivet i nærværende ansøgning, mens hydrolysaterne fremstillet  

 ved fremgangsmåden ifølge opfindelsen indlysende er »Zahnschonend«  

 efter reference (2). Reference (15) ændrer intet ved dette faktum.
 Indsigeren understreger, idet han støtter sig på reference (15), at det er  

 pH-værdien i tandplaques der er vigtig for cariogeniciteten og ikke  

 pH-værdien i spyttet.
 Prøvningen anvendt ifølge den nærværende ansøgning til undersøgelse af  

 cariogenicitet af et givet produkt er imidlertid uafhængig af spyttets  

 pH-værdi.
Dette fremgår af beskrivelsen af prøvningen (se afsnittet fra linie 30 på  

 side 6 til linie 17 side 8 i fremlæggelsesskriftet), hvor det ses at denne  

 prøvning bygger på mundhulebakteriernes mulighed for at angribe det  

 hydrogenerede stivelseshydrolysat.
Det angreb medfører, hvis det finder sted,  

 en surgøring af miljøet og dermed et fald i pH-værdien.
 Ved denne prøvning tilfører man alene mundhulebakterier i prøvemediet ved  

 behandling af en lille mængde spyt, som iøvrigt er en blanding af spyt fra 5  

 donorer.
 Af reference (15) fremgår det (se side 396, linie 14-17), at man har  

 konstateret, at bakteriefloraerne af tandplaques ligner hinanden hos personer  

 med og uden caries, idet antallet af specielt to bakteriearter, nemlig  

 Lactobacillus acidophilus og Streptococcus mutans ifølge side 423, linie  

 18-20 af reference (15) afhænger af intensiteten af caries og er til stede i  

 et meget mindre antal hos personer uden caries.
I betragtning af prøvningsbetingelserne for prøvningen angivet i  

 nærværende ansøgning, det vil sige - anvendelse af en meget lille mængde på basis af prøvemediet af en  

 spytblanding fra fem donorer, hvoraf visse statistisk set har caries.
- en prøvetid på 21 timer hvorunder alle typer bakterier vokser under  

 optimale betingelser, er det sikkert, at udgangsspyttets eller nærmere udgangsspytblandingens  

 pH-værdi ingen betydning har.
Mængden af spytblanding anvendt side 8, linie 3-6 (jvf.  

 fremlæggelsesskriftet) er således 0,2 ml.
Dette blandes i 10 ml næringsmedium  

 og 1 ml sterilt vand (kontrol) eller 1 ml af en 18% (vægt/vol) opløsning af  

 materialet, der skal prøves.
 Spytblandingen udgør således 1,8%.
 Som teoretisk eksempel kan nævnes, at tilførsel af en 0,2 ml spytblanding  

 med en pH-værdi på 5,45 (den laveste værdi angivet på side 302, linie 6 af  

 reference (15)) til 11 ml af den ovennævnte blanding af næringsmedium af vand  

 (pH 7,55) kun giver et fald af pH-værdien fra 7,55 til ca. 7,5.
 Det ses klart, at målingerne udført ved prøvemetoden angivet i nærværende  

 ansøgning er helt uafhængige af udgangsspyttets pH-værdi og kun afhænger af  

 surgøring af mediet som følge af angreb på produktet underkastet prøvning med  

 mundhulebakterier.
 Det at prøvemetoden anvendt i forbindelse med nærværende ansøgning er mere  

 stringent end de kendte prøvemetoder medfører at argumenterne givet af  

 indsigeren i afsnittet side 6 linie 3 til 18 er fuldstændigt uunderbyggede.
 Når indsigeren slutter af reference (14) at LYCASIN 80/55 var  

 ikke-cariogent før dec. 1978, idet det var ækvivalent med sorbitol,  

 sammenblander han prøvemetoden anvendt i reference (14) med prøvemetoden  

 beskrevet i nærværende ansøgning.
Prøven beskrevet i reference (14) består af måling af variationerne i  

 ph-værdien observeret på tandplaqueniveauet (»in vivo«) i 30  

 minutter, mens klassificering som ikke-cariogent produkt i den betydning der  

 er givet af prøvningen anvendt i den nærværende ansøgning opnås in vivo efter  

 21 timer i et miljø med en koncentration, der er tre gange så svag, men  

 imidlertid under betingelser, der er meget strengere.
Hvis betingelserne for  

 den sidstnævnte test havde været anvendt i forbindelse med det LYCASIN  

 80/55-produkt, som det drejer sig om i reference (14), ville dette særlige  

 LYCASIN 80/55 ikke have været klassificeret som ikke-cariogent.
 Sammenfattende kan det siges, at prøvemetoden anvendt i forbindelse med  

 den nærværende ansøgning er en praktisk, industriel prøvemetode, der er  

 uafhængig af det anvendte spyts pH-værdi, og meget mere stringent end de  

 kendte laboratorieprøvemetoder, konklusionerne draget af indsigeren i  

 forbindelse med denne prøvning og især på basis af reference (15) og  

 reference (14) er unøjagtige og ubegrundede.
ad.
C).
Under overskriften »Roquettes prøvningsresultater« beskriver  

 indsigeren et sæt forsøg, af hvilke en første gruppe er afbildet på de fem  

 grafer med de respektive overskrifter: Saliva Sample A Saliva Sample B Saliva  

 Sample C Saliva Sample D Averidge of values for Saliva Samples A to D.
 Der kan midlertid ikke drages nogen konklusion af disse forsøg.
Således finder man ikke alene ved alle forsøgene undtagen ved dem der er  

 udført med saliva A på de to hydrolysater med det største indhold af  

 produkter med PG større end 20, at hydrolysaterne er ikke-cariogene, idet  

 delta pH-værdien er mindre end en.
Dette er i modstrid med alle  

 konstateringer gjort af ansøgeren og kan kun være et resultat af forkert  

 anvendelse af prøvemetoden, men man finder også, at saliva B, C og D medfører  

 at dextrose betragtes som ikke-cariogent, idet kun saliva A gør en undtagelse  

 på dette punkt.
Forsøg udført med blandingen af saliva, som giver en pH-værdi  

 i nærheden af 1, fører fremdeles til betragtning af dextrose som værende på  

 grænsen til at være cariogent.
Dette er absolut i modsætning med både den  

 almindelige mening i en enig videnskabelig verden, ifølge hvilken dextrose er  

 cariogent, og på den anden side i modstrid med alle erfaringer draget af  

 ansøgeren fra før prioritetsdagen for den nærværende ansøgning og kan igen  

 kun skyldes forkert anvendelse af prøvemetoden.
Følgelig er konklusionerne  

 draget af indsigeren på basis af resultaterne af denne første række forsøg, i  

 det mindste dårligt understøttet.
 Med hensyn til de tre forsøg i den anden række af forsøg udført af  

 indsigeren med et hydrogeneret stivelseshydrolysat med 18,7% polyoler med PG  

 større end 20, de anvendes som så i det første forsøg, og efter behandling  

 med ethanol i de to efterfølgende forsøg (hvorved der opnås indhold af  

 polyoler med PG større end 20 på henholdsvis 5,1 og 1,3), kan man ikke uden  

 supplerende oplysninger udlede mere af disse end af den første række forsøg,  

 alene af den grund, at man ved den første prøve, der ikke var behandlet med  

 ethanol, får det resultat, at hydrolysatet er ikke-cariogent, på trods af det  

 meget høje indhold, nemlig 18,7% af produkter med PG større end 20. Dette er  

 endnu engang fuldstændig i modsætning til alt hvad ansøgeren har konstateret  

 siden 1978 og giver igen anledning til formodning om at resultaterne skyldes  

 forkert udførelse af prøvningen.
 Ansøgerens formodninger vedrørende forsøgene udført af indsigeren støttes  

 af Bilag A til nærværende imødegåelse, der er en publikation med titlen  

 »Les sirops maltitol, Une nouvelle generation de polyols« fra  

 oktober 1986, af Societe de Produits du mais (som blot er en afdeling af  

 indsigerfirmaet).
 Det fremgår af dette bilag, at dextrose er cariogent og at sorbitol er  

 ikke-cariogent.
 Det er tilstrækkeligt at betragte figuren »Evolution au cours de  

 temps de pH de solutions de sucres et de polyols contenant des  

 microorganismes buccaux«, for at se dette.
 På grafen vises pH-ændringen, målt blandt andet med dextrose og sorbitol i  

 tilstedeværelse af mundhuleorganismer.
 Det er vanskeligt at se, at disse mikroorganismer kan have været tilført  

 på anden måde ved prøvningens start end med spyttet (som beskrevet i  

 nærværende ansøgning), og man kan konstatere, at variationen af pH-værdien  

 efter 21 timer (opmærksomheden skal især henledes på, at den pågældende graf  

 fra Societe de Produits de Mais viser værdier efter 22 timer, der er meget  

 nær ved værdierne efter 21 timer ved testen udført i forbindelse med  

 nærværende ansøgning) på ca. 2,8 for dextrose og ca. 0,9 for sorbitol, idet  

 start pH-værdierne var 7,5 eller lidt højere, som ved forsøgene, for hvilke  

 resultaterne er sammenfattet i tabel I i den nærværende ansøgning.
 Hvis et kontrolforsøg (som beskrevet ved prøvemetoden anvendt ifølge  

 nærværende ansøgning) havde været udført, ville den tilsvarende pH-ændring  

 efter al sandsynlighed have været omkring 0,3 til 0,4. Og testene ifølge La  

 Societe de Produits de Mais ville således have givet en pH-værdi ( i samme  

 betydning som ifølge nærværende ansøgning) på 2,5 for dextrose og 0,6 for  

 sorbitol, hvilket indlysende medfører klassificitering af dextrose som  

 cariogent og sorbitol som ikke-cariogent.
Herved understøttes ansøgerens formodning med hensyn til forsøgene udført  

 af indsigeren og repræsenteret ved de ovennævnte grafer med overskrifterne A  

 til S og A...D.
Konklusionerne draget af indsigeren ud fra resultaterne af  

 disse forsøg har således ingen værdi.
Indsigeren fremlægger endelig en tredie række af forsøg illustreret ved  

 graferne E og F, hvilke ikke tillader meningsfulde konklusioner.
Grafen E  

 viser således, at et hydrolysat med et indhold af polyoler med PG større end  

 20 på 0% giver samme surgøring som et hydrolysat med et indhold af polyoler  

 med PG større end 20 på 18%, hvilket klart viser karakteren af disse forsøg.
 Hverken denne tredie eller de to foregående rækker forsøg støtter  

 indsigerens konklusioner.
Ansøgeren har udført en række forsøg til bekræftelse af, at værdien 3% for  

 indholdet af polyoler med PG større end 20 i det omhandlede hydrogenerede  

 stivelseshydrolysat er kritisk ud fra en cariogenicitetsbetragtning.  

 Resultaterne af denne række forsøg er vist på grafen, der er vedlagt som  

 bilag B.
Resultaterne viser, at hydrolysaterne med et indhold under denne  

 værdi ikke er cariogene i henseende til prøvningen udført i forbindelse med  

 den foreliggende ansøgning.
 Det ses klart, at den ikke-cariogene karakter i henseende til testen  

 angivet i beskrivelsen til nærværende ansøgning på overraskende og uventet  

 måde præcis fås, når indholdet af hydrogenerede polysaccharider med PG større  

 end 20 i et hydrogeneret stivelseshydrolysat er mindre end 3%.
 På grafen repræsenterer de 15 punkter A, B, C, D, E, F, G, H, J, K, L, M,  

 N, P og R 15 forskellige hydrolysater fremstillet af ansøgeren.
 Disse 15 hydrolysater har indhold af hydrogenerede polysaccharider med PG  

 større end 20 i området fra 3,6 (punkt A) til 1,5 (punkt R).
 Abcisseaksen viser indholdet af hydrogenerede polysaccharider med PG  

 større end 20 (% PG større end 20) af de prøvede hydrolysater.
Ordinataksen af grafen viser pH-værdien, det vil sige forskellen i  

 ændringen af pH-værdien mellem et givet hydrogeneret stivelseshydrolysat og  

 en kontrolprøve, underkastet prøvningen angivet i beskrivelsen til den  

 nærværende ansøgning.
I beskrivelsen præciseret det, at pH i praksis skal  

 være mindre end 1, for at det prøvede hydrogenerede hydrolysat er  

 ikke-cariogent.
De 15 produkter A til R underkastedes prøvningen og punkterne  

 repræsenterende produkterne A til R viser delta pH-værdien fundet i hvert  

 tilfælde.
Betragtning af grafen viser, at delta pH-værdien varierer fra 1,3  

 (punkt A og B) til 0,5 (punkt M).
 Kurven C1, der er tegnet under hensyntagen til alle punkterne A til R  

 viser klart, at der sker en særlig ændring af pH-værdierne, når indholdet af  

 hydrogenerede polysaccharider med PG større end 20 i de prøvede hydrolysater  

 passerer værdien 3.
 Denne særlige ændring kunne hverken forudsiges eller forventes.
 ad D).
 Indsigeren hævder på basis af en brochure, der påstås at være udateret  

 (reference (16)), at kunne vise at de hydrogenerede stivelseshydrolysater  

 beskrevet i reference (1), (2) og (14) implicit angives at have et indhold af  

 produkter med PG større end 20 på mindre end 3%.
 Hertil skal det først nævnes, at reference (1) og (2) ikke på nogen måde  

 omhandler et hydrogeneret stivelseshydrolysat indeholdende mindre end 3% af  

 polyoler med PG større end 20.
 De indeholder ingen eksplicit angivelse i den forbindelse, og indsigeren  

 fremfører intet overbevisende argument til støtte for antagelsen om, at de  

 omhandlede hydrolysater implicit indeholder mindre end 3% af polyoler med GP  

 større end 20.
 Brochuren, der siges at være udateret og udgør reference (16) tillader  

 ikke indsigeren at antage at indholdet af polyoler med DP > 20 på implicit  

 måde er angivet som værende mindre end 3% i produkterne beskrevet i reference  

 (1), (2) og (14).
 Denne brochure er faktisk dateret, nemlig til februar 1984. Hvis  

 indsigeren ikke havde kendskab til denne datering, ville han have kunnet  

 udlede af henvisningen til reference (21) dateret til 1982, at brochuren var  

 udgivet efter 1982.
 Brochuren udgør således ikke kendt teknik og skal ikke tages i betragtning  

 her.
 Dog kommenteres de tre punkter a), b) og c) på side 8 i  

 indsigelsesbegrundelsen med hensyn til den nævnte brochure:
 Hvis der faktisk på side K68 beskrives et hydrolysat betegnet LYCASIN  

 80/55 og faldende under omfangene af kravet til den nærværende ansøgning,  

 ville dette kun vise en ting, nemlig at der er tale om et hydrolysat af den  

 type, der solgtes på tidspunktet for publikation af brochuren, dvs. efter den  

 krævede prioritetsdag, som er den 11. december 1978.
 På side K68 henvises der i øvrigt til 2 US-patenter svarende til den  

 nærværende ansøgning og udstedt henholdsvis 21. juli 1981 og 24. august 1982.
 Det fremgår imidlertid hverken af denne side K68 eller af reference (16)  

 taget i sin helhed, at der med hensyn til produkterne identificeret på nævnte  

 side K68 ved deres glucid- spektra og ved varemærket LYCASIN 80/55 er tale om  

 de samme hydrolysater, som dem der allerede er betegnet som LYCASIN 80/55 i  

 reference (1), (2) og (14).
 Som allerede forklaret ovenfor anvendtes varemærket LYCASIN 80/55 allerede  

 inden prioritetsdagen for nærværende ansøgning, med den betydning af cifrene  

 80 og 55, der ligeledes er forklaret ovenfor.
Det faktum, at et hydrolysat har været solgt under mærket LYCASIN 80/55  

 muliggør ikke, at man kan sige noget om dets indhold af produkter med DP 20  

 før den 11. december 1978, der er prioritetsdagen for den nærværende  

 ansøgning.
Følgelig er produkterne defineret på side K68 i den ovennævnte  

 brochure på den ene side i overensstemmelse med opfindelsen og repræsenterer  

 de nuværende, kommercielle, ikke-cariogene hydrolysater, mens de på den anden  

 side er forskellige fra dem, der er nævnt i reference (1), (2) og (14).
 ad E).
 De generelle konklusioner 1) til 4) og a) til e) angivet på side 8 og 9 af  

 indsigelsesbegrundelsen imødegås klart i det foregående.
Derfor skal vi henstille til Patentdirektoratet om at træffe afgørelse om  

 meddelelse af det ansøgte patent uanset den nedlagte indsigelse.' I skrivelsen anførtes endvidere:
 »Vi vedlægger desuden 3 kopier af følgende bilag til vor imødegåelse:
 Bilag A: »Les sirops de maltitol, une nouvelle generation de  

 polyols« societe des Produits du Mais, oktober 1986.
 Bilag B: Graf, der viser resultater af forsøg udført af ansøgeren.
Vi har konstateret en indlysende fejl i linie 3 af ansøgningens krav 1. At  

 der er tale om en indlysende fejl fremgår bl.a. af beskrivelsen side 2, linie  

 24. Vi vedlægger derfor også en ny side 18 til beskrivelsen, hvormed denne  

 fejl er berigtiget og anmoder som at patentet må blive udstedt med denne nye  

 side 18 i stedet for den tidligere side 18.' I skrivelse af 29. januar 1990 udtalte klageren følgende:
»Vi vedlægger kopi af den første officielle udtalelse afgivet i den  

 tilsvarende norske ansøgning, som har ført til norsk patent nr. 150 161. Vi  

 henviser specielt til de to første afsnit og især til bemærkningen:  

 »kravene 1-4 gælder stivelseshydrolysater må anses for at kunne udnyttes  

 af organismer og således opfattes som næringsmidler«.
Ansøgerne synes at  

 have været enige i denne betragtning, eftersom de har indskrænket kravene i  

 den norske sag til kun at omfatte fremgangsmåden til fremstilling af de  

 omhandlede stivelseshydrolysater.
Hvis det forholder sig således, er  

 imidlertid hverken produktet eller fremgangsmåden patenterbar i Danmark i  

 henhold til overgangsbestemmelserne i den danske patentlov.
Ansøgeren anfører i sin imødegåelse side 1 nederst og side 2 øverst samt i  

 sidste afsnit på side 4, at fremgangsmåden ifølge ansøgning 5263/79 omfatter  

 en særlig kombination af trin, som hver for sig er kendte.
Disse trin er  

 ifølge krav 1:
(a) sur eller enzymatisk hydrolyse af stivelse til opnåelse af et  

 præ-hydrolysat med DE 10-35, (b) enzymatisk hydrolyse af præ-hydrolysatet fra (a) til opnåelse af et  

 hydrolysat med DE 45-53, (c) hydrogenering af hydrolysatet.
Fremgangsmåder, hvorved der anvendes kombinationer af hydrolysetrin, var  

 imidlertid velkendte på ansøgningens prioritetsdato.
F.eks. beskriver vor  

 reference 8, US patentskrift nr. 3 838 006, en fremgangsmåde til fremstilling  

 af hydrogenerede stivelseshydrolysater med varierende sammensætninger ved  

 anvendelse af kombinationer af hydrolysetrin.
Krav 5 beskriver f.eks. en  

 fremgangsmåde til fremstilling af en blanding af maltitol og  

 oligosaccharidalkoholer, hvorved stivelse først gøres flydende ved opvarmning  

 med syre, og det smeltede produkt hydrolyseres først med en Beta-amylase og  

 derpå med en Alpha-amylase (sammenlign med krav 3 i DK 5263/79).  

 Hydrolyseproduktet har et DE på ca. 48 (ifølge den foreliggende ansøgnings  

 krav 3: (48-51) og hydrogeneres derpå.
Vor reference 7, US patentskrift nr. 3  

 565 765, beskriver kombinerede hydrolysetrin til dannelse af  

 stivelsehydrolysater, f.eks. eksempel 4, hvori hydrolysen giver et produkt  

 med DE 16 (ifølge den foreliggende ansøgning: 10-35), som efterfølges af en  

 hydrolyse med 53-amylase til et produkt med DE 47,4 (ifølge den foreliggende  

 ansøgning: 45-53). Hydrogeneringen af dette produkt er en indlysende  

 foranstaltning i betragtning af at det er kendt, at stivelsehydrolysater alle  

 kan hydrogeneres ved i hovedsagen den samme metode, og fordi en sådan proces  

 er beskrevet i reference 7. Fremgangsmåden ifølge DK 5263/79 er meget analog  

 med de fremgangsmåder, som er beskrevet i disse to referencer.
Den i  

 ansøgningen angivne fremgangsmåde er sandsynligvis den mest praktiske måde at  

 fremstille de ønskede stivelse hydrolysater på, selvom andre mindre  

 økonomiske fremgangsmåder åbenbart er mulige, f.eks. blanding af individuelle  

 ingredienser eller blandinger af ingredienser.
Læren vedrørende den  

 fremgangsmåde, som er genstand for kravene i fremlæggelsesskriftet, er  

 indeholdt i reference 8, alment i spalte 5, linie 33-46 og især i de  

 detaljerede eksempler og arbejdsbetingelser.
En stor del af argumentationen i ansøgerens imødegåelse vedrører de  

 prøvningsmetoder, som er anvendt til at måle cariogeniciteten af de  

 forskellige produkter.
Dette punkt er vigtigt, fordi det er ansøgerens  

 påstand, at det »LYCASIN 80/55«, der er beskrevet som  

 ikke-cariogent i vore referencer 2 og 4, ikke var det samme »LYCASIN  

 80/55« som er angivet i ansøgningen, og at det sidstnævnte produkt var  

 »mere ikke-cariogent«, fordi det blev bedømt ved en mere nøjagtig  

 prøvning end dets forgænger.
Den publicerede bedømmelse af det sidstnævnte er  

 indeholdt i reference 14, som beskriver et arbejde udført ved en University  

 School of Dentistry.
Man ville forvente, at de prøvningsmetoder, som er  

 anvendt i et sådant arbejde, ville være de mest nøjagtige, som var til  

 rådighed på det tidspunkt: således er det bemærkelsesværdigt, at artiklen  

 indeholdende arbejdet blev fremlagt ved ERGOB-konferencen en måned før den  

 foreliggende ansøgnings prioritetsdato.
Den prøvningsmetode, som er beskrevet af ansøgeren i DK 5263/79, og de to  

 prøvningsmetoder, der er anvendt i reference 14, bygger alle på målinger af  

 syredannelse i prøvningssubstraterne forårsaget af flora, som er tilstede i  

 munden.
Hvor prøvningsmetoderne adskiller sig væsentligt, er kilden til den  

 flora og varigheden af prøvningen.
(a) Kilde til flora Roquette-prøvningen tager spytprøver fra 5 donorer, hælder prøverne sammen  

 og anvender blandingen som inoculum for næringsopløsninger indeholdende  

 materialet, som skal prøves.
De to prøvningsmetoder ifølge reference 14  

 anvender plakmateriale skrabet fra tænderne som inoculum, og grunden til  

 denne forskel er givet på side 396 i reference 15, nemlig »det har været indset i mange år, at syreproduktion og pH-ændringer i  

 de inderste lag af plak, hvor den er i kontakt med emaljeoverfladen,  

 sandsynligvis var de afgørende faktorer i caries.
Spørgsmålet om forskellene  

 mellem spyt i caries-aktive og caries-frie individer kan derfor have været  

 stillet forkert - det virkelige spørgsmål er, hvordan adskiller plak i den  

 caries-aktive mund sig fra den i en caries-fri mund?».
 Udfra dette stykke synes det klart, at en prøvningsmetode, der anvender  

 plak som kilde til mundflora, kommer nærmere til de betingelser, som fælder  

 ved den caries-forekommende overflade end den metode, der anvender spyt, som  

 kun har en forbigående kontakt mod tænderne.
(b) Prøvningstid Roquette-prøvningen varer i 21 timer, prøvningerne i reference 14 varer  

 henholdsvis 10 minutter og 30 minutter.
Kortheden af de sidstnævnte  

 prøvninger og længden af den førstnævnte er imidlertid ingen angivelse af  

 deres relative værdier med hensyn at bedømme et substrats cariogenicitet.
For  

 såvidt som et in vitro forsøg går ud på at simulere in vivo betingelser, er  

 Roquette-prøvningen mindre anvendelig end prøvningsmetoderne ifølge reference  

 14. Føde indtaget i munden forbliver ikke blandet med spyt og i kontakt med  

 tænderne i 21 timer.
Den vil meget mere sandsynligt blive forbundet med plak  

 i kontakt med tænderne i et tidsrum på minutter, men igen ikke så længe som  

 21 timer.
Af de grunde, som er angivet i (a) og (b) ovenfor, er det vor opfattelse,  

 at ansøgeren har uret i deres påstand om, at den prøvning, der anvendes i  

 ansøgningen er bedre end de prøvninger, der anvendes i reference 14.  

 Understøttelse for dette synspunkt findes i det andet afsnit på side 6 i  

 imødegåelsen, hvor det siges, at prøvningen ikke viser om givet produkt er  

 cariogent eller ej, men kun at det er ikke-cariogent i henseende til  

 prøvningen.
Da prøvningens formål er at forudsige virkningen af et stof på  

 tandnedbrydning, synes den understregede sætning at være en indrømmelse af,  

 at prøvningen er utilstrækkelig til dette formål.
Ansøgningens beskrivelse (fremlæggelsesskriftet side 6, tredie afsnit)  

 indeholder den udtalelse, at Roquette-prøvningen ikke er tilstrækkelig til på  

 absolut vis at karakterisere et produkts ikke-cariesdannende virkning, men at  

 den gør det muligt at etablere gyldige sammenligninger mellem forskellige  

 produkter.
For at et produkt skal betragtes som ikke-cariogent, er et  

 nødvendigt, at pH-forskellen efter 21 timer mellem kontrollen og det  

 afprøvede produkt ikke er for stor, og i praksis højst er 1 pH-enhed.
Denne  

 beskrivelse lover langt mindre for prøvningen, end ansøgeren hævder i  

 imødegåelsen, og det er klart, at pH-tallet på 1 enhed er en arbitrær værdi,  

 for hvilken der ikke er noget bevis for kritikalitet.
Den kritik, som  

 ansøgeren i afsnit (c) af imødegåelsen giver af vore forsøgsresultater A-D,  

 er baseret på den antagne kritikalitet af pH 1 og ignorerer den kendsgerning,  

 at resultaterne faktisk tilvejebringer en sammenligning af de afprøvede  

 produkter som lovet i ansøgningens beskrivelse for Roquette-prøvningen og,  

 som det ville forventes, viser større pH-forskelle fra kontrollen for  

 dextrose end for sorbitol.
Intet i prøvningsresultaterne kan udlægges som  

 bevis for, at dextrose er ikke-cariogent.
Udfra ansøgerens egen beskrivelse  

 af Roquette-prøvningen synes det rimeligt at antaget, at 1,0 ikke er et  

 absolut til for den kritiske pH og kunne være 0,8 i en prøvningsrække og 1,2  

 i en anden række.
Ansøgerens henvisning i imødegåelsen side 11, fjerde afsnit, til den  

 kurve, som er publiceret af societe de Produits du Mais, nævner ikke, at  

 kurven ikke er baseret på 53pH som mål for cariogenicitet.
Denne kurve  

 afsætter et fald i pH, men beskæftiger sig ikke med faldets størrelse, men  

 med spørgsmålet om, hvorvidt pH falder under den kritiske værdi, hvorved  

 angreb på tandemaljen finder sted (se vor reference 16). Tiden 24 timer eller  

 mere ved denne prøvning er ikke nødvendig for at fastslå, om dextrose og  

 saccharose er cariogene eller ej, da det kritiske pH-niveau er blevet  

 passeret længe før denne tid er gået.
De forsøgsresultater, som vi har fremført i denne indsigelse, blev udført  

 efter den metode, der er beskrevet af ansøgeren i DK 5263/79, og trods den  

 kritik, der fremføres af ansøgeren i afsnit (c) af imødegåelsen, er  

 resultaterne fra A, B, C og D og gennemsnittet af A-D som det ville  

 forventes.
Afvigelserne fra den kritiske pH-værdi er forklarlige som beskrev-  

 et tidligere i denne skrivelse, medens der ikke er nogen kritik af de  

 relative bedømmelsestal for de afprøvede produkter, og ansøgningens  

 beskrivelse lover ikke mere for prøvningen end dette.
De andre forsøg blev  

 også udført i den samme gode ånd, men vi var ude af stand til at påvise nogen  

 kritikalitet ved tallet 3% PG 20. Vore resultater er derfor i modstrid med de  

 resultater, som præsenteres af ansøgeren, men vi benægter eftertrykkeligt, at  

 denne konflikt skyldes vor manglende evne til at udføre den simple  

 Roquette-prøvningsmetode.
Den ovenstående diskussion af prøvningsmetoderne og prøvningsresultaterne  

 viser, at den prøvningsmetode, som er beskrevet i ansøgningen, blot er en  

 alternativ metode til de metoder, der er beskrevet i reference 14, d.v.s. den  

 har mindre lighed med de betingelser, som forårsager tandnedbrydning, end  

 fremgangsmåderne ifølge reference 14, og den kan derfor ikke siges at være en  

 mere stringent prøvning for cariogenicitet.
Ved ERGOB-konferencen i november  

 1978 hævdede Roquette's repræsentanter i reference 1 og 2, at »LYCASIN  

 80/55« var ikke-cariogent.
Ansøgeren siger nu i imødegåelsen side 4  

 øverst, at denne påstand var uden enhver værdi.
Trods dette angreb fra  

 ansøgeren på forelæggelser af firmaets egne folk, kan det ikke benægtes, at  

 angivelsen om ikke-cariogenicitet for »LYCASIN 80/55« i november  

 1978 var baseret på arbejde, beskrevet i reference 14, hvorved der anvendtes  

 prøvningsmetoder med en nærmere analogi til mundbetingelser end den metode,  

 som anvendes i den senere patentansøgning.
Forskerne i reference 14 fandt  

 ikke blot, at »LYCASIN 80/55« var ikke-cariogent og i denne  

 henseende mindede om maltitol, mannitol, sorbitol og xylitol: de skelnede  

 også mellem »svensk LYCASIN og »fransk« LYCASIN til fordel for  

 det sidstnævnte, fordi: »SVENSK LYCASIN indeholder en større mængde  

 hydrogenerede polysaccharider med molkylvægt end FRANSK LYCASIN«.  

 Ansøgeren kritiserer prøvningsarbejdet i reference 14, men de har citeret  

 denne reference i brochuren fra 1984 som bevis for ikke-cariogeniciteten af  

 det »LYCASIN 80/55«, som er beskrevet i denne brochure.
Hvis det  

 »LYCASIN 80/55«, som er beskrevet i brochuren, ikke var det, der er  

 afprøvet i reference 14, er henvisningen til denne reference vildledende.
Sammenfattende er det vor opfattelse, at det hydrogenerede er  

 ikke-cariogent og derfor må have indeholdt mindre end 3% PG > 20, og hvis  

 ikke, er denne parameter irrelevant.
Vi fastholder også, at ihvertfald  

 reference 14 peger på, hvordan man skal sammensætte et ikke-cariogent  

 hydrogeneret stivelsehydrolysat, d.v.s. ved at reducere indholdet af  

 polysaccharider med høj molkylvægt.
Vi har ikke været i stand til at  

 bekræfte, at ansøgerens påstand om, at det specifikt er polysacchariderne med  

 PG > 20, der er vigtige, og at de udøver en sådan virkning på  

 cariogenicitet, at 3% er et kritisk afskæringspunkt.
 Kurven B, som ansøgeren har vedføjet sin imødegåelse, antyder ved at  

 inducere, at 2,8% PG 20 i et produkt er ikke-cariogent, mens 3,2% er  

 cariogent, en skarphed i denne kritiske værdi, som virkelig må forbavse.
Vi må således fastholde vor henstilling om, at ansøgningen afslås i sin  

 helhed.' I skrivelse ligeledes af 29. januar 1990 udtalte indsiger II som følger:
»Vi gør opmærksom på, at de til DK 5263/79 svarende patentansøgninger  

 i Norge og Finland er indskrænket til kun at angå fremgangsmåden, efter  

 patentmyndighedernes påpegning af, at de omhandlede produkter er  

 næringsmidler.
Dette synes således også at være anerkendt af ansøgeren.
Uanset om Patentdirektoratet skulle følge en anden praksis i denne  

 henseende, må vi imidlertid fastholde, at såvel fremgangsmåder som produkter,  

 der falder inden for det i ansøgningen omhandlede, er kendte fra de i vor  

 indsigelse angivne referencer.
At ansøgeren så har fundet, at disse produkter  

 indeholder mindre end 3 % polyoler med en polymerisationsgrad over 20, og har  

 udviklet en særlig prøvningsmetode, som i nogle tilfælde giver forskellige  

 resultater ved indhold af PG > 20 på under og over 3 %, ændrer intet ved  

 dette faktum.
Vi skal derfor fastholde vor henstilling om, at ansøgningen afslås i sin  

 helhed.« I fortsættelse af skrivelse af 29. januar 1990 ønskede klageren i  

 skrivelse af 20. marts 1990 at klargøre følgende:
»I fremlæggelsesskriftet anføres, at det hydrogenerede  

 stivelsehydrolysat, som fremstilles ved den omhandlede fremgangsmåde, ikke er  

 cariesdannende og er anvendeligt som sødemiddel i spiselige produkter, såsom  

 slik, kager, cremer, drikkevarer og syltetøj.
Så godt som alle disse  

 spiselige produkter betragtes som næringsmidler, og ved anvendelse som  

 sødemiddel vil stivelsehydrolysatet udgøre en betydelig del af sådanne  

 produkter i visse tilfælde (syltetøj) op til 50 vægt-% eller mere.
Det hydrogenerede stivelsehydrolysat metaboliseres ikke af  

 mikroorganismerne i munden og er derfor ikke cariesdannende.
Men det  

 metaboliseres af det menneskelige fordøjelsessystem (og af nogle  

 mikroorganismer i menneskets tarm) og af denne grund, sammenholdt med det  

 ovenstående, må det betragtes som et næringsmiddel.« Med skrivelse af 26. april 1990 fremsendte klageren til yderligere  

 oplysning i sagen kopi af afgørelsen af klagerens indsigelse mod den  

 tilsvarende norske patentansøgning og udtalte:
 »Det skal i denne sammenhæng erindres, at det norske  

 fremlæggelsesskrift nr. 150 161 var indskrænket til at angå fremgangsmåden  

 til fremstilling af de omhandlede hydrogenerede stivelseshydrolysater, fordi  

 produktet blev anset for at være et næringsmiddel og derfor ikke kunne  

 patenteres i henhold til overgangsbestemmelsen i den norske patentlov, mens  

 denne i modsætning til overgangsbestemmelsen i den danske patentlov ikke  

 omfatter fremgangsmåder ved tilvirkning af næringsmidler.
Afgørelsen fra anden afdeling i Styret for det industrielle rettsvern  

 beskæftiger sig derfor med ansøgerens påstand om patentbegrundende tekniske  

 fordele ved det fremstillede produkt ligesom hovedparten af vor svarskrivelse  

 af 29. januar 1990, og derfor finder vi de anførte grunde for denne afgørelse  

 af værdi også til belysning af den foreliggende danske ansøgning.« Ansøgeren fremsendte ved skrivelse af 3. december 1990 imødegåelse af  

 ovennævnte skrivelser af 29. januar, 20. marts og 26. april 1990 fra klageren  

 og af skrivelse af 29. januar 1990 fra indsiger II og udtalte:
 »Hovedargumentet, fremsat af begge indsigere, er en gentagelse af  

 påstanden om, at ansøgningen ikke kan føre til patent, idet kravene skulle  

 være rettet på en fremgangsmåde til tilvirkning af næringsmidler, i tilfælde  

 af de subsidiære krav på de således fremstillede næringsmidler.
For nu endeligt at afslutte denne diskussion foreslår vor ordregiver i  

 indledningen til krav 1 at indsætte, at det hydrogenerede stivelseshydrolysat  

 ifølge opfindelsen er til anvendelse i nydelsesmidler.
Vi henviser her til  

 beskrivelsen side 1, linie 12 ff, hvoraf det fremgår, at det omhandlede  

 stivelseshydrolysat især er interessant inden for slikområdet.
 Ordlyden af det subsidiære krav 1 bliver således:
 1. Ikke-cariesdannende hydrogeneret stivelseshydrolysat til anvendelse i  

 et nydelsesmiddel, kendetegnet ved, at det omfatter mindre end 3 vægt%  

 polyoler med polymeriseringsgrad Pg>20, mindre end 60% maltitol med PG på  

 2 og mindre 19 vægt% sorbitol med en PG på 1, idet resten op til 100% består  

 af polyoler med PG fra 3 til 20, og at det fremstilles ved, at man:  

 underkaster udgangsstivelsen en sur eller enzymatisk hydrolyse indtil et  

 dextroseækvivalent, DE, på 10 til 35, underkaster det således opnåede  

 præ-hydrolysat en enzymatisk hydrolyse ved hjælp af en Beta-amylase, en  

 Beta-amylase og en Alpha-amylase eller en Beta-amylase, en Alpha-amylase og  

 et enzym, som hydrolyserer 1-6-bindinger i amylopectin, idet betingelserne  

 for anvendelse af disse enzymer vælges således, at hydrolysatets endelige  

 DE-værdi bringes til en værdi på mellem 45 og 53, og hydrogenerer det således  

 opnåede hydrolysat med DE fra 45 til 53.
 Denne ændring fjerner det vigtigste grundlag for de to indsigeres  

 argumentation, idet de øvrige argumenter, fremsat af indsiger I (indsiger  

 II's argumenter er allerede diskuteret ovenfor) ikke som det nedenfor vil  

 blive påvist, kan rokke ved opfindelsens patenterbarhed.
 Indsiger I giver i sit indlæg af 29. januar 1990 først en lang udredning  

 om, at forskellige kombinationer af hydrolysetrin i forbindelse med  

 fremstilling af hydrogenerede hydrolysater af stivelse eller maltitol og  

 oligosaccharider allerede var kendt på ansøgningens prioritetsdato.
Ansøgeren har aldrig bestridt ovennævnte, men har tværtimod altid  

 præciseret, at opfindelsen er baseret på en fremgangsmåde (subsidiært et  

 produkt opnået ved en sådan) omfattende en række af trin, der hver i princippet er kendt, men hvor hvert trin er specielt  

 tilpasset, så kombinationen af de i hvert trin benyttede parametre fører til  

 et hydrogeneret stivelseshydrolysat med et specielt carbonhydratspektrum, der  

 medfører at nævnte hydrolysat er ikke-cariogent og er bemærkelsesværdigt ved  

 et givet indhold af maltitol og et givet indhold af sorbitol, kombineret med  

 et indhold på under 3% af produkter med en polymerisationsgrad (PG) over 20.
 Indsigerens argumenter, hvad angår dette punkt, skulle hermed være  

 tilbagevist.
 Indsiger I synes at studse over, at det » LYCASIN 80/55«, der er  

 bragt i handelen efter indlevering af den nærværende ansøgning, er endnu  

 mindre cariogent end produkter solgt tidligere under samme handelsnavn.
Vi er noget overraskede over, at en sådan tingenes tilstand kan vække  

 undren.
Det er hverken i industri eller handel sjældent at se produkter, der  

 efterhånden forbedres mere og mere, og som stadigvæk sælges under et uændret,  

 veletableret og populært handelsnavn.
Kan man virkelig antage, at firmaet  

 CERESTAR, der benytter et argument som ovenfor nævnt, aldrig har ladet eller  

 vil lade produkter, solgt under sine handelsnavne, nyde godt af forbedringer  

 i kvalitet, renhed eller virkning? I sit indlæg af 29. januar 1990 giver indsiger I dernæst en henved tre  

 sider lang udredning over fremgangsmåder til udførelse af og fordele ved  

 forskellige prøvninger for cariogenitet.
 Hertil kan vi bemærke, at vi er forundrede over, at indsigeren  

 tilsyneladende ikke har forstået den i vor imødegåelse af 1. september 1989,  

 side 6-9, allerede givne redegørelse hvad angår stingensen af afprøvninger  

 foretaget i forbindelse med opfindelsen, og af prøvninger i forbindelse med  

 »reference 14«.
 Sammenfattende skal vi i denne forbindelse gentage og understrege, at  

 prøvningsmetoden, der benyttes i forbindelse med opfindelsen:
er meget simpel at udføre (der kræves kun til udførelsen nogle  

 reagensglas, et pH-meter, et kommercielt dyrkningsmedium og en termostat, der  

 kan holdes ved 3053C.) er en industriel afprøvningsmetode, der kan benyttes til at fastslå, om et  

 produkt er cariogent eller ikke-cariogent, er mere stringent end laboratorieprøvningsmetoder ifølge kendt teknik, tillader, at man objektivt og reproducerbart kan sammenligne forskellige  

 hydrogenerede stivelseshydrolysater, og ikke på absolut måde foregiver at definere begrebet ikke-cariogenitet,  

 idet dette begreb har været under udvikling i de senere år og vel sagtens i  

 fremtiden vil udvikle sig yderligere.
 Denne ikke absolutte art af afprøvningsmetoden er iøvrigt allerede nævnt i  

 ansøgningen. (Beskrivelsen af 2. april 1980, linie 22-27).
 Indsiger I har nogle argumenter, begyndende på side 5, første nye afsnit,  

 der berører talværdien for parameteren pH.
Først vil vi i denne forbindelse udtrykke glæde over, at indsiger I  

 endelig har forstået, at afprøvningsmetoden anvendt i forbindelse med  

 opfindelsen benytter en forskel i pH, nemlig mellem pH målt på produktet til  

 afprøvning efter 21 timer, og pH i kontrollen efter 21 timer, idet selve  

 pH-værdien ingen betydning har.
Der skulle således ikke mere være basis for  

 den tvivl, som i denne sammenhæng på grund af manglende forståelse kan have  

 ledt indsigeren til sin indsigelse af 27. februar 1989.
 Værdien 1,0 for pH, som er angivet i patentansøgningen som et kriterium  

 for ikke-cariogenitet af de afprøvede produkter, er ganske vist arbitrært  

 valgt, men man kan herefter ikke lade den variere, f.eks. som indsigeren  

 synes at antage, mellem 0,8 og 1,2.
Indsigeren hævder (side 4, andet afsnit, linie 5 f.n.), at: »Intet i  

 prøvningsresultaterne kan udlægges som bevis for, at dextrose er  

 ikke-cariogent«.
Dette er, ret beset, en påstand og ikke en påvisning! Tværtimod mener vi, hvad vi allerede har påvist i tidligere indlæg, at de  

 omtalte forsøg er foretaget under sådanne betingelser, at man ville komme til  

 det forbløffende og afvigende resultat, at dextrose ikke skulle være  

 cariogent.
 Og det, som har fået indsigeren til, baseret på resultaterne af sine  

 forsøg A-D at sige, at »vi var ude af stand til at påvise nogen  

 kritikalitet ved tallet 3% PG20« (side 5, fra linie 9), beviser blot  

 entydigt, at disse forsøg A-D burde være udført under de stingente  

 betingelser, der er anført i vor patentansøgning.
 På basis af disse forsøg udført under betingelser, der får dextrose til at  

 fremstå som ikke-cariogent (!!), er det bestemt ikke overraskende, at  

 indsigeren »ikke har været i stand til at bekræfte, at ansøgerens  

 påstand .....« (side 6, linie 3).
 Indsigeren er dog, som allerede nævnt i vor imødegåelse af 1. september  

 1989, side 10, sidste afsnit og videre, når han ønsker det, fuldt ud i stand  

 til at udføre relevante sammenlignende forsøg, som det ses af kurverne på  

 figuren:
»Evolution au cours du temps du pH de solutions de sucres et de  

 polyols contenant des microorganismes buccaux« (vedlagt nævnte imødegåelse som bilag, stammer fra en publikation fra  

 »Societe des Produits de Mais«, en afdeling af indsigerfirmaet).
 På denne figur ses, som indsigeren meget rigtigt angiver, den kritiske  

 pH-værdi, under hvilken tandemaille vil blive angrebet, nemlig som en  

 punkteret linie parallel med abscisseaksen.
 Men det er ikke mindre sandt - og indsigeren forbliver tavs herom og kunne  

 ikke med held hævde det modsatte -, at alle andre kurver på nævnte figur kort  

 og godt viser variationer i pH målt på forskellige substrater under  

 tilstedeværelse af buccale mikroorganismer.
 Denne figur viser tydeligt, at Societe des Produits du Mais selv benytter  

 en afprøvningsmetode, der er analog til metoden ifølge vor patentansøgning,  

 til at vurdere den cariogene karakter af produkter, såsom maltitolsirupper  

 (der er hydrogenerede stivelseshydrolysater), idet de måler udviklingen af pH  

 af opløsninger blandet med spyt i løbet af omkring 21 timer.
 Denne figur viser tydeligt, som vi allerede har nævnt i ovennævnte  

 imødegåelse (side 11, to store midterafsnit), at forsøgene udført af Societe  

 des Produits du Mais vil føre til værdier for pH (defineret som ved  

 afprøvningen i vor ansøgning) på 2,5 for dextrose, og 0,6 for sorbitol.
 Indsigeren kan altså, når han vil, og når han benytter en prøvemetode, som  

 han ellers giver nedsættende omtale, finde, at dextrose faktisk er cariogent.
Endvidere har Societe des Produits du Mais, indsigerens filial,  

 tilsyneladende ikke haft betænkeligheder ved i brochurer til sine kunder at  

 lade indgå en figur med kurver, der svarer til afprøvningen ifølge vor  

 ansøgning.
Filialen mener åbenbart ikke, at en sådan afprøvning er  

 utilstrækkelig eller lidet fintmærkende, hvorimod indsigeren synes at være af  

 denne opfattelse, i hvert fald i forbindelse med sin indsigelse.
 Vi kan endelig meddele, at vi har viden om, at selskabet CERESTAR, med  

 andre ord indsigeren, hos »Bund fur Lebensmittelrecht und  

 Lebensmittelkunde« (DE) har anmodet om sædvanlig autorisation for et  

 hydrogeneret stivelseshydrolysat hvori indholdet af produkter med PG større  

 end 20 er mindre end 5%.
 En sådan autorisationsanmodning viser utvetydigt, at indsigeren fuldt ud  

 har anerkendt vigtigheden af produkter med en værdi for PG over 20, hvad  

 angår egenskaber hos hydrogenerede stivelseshydrolysater.
 Den kendsgerning, at indsigeren foreslår, at indholdet af sådanne  

 produkter skal være mindre end 5%, viser at han sigter på at opnå  

 autorisation for produkter, hvor denne grænse ikke er så lille eller er  

 beskyttet af omfanget af opfindelsen, men dog nærmer sig en sådan værdi.
 Det forekommer ikke ganske heldigt i denne forbindelse at bestride den  

 kritiske karakter af carbonhydratspektret af de hydrogenerede  

 stivelseshydrolysater ifølge opfindelsen.
 Vi ser os ikke i stand til at vedlægge et skriftligt bevis for ovenstående  

 oplysning, men vi anmoder om, idet vi ved, at »Bund fur  

 Lebensmittelrecht und Lebensmittelkunde« ikke afslår at give oplysninger  

 til officielle organer, når talen er om litigationssager, i  

 Patentdirektoratet officielt og eventuelt konfidentielt fra »Bund fur  

 Lebensmittelrecht und Lebensmittelkunde« udbeder sig ovennævnte  

 anmodning om autorisation.
På basis af ovenstående argumenter taget i deres helhed skal vi anmode om,  

 at Direktoratet afviser indsigelserne og tildeler patentet, eventuelt under  

 anvendelse af de indleverede subsidiære krav.' Ansøgeren indleverede et sæt nye krav, som man subsidiært påstod patent  

 udstedt på grundlag af.
 Disse krav lød som følger:
 »1. Ikke-cariesdannende, hydrogeneret stivelseshydrolysat til  

 anvendelse i et nydelsesmiddel, kendetegnet ved, at det omfatter  

 mindre end 3% vægt% polyoler med polymeriseringsgrad PG>20, mindre end 60  

 vægt% maltitol med PG på 2 og mindre end 19 vægt% sorbitol med en PG på 1,  

 idet resten op til 100% består af polyoler med PG fra 3 til 20, og at det  

 fremstilles ved, at man: underkaster udgangsstivelsen en sur eller enzymatisk  

 hydrolyse indtil et dextroseækvivalent, DE, på 10 til 35, underkaster det  

 således opnåede præ-hydrolysat en enzymatisk hydrolyse ved hjælp af en  

 Beta-amylase, en Beta-amylase og en Alpha-amylase eller en Beta-amylase, en  

 Alpha-amylase og et enzym, som hydrolyserer 1-6-bindinger i amylopectin, idet  

 betingelserne for anvendelse af disse enzymer vælges således, at  

 hydrolysatets endelige DE-værdi bringes til en værdi på mellem 45 og 53, og  

 hydrogenerer det således opnåede hydrolysat med DE fra 45 til 53.
 2. Ikke-cariesdannende, hydrogeneret stivelseshydrolysat ifølge krav 1,  

kendetegnet ved, at det opnås ved, at man: underkaster  

 udgangsstivelsen en sur hydrolyse til en DE fra 27 til 35, underkaster det  

 således opnåede præ-hydrolysat en enzymatisk hydrolyse ved hjælp af en  

 Beta-amylase, idet enzymet benyttes under sådanne betingelser, at DE-værdien  

 for det færdige hydrolysat bringes til en værdi fra 45 til 53, og  

 hydrogenerer det således opnåede hydrolysat med en DE-værdi fra 45 til 53.
 3. Ikke-cariesdannende, hydrogeneret stivelseshydrolysat ifølge krav 1,  

kendetegnet ved, at et opnås ved, at man underkaster udgangsstivelsen  

 en sur eller enzymatisk hydrolyse indtil en DE fra 10 til 27, underkaster det  

 således opnåede præ-hydrolysat successivt for påvirkning fra en Beta-amylase,  

 påvirkning fra en Alpha-amylase, idet reaktionsbetingelserne for disse  

 enzymer vælges således, at hydrolysatets DE bringes til en værdi fra 46 til  

 48 af Beta-amylasen, og til en værdi fra 48 til 51 af O-amylasen, og  

 hydrogenerer hydrolysatet med DE fra 48 til 51.
 4. Ikke-cariesdannende, hydrogeneret stivelseshydrolysat ifølge krav 3,  

kendetegnet ved, at det opnås ved fremgangsmåden ifølge krav 3, hvor  

 hydrolysatet med DE fra 48 til 51 mellem påvirkningen fra O-amylasen og  

 hydrogeneringen underkastes en samtidig påvirkning fra en 53-amylase og et  

 enzym, der hydrolyserer 1-6-bindingerne i amylopectin.
 5. Ikke-cariesdannende, hydrogeneret stivelseshydrolysat ifølge et  

 vilkårligt af kravene 1-4, kendetegnet ved, at mængderne og  

 betingelserne for enzymbehandlingen, der anvendes til dets fremstilling,  

 vælges blandt de følgende: Beta-amylase: 200 til 1000 internationale enheder  

 pr. kg tørt substrat, pH fra 5,0 til 6,0 temperatur fra 50 graderC til 60  

 graderC, behandlingens varighed fra 30 til 72 timer, Alpha-amylase: 16.000  

 til 48.000 internationale enheder pr. kg tørt substrat, pH fra 5,0 til 6,0  

 temperatur fra 50 graderC til 60 graderC, påvirkningens varighed fra 16 til  

 30 timer.
6. Ikke-cariesdannende, hydrogeneret stivelseshydrolysat ifølge krav 4,  

kendetegnet ved, at mængderne og betingelserne for enzymbehandlingen,  

 der anvendes til dets fremstilling, vælges blandt de følgende: enzym der  

 hydrolyserer 1-6-bindingerne i amylopectinet: 120 til 400 internationale  

 enheder pr. kg tørt substrat i nærværelse af 50 til 100 internationale  

 enheder Beta-amylase pr. kg tørt substrat, pH fra 5,0 til 6,0, temperatur fra  

 50 graderC til 60 graderC, påvirkningens varighed fra 24 til 48 timer.« Patentdirektoratet besluttede ved skrivelse af 10. januar 1992 at udstede  

 patent, idet indsigelsen blev afvist med følgende begrundelse:
»Ansøgningen vedrører en fremgangsmåde til fremstilling af et ikke  

 cariesdannende, hydrogeneret stivelseshydrat, som bla.a. omfatter mindre end  

 3 vægt% polyoler med polymeriseringsgrad PG større end 20. Hovedargumenterne  

 imod ansøgningen er rettet imod produktet og ikke imod fremgangsmåden, der  

 omfatter en kombination af trin, der hver for sig i princippet er kendte,  

 hvilket ikke bestrides af ansøger.
Indsigelsen bygger på 3 væsentlige  

 påstande vedrørende produktet:
A.
Ansøgningen vedrører en fremgangsmåde til tilvirkning af et  

 næringsmiddel.
B.
Opfindelsen blev åbenlyst udøvet før prioritetsdagen.
C.
Der mangler opfindelseshøjde, og der er ikke godtgjort, at et indhold  

 på mindre end 3 vægt% polyoler med PG større end 20 er kritisk for  

 cariesangreb.
 Derudover har vi kommenteret afgørelsen for den tilsvarende norske  

 ansøgning.
Ad A.
Patentankenævnet har tidligere behandlet en analog ansøgning fra  

 samme ansøger nr. 6091/66, j. nr. 1 - 40 - 70. Nævnet udtalte: »Det i  

 ansøgningen omhandlede sukkererstatningsmiddel findes ikke at kunne betegnes  

 som et næringsmiddel, da dets karakter af sukker stof totalt ændres ved  

 hydrogeneringen, hvorved der dannes oligohexitoler, som i lighed med sorbitol  

 næppe indgår i normale stofskifteprocesser.
Den i ansøgningen omhandlede  

 fremgangsmåde er derfor ikke udelukket fra adgang til patent i medfør af  

 bestemmelserne i patentlovens kapitel XI, pkt. 1, stk. 2.« Vi må således også i dette tilfælde konkludere, at opfindelsen ikke  

 vedrører tilvirkning af et næringsmiddel.
Ad.
B.
De hæver, at den sammensætning, som er angivet i ansøgningens krav  

 1, ikke var ny på prioritetsdatoen.
Dette begrundes med, at produktet ifølge  

 denne sammensætning LYCASIN 80/55, som er omtalt i ref. 16 side k-68 må være  

 det samme som det »French« LYCASIN 80/55, der er omtalt som ikke  

 cariogent i ref. 14. Argumentationen støttes med, at:
 (1). Betegnelsen er den samme.
 (2). Ref. 16 indeholder en analyse af LYCASIN 80/55, som svarer til  

 sammensætningen i ansøgningen, og i denne ref. 16 er henvist til de gode  

 resultater, som er opnået med »French« LYCASIN i den undersøgelse,  

 som indsiger har brugt som ref. 14. Undersøgelsen viste, at  

 »French« LYCASIN var ikke cario- gent efter en dengang accepteret  

 prøvning.
 (3). Da »French« LYCASIN er ikke cariogent må det have en sammen  

 sætning som angivet i ansøgningen.
 Ad (1). Det er ikke usædvanligt, at et indarbejdet varenavn beholdes  

 uændret, selv om sammensætningen ændres.
Ad (2). Ref 16 er yngre end ansøgningen og har derfor ikke selvstændig  

 betydning.
Umiddelbart kan det virke overbevisende, at når der i brochuren  

 (ref. 16) for produktet er omtalt en afprøvning, må den gælde det aktuelle  

 produkt.
I betragtning af, at det er en brochure og ikke en videnskabelig  

 afhandling, kan det dog ikke udelukkes, at man vil udnytte alle positive  

 udtalelser, også selv om produktet er ændret i mellemtiden.
Vi mener derfor  

 ikke, at der med dette argument er tilstrækkelig dokumentation for åbenlys  

 udøvelse.
Ad (3). Hvis vi har opfattet denne argumentation korrekt, mener De, at når  

 der ifølge opfindelsen skal være mindre end 3% polyoler med PG større end 20  

 for et ikke cariogent sødemiddel af en aktuelle type, må dette også gælde den  

 »French« LYCASIN, som er anerkendt som ikke cariogen.
Da de to  

 produkter er afprøvet for cariogenecitet efter 2 ret forskellige  

 prøvningsmetoder, finder vi ikke, at dette giver en overbevisende  

 argumentation.
Alt ialt finder vi det ikke tilstrækkeligt dokumenteret, at opfindelsen  

 var kendt før prioritetsdagen.
De har da heller ikke ved analyse af den på  

 prioritetsdagen kendte LYCASIN 80/55 dokumenteret en sammensætning, svarende  

 til ansøgningens.
De anfører, at dette produkt indeholdt 10 - 20 %  

 tetrasaccharider og højere: men angiver ikke andelen med PG større end 20.
Iøvrigt forekommer det tvivlsomt, om en markedsføring af produktet før  

 prioritetsdagen, ville kunne føre til en erkendelse af opfindelsen.
Der var  

 jo ikke på daværende tidspunkt særlig interesse for en grænse ved PG over 20.
Ad.
C.
Deres argumentation bygger på:
 (1) Manglende opfindelseshøjde.
 (2) Prøvningsmetoden ifølge ansøgningens beskrivelse er ikke egnet til  

 bedømmelse af cariogenicitet.
 (3) Afprøvning efter prøvningsmetoden støtter ikke ansøgers påstand om en  

 særlig virkning, når indholdet af polyoler med PG over 20 er under 3%, i  

 forhold til højere indhold.
Ad (1). Ifølge ref. 14 er det kendt, at et stort indhold af højmolekulære  

 hydrogenerede polysaccharider i sødemidler fremmer syreproduktionen. (Og  

 dermed caries). Dette er kun en generel iagttagelse, der ikke specificerer,  

 hvor stor molekylvægten skal være, før der er alvorlige virkninger.
Der er  

 heller ikke angivet nogen grænse for, hvor stort et indhold, der kan  

 tolereres.
Vi mener derfor, at opfindelsen adskiller sig væsentligt fra den  

 kendte teknik.
 Ad (2). Der synes at være enighed om, at caries forudsætter en lav pH, og  

 at sødemidlers bidrag til caries beror på, at pH sænkes som følge af en  

 nedbrydning af sødemidlet ved hjælp af enzymer og bakterier i mundhulen.
De refererer til »The Physiology and Biochemistry of the Mouth«  

 (ref 15) som argumentation for, at ansøgers afprøvningsmetode ikke er  

 anvendelig til at bedømme cariesrisiko for de aktuelle sødemidler.
Af de  

 valgte afsnit fremgår, at en række faktorer influerer på, om der optræder  

 caries.
Mange af disse faktorer varierer fra person til person, fx spyttets  

 sammensætning og dets indhold af bakterier, ligesom plaksammensætningen  

 varierer med hensyn til calcium og fosfatindhold.
Anvendelse af plak til  

 vurdering af sødemidlernes cariogenicitet forudsætter derfor også, at der  

 bruges plak fra en række personer.
Af ref 15 side 423 fremgår, at der kan  

 være forskelle imellem de ydre lag plak og det inderste lag, som er i kontakt  

 med emaillen, hvor cariesangrebet finder sted.
Alt i alt forekommer det  

 således nærmest umuligt at etablere en blot nogenlunde enkel  

 afprøvningsmetode, som tager hensyn til de kendte faktorer.
Ansøger benytter  

 en metode til bedømmelse af, hvorledes pH ændres i en næringsvæske med  

 sødemiddel og et blandingsspyt under fastlagte betingelser.
Resultaterne  

 repræsenterer næppe den absolutte sandhed: men det forekommer rimeligt at  

 antage, at resultaterne er kvalitativt korrekte, dvs. at et stort fald i pH  

 giver øget risiko for cariesangreb.
Ved brug af en standardblanding af spyt  

 forekommer det tillige sandsynligt, at metoden vil give reproducerbare  

 resultater.
Ad (3). Ansøger har dokumenteret, at afprøvningsmetoden giver en brat  

 ændring i pH, når indholdet af polyoler med PG større end 20 passerer 3  

 vægt%. De har dokumenteret, at der ikke er en sådan effekt: men blot en  

 gradvis ændring af pH i forhold til udgangsmaterialet.
De har ligeledes  

 undersøgt syreudviklingen for kompositioner med varierende indhold af DP  

 (=PG) over 20 og konkluderer, at surhedsudviklingen følger samme mønster  

 uanset indhold af PG større end 20.
Dette til trods for, at indholdet af forbindelser med DP over 20 varierer  

 fra 0 til 18%. Udfra disse resultater måtte det forventes, at enten er  

 indholdet af PG over 20 stort set ligegyldigt for om kompositionen er  

 cariogen, så længe indholdet er under 18%, eller også er prøvningsmetoden  

 helt irrelevant.
At indholdet af PG over 20 er uden væsentlig betydning kan  

 næppe være korrekt, da der er enighed om, at indholdet af højmolekulære  

 hydrogenerede polysaccharider er en væsentlig faktor i syreproduktionen.
At  

 prøvningsmetoden er helt irrelevant er heller ikke sandsynligt og en lignende  

 metode er da også, som angivet af ansøger, benyttet af Societe de Produit du  

 Mais, som er i familie med Cerestar.
 Vi bedømmer, at ansøgers resultater er mere sandsynlige end Deres.
Som angivet under næringsmiddelspørgsmålet har ansøger allerede i 1965  

 fremstillet produkter af lignende type.
Ansøger har videreudviklet  

 produkterne og opnået anerkendelse for at kunne fremstille et ikke cariogent  

 produkt af denne type ved en af Dem anerkendt prøvningsmetode.
Det forekommer  

 derfor ikke sandsynligt, at ansøger skulle søge patentbeskyttelse på en  

 fremgangsmåde til fremstilling at et produkt med en så snæver begrænsning som  

 mindre end 3 % med PG over 20 uden tro på, at denne grænse er af væsentlig  

 betydning.
Omvendt forekommer det heller ikke sandsynligt, at De ville  

 interessere dem særligt for ansøgningen hvis den var helt uden reelt indhold,  

 som påstået.
 I Norge er den tilsvarende ansøgning afslået af Styrets annen avdeling.  

 Ansøgningen var også i Norge rettet mod en fremgangsmåde til fremstilling af  

 det hydrogenerede stivelseshydrolysat med mindre end 3 vægt% polyoler med PG  

 over 20: men argumentationen vedrører produktet, og specielt spørgsmålet om  

 det er sandsynliggjort, at der foreligger en grænse af betydning for  

 cariesangreb ved det anførte indhold af polyoler med PG over 20.
 Den væsentlige argumentation for afgørelsen findes på side 17 i  

 protokollen af 26 marts 1990 og vedrører ansøgerens kurve over pH i  

 spytblandingen i afhængighed af PG over 20. Hovedpunkterne i argumentationen  

 er:
 Ansøgers kurve viser et tydeligt knækpunkt for ændringen i pH, når  

 indholdet af PG større end 20 overskrider 3 %. Dette er overraskende, men man  

 må stille spørgsmålstegn ved pålideligheden af målingerne.
At resultatet er overraskende, er i sig selv blot et argument for, at der  

 foreligger en patenterbar opfindelse.
Det afgørende er derfor argumenterne  

 for, at målingerne ikke er pålidelige.
a.
Spyt er ikke et homogent substrat.
Dets pH viser store individuelle  

 variationer og afhænger af tidspunktet for prøvetagning.
Selve prøvetagningen  

 er også vanskelig, fordi spyttets pH stiger efter nogle minutter grundet  

 udskilt carbondioxid.
Disse fakta viser, at pH målinger af spyt er belemret  

 med en betydelig usikkerhed.
Det er naturligvis korrekt: men næppe et argument imod metoden.
Andre  

 metoder er også afhængige af spyt til at opnå de relevante enzymer og  

 bakterier og må leve med variationerne.
Ansøger søger at kompensere ved at  

 blande spyt fra flere personer.
Usikkerheden med hensyn til pH i  

 udgangsblandingen er også minimeret.
De har ikke bestridt ansøgers udsagn om,  

 at der selv ved tilførsel af en spytblanding med pH 5,45 til næringsvæsken  

 kun sker et fald i pH fra 7,55 til ca. 7,5.
b.
Analyse af % GP over 20 er vanskelig, og ansøger har ikke dokumenteret,  

 at den benyttede analysemetode giver tilstrækkelig nøjagtighed til, at man  

 får tiltro til den indsendte kurve.
Indsiger har også vedlagt kurver, baseret  

 på tilsvarende eksperimentelle data, og de understøtter antagelsen om  

 usikkerhed i analysemetoderne.
Disse målinger giver ikke grundlag for kurver  

 med knækpunkt ved 3%.
Vi finder ikke denne argumentation overbevisende.
Ansøger har angivet  

 analysemetoden i et »innlegg«, refereret i afsnit 5 nedefra på side  

 8 i protokollen af 26 marts 1990. Metoden er ikke kommenteret i afgørelsen.  

 Ansøgeres måleresultater bedømmes som upålidelige: men der fæstes lid til  

 indsigers resultater, der ikke kan ses at være angivet med mindre præcision  

 end ansøgers. (Deres brev af 27 februar 1989 side 7).
 Sammenfattende mener vi ikke, at Deres argumenter for indsigelsen er  

 tilstrækkeligt overbevisende.
Vi har derfor vedtaget at meddele patent på grundlag af  

 fremlæggelsesskriftet, dog med ny side 18 af 1 september 1989.' Denne afgørelse har klageren ved skrivelse af 10. marts 1992 indbragt for  

 Patentankenævnet.
 I klagebegrundelsen har klageren anført følgende:
»Med hensyn til det, som i Patentdirektoratets brev er betegnet som  

 påstand A henviser Patentdirektoratet til en tidligere afgørelse af  

 Patentankenævnet i en anden ansøgning, nr. 6091/66, fra samme ansøger, hvori  

 Nævnet bl.a. anfører, at der ved hydrogeneringen dannes oligohexitoler, som i  

 lighed med sorbitol næppe indgår i normale stofskifteprocesser.
Det tilkommer  

 naturligvis Patentankenævnet at fortolke overgangsbestemmelsen i patentloven,  

 men ansøgeren finder, at det rent faktisk er forkert, at oligohexitoler,  

 såsom sorbitol, ikke indgår i stofskifteprocesser.
Vi vedlægger en kopi af  

 side 582 i den anden udgave af Kirk Othmers« Encyclopedia of Chemical  

 Technology (Ref. 17), hvoraf det ses, at sorbitol metaboliseres som fructose  

 og derfor anvendes til at tilvejebringe en forlænget langsom levering af  

 fructose til diabetikere.
Vi vedlægger også en kopi af en artikel i  

 Ernahrungs-Umschau 36 (1989) (Ref. 18), som refererer en nylig tysk  

 undersøgelse af den energi, der leveres af sorbitol og maltitol, og som  

 konkluderer, at de metaboliske værdier er henholdsvis 3 og 2 kcal/g.
Disse  

 værdier må sammenlignes med de accepterede værdier for deres  

 sukkeækvivalenter på 4 kcal/g.
Selv om sorbitol og maltitol således har  

 lavere kalorieindhold end de ækvivalente sukkerarter, er reduktionen ikke så  

 stor, at den berettiger den betragtning, at sorbitol og maltitol »næppe  

 indgår i normale stofskifterprocesser«.
Det er klart, at selv om det  

 primære formål med at inkludere en sukkeralkohol, såsom sorbitol eller  

 maltitol, i en fødevaresammensætning nok ikke er at udnytte dens  

 kalorietilførsel, kan den under visse omstændigheder, f.eks. i fødevarer til  

 diabetikere, anvendes til dette formål.
Til yderligere belysning af dette  

 spørgsmål vedlægges en kopi af side 229-232 i en bog »Sugars in  

 Nutrition«, publiceret i 1974 af the Academic Press (Ref. 19). På side  

 231, linie 13, er der en klar og utvetydig erklæring. at »xylitol,  

 ribitol og sorbitol metaboliseres meget effektivt af dyr«.
En yderligere  

 artikel at Muhlemann, »Das Verhalten von Zucker und Zuckerersatzstoffen  

 in der Mundhohle« (Ref. 20), hvoraf der ligeledes vedlægges kopi,  

 kategoriserer på side 30, 3. afsnit, sorbitol og maltitol som næringsholdige  

 sukkererstatninger.
Endelig skal vi pege på det i kopi vedlagte Rådsdirektiv  

 vedrørende næringsmærkning af fødevarer (Ref. 21), især artikel 1.4(d), hvori  

 »carbonhydrat« er defineret som ethvert carbonhydrat, som  

 metaboliseres i mennesket, inklusive polyoler: og artikel 5.1 , hvor polyoler tildeles en energiværdi på 2,4  

 kcal/g, som er mere end halvdelen af energiværdien hos andre carbonhydrater,  

 såsom sukkerstoffer.
Alle disse publikationer er i modstrid med det, der er  

 anført i den tidligere Ankenævnskendelse.
Med hensyn til det, der af Patentdirektoratet er betegnet som påstand B,  

 så er den bevisførelse, vi har givet for, at LYCASIN 80/55, som var  

 offentligt tilgængeligt, før den anfægtede ansøgnings prioritetsdag, havde  

 den i ansøgningen angivne sammensætning, naturligvis indirekte.
Hvis  

 indsigerne havde rådet over en gammel prøve af LYCASIN 80/55, som de kunne  

 have analyseret, ville de selvfølgelig have gjort det, men dette var ikke  

 muligt.
Den indirekte bevisførelses natur er således, at dens virkning er  

 kumulativ, og selv om et vidnesbyrd måske ikke vil være overbevisende i sig  

 selv, bliver virkningen progressivt stærkere, jo flere vidnesbyrd der  

 ophobes.
Patentdirektoratets afgørelse ignorerer dette, fordi den behandler  

 hvert vidnesbyrd separat og isoleret.
Den kumulative virkning af  

 vidnesbyrdene kan ses af den følgende fremadskriden.
1) Der var tidligere et svensk selskab, Lyckeby, som blev overtaget af  

 Roquette Freres.
Da forskerne i Reference 4 afprøvede »svensk« og  

 »fransk« LYCASIN, må det sidstnævnte produkt, som blev fundet at  

 være ikke-cariogent, være kommet fra Roquette Freres i Frankrig, dvs. fra den  

 samme kilde som det produkt, der er beskrevet i Reference 16.
2) Reference 16 angiver, at LYCASIN 80/55 er ikke-cariogent og bygger  

 beviset for denne påstand på det arbejde, som er rapporteret i Reference 14.  

 Vi finder det vanskeligt at acceptere det afsnit i Patentdirektoratets  

 afgørelse (side 2 midten, Ad(2)) hvori det anføres, at fordi der sædvanligvis  

 er lavere standarder for ærlighed i en brochure end i en videnskabelig  

 artikel, var det muligt, at Roquette Freres udnyttede Reference 14 med viden  

 om, at resultaterne henførte til et produkt, som var forskelligt fra det, der  

 er beskrevet i brochuren.
Dette forekommer os at være en utilstrækkelig  

 begrundelse for at afvise den umiddelbare konklusion, som kan drages af  

 Reference 16, at: det LYCASIN 80/55, som blev afprøvet i Reference 14, var  

 identisk med det, der er beskrevet i Reference 16.
3) Både Reference 14 og Reference 16 beskriver LYCASIN 80/55 som værende  

 ikke-cariogent.
Hvis et indhold af PG >=20 på mindre end 3 % er kritisk,  

 som ansøgerne hævder, at deres forsøg viser, må både det i Reference 14  

 afprøvede produkt og det i Reference 16 afprøvede produkt have indeholdt  

 mindre end 3 % PG >=20. Patentdirektoratets afgørelse afviser dette  

 argument med den begrundelse, at afprøvningerne for cariogenicitet var  

 forskellige i de to referencer, men hvis beviset for eksistensen af en  

 kritisk grænse er så afhængigt af bestemmelsesmetoden, kan det ikke  

 accepteres som opfindelsesbegrundende.
Igen er den umiddelbare konklusion, at  

 hvis to referencer angiver, at et produkt er ikke-cariogent, og den anden  

 reference bygger på den første som bekræftelse af denne angivelse, må det  

 samme produkt være blevet anvendt i de to referencer.
4) Ansøgeren har forklaret oprindelsen til navnet LYCASIN 80/55. Reference  

 16 angiver imidlertid på side 8, sidste afsnit, at undersøgelser foretaget  

 før 1978 på det tidligere LYCASIN hvori kvaliteten ikke er angivet, ikke  

 vedrører LYCASIN 80/55. Det fremgår af side 5, 4. afsnit i reference 16, at  

 LYCASIN 80/55 blev endeligt udviklet i 1978, og at » brochurens formål  

 er at introducere LYCASIN 80/55«.
Når reference 14 i afsnittet under  

 tabel I refererer til LYCASIN 80/55 og til svensk LYCASIN, er det derfor en  

 rimelig konklusion, at det sidstnævnte er det tidligere produkt, hvori  

 kvaliteten ikke er anført, mens LYCASIN 80/55 er det produkt, som er  

 introduceret med brochuren.
Intet steds i noget af dokumentationen er der  

 noget vidnesbyrd om, at der var en ændring i sammensætningen af LYCASIN 80/55  

 mellem datoerne for Referencerne 14 og 16. Patentdirektoratets afgørelse  

 konkluderer, at »det er ikke usædvanligt, at et indarbejdet varenavn  

 beholdes uændret, selv om sammensætningen ændres«, med selv om dette i  

 princippet kan være rigtigt, tyder den øvrige indirekte bevisførelse i dette  

 tilfælde på, at sammensætningen ikke blev ændret, og der er ikke blevet  

 fremført noget bevis for det modsatte.
Hvis man tager den kumulative virkning af argumenterne under (1) til (4)  

 ovenfor i betragtning, fører det til den konklusion, at det LYCASIN 80/55,  

 som er beskrevet i Reference 14, var det samme som det, der er beskrevet i  

 Reference 16, og at det i ansøgningen omhandlede produkt derfor var  

 offentligt tilgængeligt før prioritetsdagen for ansøgning nr. 5263/79. Den  

 tanke, som er udtrykt i det sidste afsnit på side 2 af Direktoratets  

 afgørelse, er irrelevant, fordi det patentkrav, som betragtes, er et  

 produktkrav, og hvis det offentligt tilgængelige produkt indeholdt mindre end  

 3 % PG 20, var kravet ikke nyt i denne henseende, uanset om betydningen af  

 tallet 3 % var erkendt eller ej.
Det er blevet klarlagt under indsigelsen, at  

 produktet LYCASIN 80/55 kan analyseres af en kompetent arbejder, således at  

 produktets offentlige tilgængelighed implicerer den offentlige tilgængelighed  

 af dets sammensætning.
Med hensyn til det, der i Patentdirektoratets afgørelse er betegnet  

 påstand C, er afgørelsen efter vor opfattelse baseret på en meget overfladisk  

 bedømmelse af vigtigheden af den prøvningsmetode, som anvendes til at  

 evaluere cariogeniciteten af de omhandlede sammensætninger.
Der bør kræves en  

 høj standard af en prøvning, hvis resultater skal berettige et krav på et 20  

 års patentmonopol, og det er vor påstand, at den prøvning, der er anvendt i  

 ansøgning nr. 5263/79, ikke opfylder den standard.
For det første må det  

 påpeges, at selv om forekomsten af caries postuleres at blive forårsaget af  

 en lav pH-værdi, og dannelsen af syrer ved enzymatisk nedbrydning af  

 sødestoffer i munden vil føre til en reduktion i pH, vil den reduktion ikke i  

 sig selv automatisk føre til caries.
Det ses meget klart af side 388 i  

 Reference 15, at den accepterede grund til caries er en afkalkning af  

 tandoverfladen, men at afkalkningen kun finder sted under det såkaldte  

 kritiske pH.
En prøvningsmetode, som ikke tager dette i betragtning, kan ikke  

 bestemme cariogeniciteten af et produkt, så den i ansøgning nr. 5263/79  

 anvendte prøvningsmetode måler i bedste fald kun det afprøvede produkts  

 tendens til at producere syre, men ikke nødvendigvis caries.
I denne  

 sammenhæng er en kritisk pH-værdi på 1 et arbitrært tal uden betydning.
Side 3 i Patentdirektoratets afgørelse indeholder en gennemgang af de  

 problemer, som forekommer ved enhver prøvning for caries, og vi anfægter  

 ikke, at sådanne problemer eksisterer.
Det er imidlertid muligt at gøre  

 målbevidste forsøg på at løse problemerne fremfor at tage den stilling, som  

 er udtrykt i afgørelsen, at det er næsten umuligt at fastlægge selv en  

 moderat simpel prøvningsmetode, som tager faktorerne i betragtning.
Således  

 tager de prøvningsmetoder, som er beskrevet i Reference 14, hensyn til  

 vigtigheden af plakken, mens Muhlemann-prøvningen, som der er henvist til på  

 side 8 i Reference 16, og som var og stadig er anerkendt som den definitive  

 cariesprøvning under schweizisk lovgivning, faktisk måler virkningen af  

 prøvestofferne under in vivo betingelser.
Vi henviser til den ovennævnte  

 artikel af professor Muhlemann, hvori in vivo prøvningsmetoden er beskrevet  

 på side 32 og 33. Denne metode var til rådighed i 1978 og måler  

 prøvestoffernes virkning med hensyn til det ovenfor omtalte kritiske pH.
Vi  

 vedlægger også en artikel fra »Caries Research«, 1978 (Ref. 22),  

 hvori der er rapporteret resultater af Muhlemann-telemetri-prøvningen ved  

 bedømmelse af en række sammensætninger, inklusive LYCASIN 80/55.  

 Muhlemann-prøvningen er umiddelbart en bedre måling af cariogenicitet end den  

 prøvningsmetode, som er anvendt i ansøgning nr. 5263/79, og alligevel er det  

 den sidstnævnte metode, som Patentdirektoratet anser for at give  

 tilfredsstillende bevis for udstedelsen af et patentmonopol, og som det mener  

 er tilstrækkeligt præcis til at kunne detektere og reproducere en kritisk  

 forskel i cariogenicitet mellem sammensætningere indeholdende f.eks. 1 % PG  

 >=20 og 5 % PG >=20.
Patentdirektoratet accepterer, at det var en kendt teknisk lære, at et  

 stort indhold af hydrogenerede polysaccharider med høj molekylvægt i en  

 blanding fremmer syreproduktion, men det finder en opfindelse i opdagelsen af  

 den specifikke molekylvægt, hvorved der sker alvorlige virkninger.
Det må  

 påpeges, at dette er en generalisering af en mere specifik lære i den  

 publicerede Reference 14, fordi denne reference drager denne lære med  

 specifikt hensyn til svensk LYCASIN sammenlignet med LYCASIN 80/55, dvs.  

 »svensk LYCASIN, som ikke længere er til rådighed, indeholder mere af  

 højmolekylære hydrogenerede polysaccharider end fransk LYCASIN (80/55) og er  

 derfor ret fermenterbart«.
I betragtning af den kendte forbindelse af  

 specielt LYCASIN-produkterne med de højmolekylære komponenters virkning på  

 cariogenicitet, er der en klar anvisning på at udføre en eksperimentel  

 undersøgelse af LYCASIN-produkterne for at finde ud af, hvilke højmolekylære  

 hydrogenerede polysaccharider der er impliceret i forøget syreproduktion.  

 Vort forsøg viser, modsat ansøgerens, at der ikke er nogen kritisk  

 molekylvægtgrænse, og understøtter den kendte tekniks antagelse om, at  

 forøgelsen i syreproduktion er progressiv efterhånden som molekylvægten  

 forøges, og at der ikke er noget magisk tal, ved hvilket der forekommer en  

 diskontinuitet.
De polyol-oligomere, som udgør produkterne, der er genstand  

 for ansøgning nr. 5263/79, adskiller sig fra hinanden ved en  

 »sorbitol«-enhed.
Polyolen med PG 20 er den samme som polyolen med  

 PG 19 plus en sådan enhed.
Det er i sig selv videnskabeligt utroværdigt, at  

 forskellen på en enhed mellem PG 19 og PG 20 skulle have en sådan kritisk  

 indflydelse på evnen hos de forskellige mikroorganismer i munden til at  

 frembringe fermentering.
Når der så er en modstrid i de eksperimentelle  

 vidnedsbyrd, finder vi det forbavsende, at Patentdirektoratet skulle finde  

 ansøgernes resultater mere sandsynlige end indsigernes (side 4, andet  

 afsnit). Det er langt mere sandsynligt, at mundmikroorganismernes evne til at  

 fermentere f.eks.
PG 15-25 skulle vise en progressiv ændring, end at der  

 skulle være en pludselig ændring ved PG 20. Den eneste begrundelse, der gives  

 for Patentdirektoratets konklusion, er at ansøgeren ikke ville have ansøgt om  

 patentbeskyttelse for en fremgangsmåde til fremstilling af et produkt med en  

 så snæver begrænsning som mindre end 3% PG >=20 uden at tro på, at grænsen  

 var af væsentlig betydning.
Denne begrundelse er imidlertid baseret på en  

 misforståelse, som forklaret nedenfor, af betydningen af et krav på et  

 produkt indeholdende mindre end 3 % PG >=20. Udover at kravet i ansøgning  

 nr. 5263/79 kræver, at produktet indeholder mindre end 3 % PG >=20,  

 angiver det også et sorbitolindhold på mindre end 19 % og et maltitolindhold  

 på mindre end 60 %, hvor resten er polyoler mellem PG 3 og PG 20. I  

 virkeligheden er kravet derfor overdrevent bredt og dækker et enormt antal  

 produktsammensætninger.
Referencer 2 angiver, at det er sammensætninger, som  

 indeholder 6-8 % sorbitol, 50-55 % maltitol, 20-25 % maltritol og 10-20 %  

 hydrogenerede polysaccharider, der er af særlig interesse som sødestoffer i  

 konfekt osv., og da kun 10-20 % af et sådant produkt udgøres af PG >3, er  

 der en spredning på 17 PG-oligomere at vælge for at fremstille en sådan  

 sammensætning, som også vil falde inden for kravet i ansøgning nr. 5263/79,  

 dvs. de 20 % kunne alle være PG 19, lige så meget som de alle kunne være PG  

 4. I denne sammenhæng er de 3 % PG >=20 ikke en væsentlig begrænsning.
Den  

 kunne ligesåvel have været 0 PG >=20 eller 0 PG >= 21 uden at gøre  

 nogen praktisk forskel.
Selvfølgelig vil en grænse på 0 se ud som et  

 arbitrært tal baseret på den kendte tekniks almene lære, at polyoler med  

 højere molekylvægt er lettere fermenterbare.
Ved at specificere et  

 maksimumstal på 3 % gives en falsk plausibilitet til kravet, uden at der  

 ofres noget væsentligt omfang.
Begrænsningen på sammensætningernes indhold af  

 PG >=20 gør det muligt at monopolisere de fleste af de ønskelige  

 sammensætninger, der er angivet i Reference 2, idet man kun udelukker dem,  

 der er vanskeligst at fremstille, fordi man for at opnå de ønskede sorbitol-  

 og maltitolindhold må forlænge den indledende stivelsefermentering i en grad,  

 så det er lettere at sikre fraværet end tilstedeværelsen af PG >=20.  

 Dybest set kunne Patentdirektoratets begrundelse have været gyldig, hvis  

 kravet havde specificeret, at sammensætningen skulle indeholde en specifik  

 mængde PG 20 eller PG >=20, men ikke når det blot specificerer, at den  

 indeholder mindre end et maksimumstal.
Den specifikke kritik rettet mod indsigernes forsøgsresultater i det  

 sidste afsnit på side 3 og det første afsnit på side 4 i afgørelsen er  

 vanskelig at følge.
Patentdirektoratet anfører, at vore resultater viser, at  

 indholdet af PG >=20 stort set er ligegyldigt for om sammensætningen er  

 cariogen, så længe indholdet er under 18 %. Dette er klart en fejlslutning.  

 Vore resultater viser, at efterhånden som en sammensætnings indhold af PG  

 >=20 forøges, er der en tilsvarende forøgelse i surhedsudvikling.
Hvis  

 forøget surhed sættes lig med forøget cariogenicitet (en tvivlsom korrelation  

 som anført ovenfor), så forøges den potentielle cariogenicitet, efterhånden  

 som indholdet af PG 20 forøges.
Hvad vore resultater imidlertid ikke viser,  

 er nogen kritisk ændring ved 3 % PG >=20, og de bekræfter derfor den  

 kendte tekniks lære, at et stigende indhold af komponenter med høj  

 molekylvægt fører til forøget fermentering af mikroorganismer og dermed  

 forøget surhedsudvikling.
Karakteriseringen af disse produkter med højere  

 molekylvægt som PG >=20, er rent arbitrær, og vi anvender den kun, fordi  

 ansøgning nr. 5263/79 har antaget denne terminologi.
Indholdet af komponenter  

 med højere molekylvægt kunne ligesåvel være blevet udtrykt som PG >=18  

 eller PG >=23 osv., og resultaterne ville have være lignende, dvs. en  

 progressiv forøgelse i surhed med en forøgelse i indholdet af de omhandlede  

 komponenter.
I afgørelsen fastholdes også i slutningen af første afsnit på side 4, at  

 Societe de Produits de Mais (SPM) anvendte en lignende prøvningsmetode som  

 den, der er anvendt i ansøgning nr. 5263/79. Der er ikke noget vidnedsbyrd  

 herom, der er ikke henvist til prøvningsmetoden i SPM-brochuren, og den  

 grafiske repræsentation af resultaterne i brochuren er ikke i den form, som  

 kunne opnås ud fra den i ansøgning nr. 5263/79 anvendte prøvningsmetode.
En  

 overfladisk undersøgelse vil vise, at SPM-kurven meget mere ligner den  

 grafiske form af Muhlemann-prøvningsresultaterne.
Endelig med hensyn til Patentdirektoratets bemærkninger omkring den  

 analoge norske indsigelse så fremhæver det 5. afsnit på side 4 i afgørelsen  

 den indstilling, som vi har argumenteret for i det ovenstående, og som er  

 blevet accepteret af det norske patentstyre.
Det er virkelig overraskende, at  

 der skulle være en diskontinuitet ved et indhold af PG 20 på 3 %, og  

 pålideligheden af de grove målinger, hvorpå denne diskontinuitet baseres, bør  

 betragtes med stor mistro.
Det overraskende i resultaterne er ikke blot et  

 argument for en patenterbar opfindelse, således som det fastholdes i  

 afgørelsen, der er også en indbygget troværdighedsfaktor, som må bedømmes af  

 fagmanden, og som igen afspejles på den standard, som han må kræve af  

 prøvningsmetoden og de resultater, der opnås derved.
Den kritik, som er  

 fremført af det norske patentstyre, og som er kort sammenfattet i det  

 næstsidste afsnit på side 4 i Patentdirektoratets afgørelse. er gyldig og er  

 en god grund til ikke at fæste lid til resultaterne, der er opnået ved den  

 metode.
Den accepterede in vivo Muhlemann-prøvningsmetode går langt i retning  

 af at minimere problemerne, og den kendsgerning, at en sådan prøvning var til  

 rådighed i 1978, kaster tvivl på ansøgernes valg af prøvningsmetode, når  

 resultaterne af prøvningen er så vigtige for patenterbarheden af det  

 omhandlede produkt.
I det tredie afsnit på side 5 fortsætter Patentdirektoratet kritikken af  

 den norske afgørelse med den bemærkning, at hvis ansøgerens resultater ikke  

 er tilstrækkeligt pålidelige til at bevise den i kravet angivne virkning, så  

 kan den samme kritik rettes mod indsigerens resultater, som blev opnået ved  

 den samme metode.
Denne bemærkning overser, at vore resultater underbyggede  

 de forventninger, som fremgår af den kendte teknik og ikke behøvede at påvise  

 kritikaliteten af et bestemt tal på 3 %. Derimod var det nødvendigt, at  

 ansøgerens resultater skulle være tilstrækkeligt præcise og reproducerbare  

 til at påvise kritikaliteten af 3 % (i modsætning til f.eks. 1 % eller 5 %)  

 og også at modvise den kendte tekniks forventning om, at der ikke teoretisk  

 var nogen grund til eksistensen af en kritikalitet.
Dybest set må den  

 eksperimentelle bevisbyrde i dette tilfælde hvile tungere på ansøgeren end på  

 indsigeren.
På baggrund af det ovenfor anførte og det, som er fremkommet  

 under indsigelsen, henstiller vi, at Patentankenævnet afslår ansøgningen på  

 grund af manglende nyhed og, hvis dette ikke skulle anses for overbevisende  

 dokumenteret, også på grund af at den påberåbte opfindelse ikke adskiller sig  

 væsentligt fra hvad der var kendt.' Ansøgeren har i skrivelse af 2. oktober 1992 imødegået ovennævnte  

 klagebegrundelse og udtalt:
 »Indsigeren har i sin klagebegrundelse refereret til de i  

 Direktoratets afslag af 10. januar 1992 på hans indsigelse af 16. december  

 1988, på side 1 opregnede tre væsentlige påstande, nemlig:
A.
Ansøgningen vedrører en fremgangsmåde til tilvirkning af et  

 næringsmiddel, B.
Opfindelsen blev åbenlyst udøvet før prioritetsdagen, og C.
Det er ikke godtgjort, at et indhold på mindre end 3 % vægt% polyoler  

 med en PG større end 20 er kritisk for cariesangreb.
 Vor imødegåelse følger for overskuelighedens skyld samme opdeling.
 ad A) Indsigerens lange argumentation, med citater fra ikke mindre end 5  

 referencer, ændrer intet ved Direktoratets afgørelse, nemlig at opfindelsen  

 ikke vedrører tilvirkning af et næringsmiddel.
 Skulle Ankenævnet imidlertid komme til modsat konklusion, anmoder vi om,  

 at patent kan udstedes på basis af ansøgningen med subsidiære krav af 3.  

 december 1990 (og tilsvarende ændret beskrivelse), hvori indledningen til  

 krav 1 var ændret, så kravet angik et ikke-cariesdannende hydrogeneret  

 stivelseshydrolysat til anvendelse i et nydelsesmiddel (ændring fra det  

 oprindelige understreget). Direktoratets afvisning af disse krav i skrivelse  

 af 10. januar 1990 vedrørende patentvedtagelse under henvisning til  

 Patentlovens §19, stk. 2 synes ikke at være korrekt, da den ovenfor  

 understregede tilføjelse til krav 1's indledning ikke udvider kravets  

 beskyttelsesomfang, men tværtimod begrænser dette.
 Vi vedlægger kopi af kravene af 3. december 1990.
ad B) 1. Navnet LYCASIN 80/55 I afsnit 4) på side 4 beskæftiger klageren sig med oprindelsen til navnet  

 LYCASIN 80/55 og forsøger (endnu en gang) at sprede forvirring om dette navn.  

 Således nævner han, at reference 16 på side 8, sidste afsnit, angiver at  

 undersøgelser foretaget før 1978 på det tidligere LYCASIN, hvori kvaliteten  

 ikke er angivet, ikke vedrører LYCASIN 80/55. Imidlertid udelader han sidste  

 del af sætningsforløbet, nemlig:
 »Except (9) and (10) published in 1977«.
 Han kan altså ikke slutte, som han har gjort ved hjælp af et bevidst  

 forkortet citat, at produkter benævnt LYCASIN 80/55 ikke blev solgt ført  

 1978.
 Som vi allerede adskillige gange under sagsforløbet har forklaret, kan man  

 ikke i handelsnavnet LYCASIN se noget om carbohydratsammensætningen af det  

 produkt, navnet henviser til, nemlig et hydrogeneret stivelseshydrolysat, og  

 talværdierne »80« og »55« angiver blot følgende:
»80« angiver tørstofindholdet og »55« angiver summen af procentiske indhold af sorbitol og  

 mannitol i det hydrogenerede stivelseshydrolysat.
 Den kendsgerning, at ansøgeren har solgt »ikke-cariesdannende«  

 hydrogenerede stivelseshydrolysater både før og efter prioritetsdagen for den  

 aktuelle ansøgning under fællesbetegnelsen LYCASIN 80/55 ændrer intet ved den  

 kendsgerning, at disse hydrolysater ikke havde samme carbonhydratspektrum før  

 og efter denne dag.
Det er ganske overraskende at se, at klageren kan undre sig over, at  

 produkter, der med tiden forbedres og videreudvikles, sælges under samme  

 handelsnavn, når et sådant indarbejdet navn nyder et vist ry.
Der er mange  

 eksempler herpå, i alle områder og i alle lande.
 2. Den af klageren citerede reference 16.
 Patentdirektoratet har i sin skrivelse af 10. januar 1992 vedrørende  

 patentvedtagelse, trods indsigelsen, på side 2, afsnit (3) ad (2) meget  

 træffende bemærket, at reference 16 er yngre end ansøgningen og således ingen  

 selvstændig betydning har.
 3. Den citerede reference 14.
 Klageren har villet sandsynliggøre en påstand om, at det LYCASIN 80/55,  

 der blevet beskrevet i nævnte reference 14, var det samme som produktet  

 beskrevet i den aktuelle patentansøgning, under henvisning til, at dette  

 LYCASIN 80/55 ifølge afprøvningen beskrevet i denne reference blev betegnet  

 som ikke-cariogent.
 En sådan påstand er dog ganske uunderstøttet.
 Når klageren udfra dokument 14 slutter, at LYCASIN 80/55 ikke var  

 cariogent før prioritetstidspunktet for ansøgningen, nemlig december 1978,  

 sammenblander han testmetoden benyttet i reference 14 og testen benyttet i  

 forbindelse med den aktuelle opfindelse.
Således vil man ved afprøvningen ifølge reference 14 måle pH-variationer  

 opnået på plakniveau, in vivo efter 30 minutter, hvorimod afprøvningen for berettigelse af betegnelsen  

 »ikke-cariesdannende« benyttet i forbindelse med opfindelsen  

 foregik in vitro efter 21 timer i et tre gange svagere koncentrationsmiljø, altså under overordentlig  

 meget strengere betingelser.
 Hvis afprøvningsbetingelserne beskrevet i den aktuelle ansøgning skulle  

 benyttes på netop det LYCASIN 80/55-produkt, der omtales i reference 14,  

 ville dette produkt, ifølge sådanne betingelser, ikke mere kunne opretholde  

 betegnelsen »ikke-cariogent«.
 Klagerens kumulative argumentation under punkt B sigter således blot på en  

 vildledelse af Ankenævnet.
 ad C) Den ikke-absolutte karakter af den prøvemetode, der er udviklet af  

 ansøgeren og beskrevet i den aktuelle ansøgning, har været fastslået lige fra  

 begyndelsen, man kan direkte i grunddokumentet (ansøgning af 11. december  

 1979, oversat 2. april 1980) læse (side 7, linie 22-27):
»Denne undersøgelse er ikke tilstrækkelig til på absolut vis at  

 karakterisere et produkts ikke caries-dannende virkning, eftersom dens  

 resultater kan variere f.eks. som følge af kvaliteten af det anvendte spyt,  

 men den tillader ikke desto mindre at etablere gyldige sammenligninger mellem  

 forskellige produkter.« Klagerens forsøg på at påvise, at man ved den pågældende afprøvning ikke  

 kan definere/bestemme den cariesdannende virkning for et produkt, er således  

 egentlig overflødigt.
 Denne afprøvningsmetode har, selv om den ikke kan give den absolutte  

 sandhed om cariogenitet af et produkt (hvilken prøvemetode kan i øvrigt det  

 ?), idet mindste følgende fordele: - det er meget let at udføre (og kræver  

 egentlig blot besiddelse af nogle reagensglas, et pH-meter, et kommercielt  

 tilgængeligt næringssubstrat og en termostat, der kan holdes ved 30 graderC):  

 - den er industrielt anvendelig og kan benyttes til at fastslå, om en  

 produktion er »caries-dannende« eller »ikke-  

 cariesdannende«, - kriterierne er strengere end ved tidligere kendte  

 laboratorieafprøvningsmetoder: og - den tillader, at man på objektiv og  

 reproducerbar måde kan sammenligne forskellige hydrogenerede  

 stivelseshydrolysater.
Trods klagerens tvivl om den høje standard af ovennævnte afprøvningsmetode  

 udtrykt i anken fra side 5, sidste afsnit, har firmaet Societe des Produits  

 Mais (SPM), en filial CERESTAR HOLDING B.V., benyttet metoden i forbindelse  

 med en brochure beregnet for aftagere.
Vi henviser her til vedlagte kurveblad  

 med overskriften:
 »Evolution au cours de temps du pH de solutions de sucres et de  

 polyols contenant des microorganismens buccaux«.
 (Kurvebladet var vedhæftet en publikation fra oktober 1986 fra SPM, der  

 var bilag A vedlagt vor imødegåelse af indsigelse, dateret 1. september  

 1989).
 I anken, side 10 første hele afsnit, betvivler klageren, at SPM virkelige  

 benyttede en prøvningsmetode, der lignede metoden benyttet i DK ansøgning nr.  

 5263/79:
 En overfladisk undersøgelse vil vise, at SPM-kurven meget mere ligner den  

 grafiske form af Muhlemann-prøvningsresultaterne'.
Ved overfladiske undersøgelser kan man jo finde næsten, hvad man vil, men  

 man vil ved et mere grundigt studium af SPM-kurven iagttage, at denne er  

 optaget over en periode på 22 timer, hvorimod pH ifølge Muhlemann  

 registreres/optegnes over en periode på 30 minutter.
Så meget for  

 overfladiskhed! I øvrigt kan man ved at sammenligne kurverne på SPM-kurvebladet med  

 vedlagte kurveblad, der er side 9 i brochuren fra firmaet ROQUETTE, benævnt  

 »LYCASIN 80/55 Technical Aspects«, og som er klagerens bilag 16, overbevise sig om, at der i de mindste er  

 stor lighed herimellem.
Man behøver ikke at benytte en indirekte bevisførelse  

 med kumultativ virkning, hvis grundlæggende filosofi så smukt udvikles i  

 første hele afsnit på side 3 i klagerens anke, for ud fra en sådan  

 sammenligning at kunne slutte, at firmaet SPM, en filial af klageren,  

 virkelig har benyttet en prøvemetode, der minder meget om metoden beskrevet i  

 den aktuelle ansøgning og har fundet denne metode tilstrækkelig signifikant  

 og pålidelig til at inkludere resultater opnået herved i en brochure beregnet  

 for firmaets aftagere.
Men klageren har, indtil nu villet overbevise andre  

 om, at dette ikke er tilfældet.
 Klageren har gjort sig store anstrengelser for at påvise eller  

 sandsynliggøre, at det ikke er berettiget at benytte en kritisk grænse på et  

 indhold af 3% polyoler med en PG 20. Vi skal hertil blot bemærke, at man ved  

 at benytte argumenter som anvendt af klageren kunne komme til at påvise, at  

 dextrose ikke var cariogent.
 Herefter kan Direktoratets konklusion i ovennævnte patentvedtagelse, side  

 4, indledning til første hele afsnit:
 »Vi bedømmer, at ansøgerens resultater er mere sandsynlige end  

 Deres«. ikke betragtes som overrumplende, og Ankenævnet bør på basis af  

 det ovenstående kunne komme til samme konklusion.
I sidste del af anken, fra midten af side 10, beskæftiger klageren sig med  

 den analoge norske indsigelse og resultatet af denne.
Vi skal hertil bemærke  

 at patent på basis af tilsvarende ansøgninger er udstedt i alle lande, hvor  

 der foretages patenterbarhedsundersøgelser, eksempelvis i Østrig, Canada,  

 Finland, Storbritannien, Tyskland, Sverige, Norge (forløbigt stoppet af  

 indsigelse, men ansøgeren har appelleret Styrets beslutning til Oslo Byret),  

 samt U.S.A.
Indsigelser i Sverige og Japan har været forgæves.
Sammenfattende skal vi opfordre Ankenævnet til at opretholde Direktoratets  

 beslutning af 10. januar 1992 om patentvedtagelse på basis af den fremlagte  

 ansøgning, eller, som et alternativ, tilbagesende sagen til Direktoratet til  

 patentudstedelse på basis af ansøgningen med subsidiære krav af 3. december  

 1990.' Ansøgeren har med skrivelse af 21. oktober 1992 til yderligere orientering  

 fremsendt kopi af en beslutning af Deutsche Patentamt, dateret 8. september  

 1992, om trods en klage fra firmaet Cerestar Holding at opretholde patentet  

 DE 29 49 783, der vedrører samme opfindelse.
 Ansøgeren anfører endvidere:
 »....Vi skal bemærke, at der indholdsmæssigt er følgende sammenhæng  

 mellem kravene i den danske (DK) og den tyske (DE) sag:
 DE krav 2 og 3 er blot underkrav til krav 1,og DE-anvendelseskrav nr. 10  

 findes ikke i DK-sagen.
De 11 modhold opregnet i ovennævnte beslutning på side 2-3 optræder i det  

 store og hele også i de af Patentdirektoratet afviste indsigelser mod  

 nærværende ansøgning, nemlig i rækkefølge således: CS-1, CS-2, CS-14, CS-3,  

 ej, CS-16, HB-4, ej, CS-15 og ej, idet CS-(nummer) henviser til modholdslisten i indsigelsesbegrundelsen af  

 16. december 1988 i nærværende sag fra CERESTAR, og HB-(nummer) henviser til  

 indsigelsesbegrundelsen af 28. februar 1989 fra Hofman-Bang og Boutard.« Patentankenævnet har behandlet sagen på sit møde den 7. november 1995.
 Ingen af parterne gav møde.
 Ankenævnet skal udtale:
 Patentankenævnet finder, at den omhandlede opfindelse er ny, og at den  

 væsentligt adskiller sig fra det hidtil kendte.
 Uanset Ankenævnets tidligere kendelse angående patentansøgning nr. 6091/66  

 finder nævnet på grundlag af senere offentliggjorte undersøgelser af især  

 sorbitols og maltitols omsætning ved det normale, humane stofskifte, at det i  

 ansøgningen omhandlede produkt som følge af sin betydelige næringsværdi er at  

 anse for et næringsmiddel.
Såvel næringsmidler som fremgangsmåder til fremstilling af næringsmidler  

 var på ansøgningstidspunktet i henhold til patentlovens kap.
XI, § 1, stk. 2,  

 afskåret fra patentering.
 Idet det principale kravsæt omhandler en fremgangsmåde til fremstilling af  

 et næringsmiddel, og idet det subsidiære kravsæt angår et næringsmiddel  

 bestemmes: Patentansøgning nr. 5263/79 afslås.
Grønning-Nielsen Hans Chr.
Thomsen Lars Herborg Torben Laubst Ansgar Sørensen Indsigelsessag.
