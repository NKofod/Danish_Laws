Resumé Handelsselskabet A erhvervede i 1990 en grund.
Grunden var  

 olieforurenet, hvilket A ved erhvervelsen måtte antages at have været bekendt  

 med.
Det måtte anses for ubestridt, at det var selskabet B, der havde ejet  

 grunden indtil 1986, som havde forårsaget forureningen.
Med henblik på senere at udstede et egentligt oprydningspåbud  

 udstedte K Kommune et påbud til A om at foretage en nærmere kortlægning m.v.  

 af  

 forureningens omfang.
Påbuddet, der efterfølgende blev tiltrådt af  

 Miljøstyrelsen (M), blev udstedt med hjemmel i olietankbekendtgørelsens § 16,  

 stk.  

 3. M  

 gjorde  

 navnlig gældende, at A ved erhvervelsen af grunden var indtrådt  

 ("succederet") i B's ansvar, og mente i øvrigt, at påbuddet havde  

 støtte i Højesterets dom i Rockwool-sagen (Ugeskrift for Retsvæsen 1991, s.  

 674ff).
Ombudsmanden anførte i en skrivelse til M, at han efter ordlyden  

 af og forarbejderne til olietankbekendtgørelsens § 16, stk. 3, måtte anse det  

 for tvivlsomt, om bestemmelsen gav hjemmel til at udstede påbud til en  

 grundejer, som ved erhvervelsen nok var bekendt med forureningen, men som  

 ikke  

 selv havde forårsaget denne.
M's successionssynspunkt syntes i øvrigt ikke at  

 have støtte i retspraksis.
Endelig kunne der - under hensyn til  

 "forureneren betaler"-princippet - rejses spørgsmål om, hvorvidt et  

 eventuelt påbud ikke under alle omstændigheder først burde rettes til B.
Ombudsmanden anmodede M om en supplerende udtalelse på grundlag  

 af de anførte synspunkter.
M meddelte herefter, at man - under hensyn til den  

 tvivl, som ombudsmandens synspunkter havde rejst - havde trukket det udstedte  

 påbud tilbage. (J. nr. 1992-2247-110).
 Hjemmel for udstedelse af påbud til ejeren af en forurenet  

 grund om kortlægning m.v. af forureningens omfang m.v.
 A klagede til mig over Miljøstyrelsens  

 afgørelse af 27. maj 1992. Ved afgørelsen havde Miljøstyrelsen stadfæstet et  

 påbud af 15. oktober 1991 fra K Kommune vedrørende handelsselskabets ejendom.  

 Ifølge dette påbud skulle handelsselskabet foretage en kortlægning af  

 olieforureningen på ejendommen, vurdere risikoen for grundvandsforurening og  

 foretage en vurdering af risikoen ved fremtidig anvendelse af grunden.
 Sagens faktiske  

 omstændigheder var følgende:
Den daværende ejer af  

 ejendommen, B, indhentede i 1961 tilladelse til etablering af et oliedepot på  

 grunden.
Depotet var efter det oplyste i funktion indtil 1984, hvor B - i en  

 skrivelse af 2. januar 1984 - meddelte K Kommune følgende:
"Vi kan hermed meddele  

 Dem, at 4 stk. nedgravede  

 50 m3  

 jordtanke for olieprodukter er tømte, bundslikkede og afproppede.
Tankene er  

 således fremover ude af drift." Efter anmodning fra B foretog  

 et VVS firma i 1985 en række prøveboringer på grunden.
Af firmaets skrivelse  

 af  

 16. april 1985 til B fremgik det, at der forskellige steder på grunden var  

 konstateret  

 henholdsvis "ingen olielugt", "lidt olielugt" og  

 "olielugt".
 B syntes ikke at have  

 orienteret K Kommune herom.
Ved et betinget skøde af 10.  

 oktober 1986 overdrog B ejendommen til C.
Købesummen var aftalt til 600.000  

 kr.  

 I skødets pkt. 6 var følgende anført:
"Køber er gjort bekendt  

 med rapport af 16.4.1985 fra ... (VVS firmaet) vedrørende de på ejendommen  

 foretagne prøveboringer, og køber påtager sig det fulde ansvar for en  

 eventuel  

 forurening af arealet." I anledning af overdragelsen  

 opsagde B ved skrivelse af 23. oktober 1986 til K Kommune selskabets  

 abonnement  

 hos A/S Renovadan.
Kommunen havde den 1. december 1986 påført B's skrivelse  

 følgende påtegning:
 "Er tilstillet Renovadan...
 Ovenstående tankanlæg er  

 nedlagt - tanke og olieudskillere er opgravet.
Udskilleranlægget afmeldes  

 herved fra den kommunale tømningsordning." Den 1. november 1986 overdrog  

 C ejendommen til D, der senere blev erklæret konkurs.
Ejendommen blev efter  

 det  

 oplyste overdraget for 800.000 kr.
I forbindelse med konkursen blev  

 ejendommen  

 på tvangsauktion overtaget af en bank, der ved endeligt skøde af 12.  

 september  

 1990 solgte ejendommen til handelsselskabet A.
Købesummen androg 100.000 kr.  

 Af  

 skødets indledende bemærkninger fremgik bl.a. følgende:
 "...
 Iøvrigt overdrages ejendommen  

 uden ansvar for sælgeren af enhver art, herunder bundforholdene, idet  

 bemærkes,  

 at køberen er bekendt med bundforholdene i henhold til udleveret borerapport  

 af  

 16. april 1985 fra ... (VVS firmaet).
..." Skødets pkt. 3 havde følgende  

 ordlyd:
 "Køber er forinden  

 handelens indgåelse blevet gjort bekendt med, at der på parcellen tidligere  

 fandtes et ... oliedepot, og at der i henhold til rapport udarbejdet af  

 Geodan,..., den 4. oktober 1988 på baggrund af jordbundsundersøgelser er  

 konstateret  

 dieselforurening på parcellen.
Køber har fået udleveret et  

 eksemplar af den anførte rapport." I den omtalte rapport af 4.  

 oktober 1988 fra Geodan hedder det bl.a. følgende:
 "...
7. Konklusioner Der er i Danmark ikke fastsat  

 grænseværdier for tilladelige koncentrationer af olieprodukter i jord.
De  

 efterfølgende konklusioner, der støtter sig til hollandske grænseværdier, kan  

 følgelig kun betragtes som vejledende.
 Det skal også bemærkes, at  

 konklusionerne, der er baseret på et ret beskedent antal boringer, kun kan  

 regnes gældende for boringerne og de nærmeste omgivelser, idet variationer  

 kan  

 tænkes at forekomme i forholdene mellem boringerne.
Ved boring B 2 er kun truffet  

 beskeden eller ingen dieselforurening.
Med disse forhold vurderes der ikke at  

 være behov for afværgeforanstaltninger.
 Ved boringerne B 1 og B 3 er  

 der derimod truffet en dieselforurening med så store koncentrationer, at der  

 er  

 behov for afværgeforanstaltninger.
8. Anbefalinger Før end et eventuelt byggeri  

 påbegyndes på den aktuelle grund, bør der udføres en supplerende  

 miljøundersøgelse, der nøje fastlægger på hvor stort et område, der træffes  

 dieselforurening i utilladeligt store koncentrationer som ved boringerne B 1  

 og  

 B 3.
I sådanne områder bør alt  

 forurenet jord bortgraves og behandles som olieforurenet jord.
I forbindelse  

 med bortgravningen bør der foretages en visuel bedømmelse og lugtbedømmelse  

 (evt.
PID-måling) af det udgravede niveau, til at fastslå at alt  

 olieforurenet  

 jord er bortgravet.
Desuden bør der på enkelte jordprøver udføres kemisk  

 analyse til verifikation af ovennævnte vurderinger.
 Det opgravede, forurenede  

 jord bør bortkøres fra grunden til godkendt behandlingssted/opbevaringssted,  

 og  

 der bør føres regnskab over alt bortkørt jord, såvel forurenet som  

 uforurenet,  

 med angivelse af mængder samt destination.
 Der bør føres skærpet tilsyn  

 med alle gravearbejder inklusive udgravninger til fundamenter og kældre m.v.
For god ordens skyld bør der  

 i forbindelse med den supplerende miljøundersøgelse ligeledes udføres kemiske  

 analyser på prøver af grundvandet.
Skulle der mod forventning findes  

 forurening  

 af grundvandet, kan afværgepumpning eller andre forholdsregler komme på tale.
..." Af skødets pkt. 4 fremgik det  

 endelig, at ejendommen overdrages uden ansvar for bundforholdene.
 Grunden havde siden 1986  

 henligget ubenyttet.
I en skrivelse af 21. marts  

 1991 rettede advokat F på handelsselskabets vegne henvendelse til B.
Advokat  

 F  

 gjorde i denne skrivelse gældende, at B var erstatningsansvarlig for den  

 forurening, der måtte være på grunden.
Ved skrivelse af 14. maj 1991 bestred  

 advokat G på vegne af B, at der skulle være et sådant ansvarsgrundlag.
I  

 samme  

 forbindelse rettede advokat G henvendelse til K Kommune og udbad sig  

 oplysninger om grundens anvendelse og eventuelle forurening.
 Under brevvekslingen mellem  

 advokat G og K Kommune anførte kommunen i en skrivelse af 28. juni 1991 bl.a.  

 følgende:
 "...
 (K) Kommune vil henstille til  

 nuværende ejer, at der foretages kortlægning og risikovurdering af  

 forureningen, samt at der bliver ryddet op.
..." I en skrivelse af samme dato  

 til handelsselskabet anførte kommunen bl.a. følgende:
 "...
 (K) Kommune henstiller  

 herved, at De i henhold til miljøbeskyttelsesloven og olietankbekendtgørelsen  

 foranlediger:
- at der foretages en kortlægning af  

 olieforureningens omfang, - at der foretages en risikovurdering af  

 faren for grundvandsforurening, - at der foretages en risikovurdering i  

 forhold til fremtidig anvendelse af grunden.
 Projektbeskrivelse og  

 tidsplan for ovenstående skal være (K) kommune i hænde senest den 1. august  

 1991.
 På baggrund af resultaterne  

 af ovenstående kortlægning og vurderinger vil vilkår om oprydnings- og/eller  

 afværgeforanstaltninger blive fastlagt.
..." I en skrivelse af 3. juli  

 1991 afviste advokat F på handelsselskabets vegne kommunens henstilling.  

 Advokat F fremhævede i skrivelsen, at B, da man 1985 blev opmærksom på  

 forureningen, burde have anmeldt forholdet til K Kommune, og at man ikke nu  

 kunne rette påbud mod handelsselskabet; kommunen burde i stedet rette et  

 eventuelt påbud mod B.
Ved skrivelse af 9. september  

 1991 meddelte K Kommune, at sagen på ny havde været overvejet i kommunen, men  

 at man havde besluttet af fastholde sin opfattelse af sagen.
I skrivelsen  

 hedder det bl.a. følgende:
 "...
 Udvalget besluttede at  

 fastholde, at krav i forbindelse med olieforureningen rejses over for  

 nuværende  

 ejer af grunden.
 En væsentlig begrundelse for  

 denne beslutning er, at ejeren i denne sag er gjort bekendt med  

 olieforureningen inden køb af grunden, hvilket ikke var tilfældet i  

 "Rockwoolsagen", som Højesteret har afgjort, og som Deres advokat  

 (F)  

 henviser til.
 Herved sendes derfor  

 forvarsel om følgende påbud i henhold til olietankbekendtgørelsens § 16 stk.  

 3:
- at der foretages en kortlægning af  

 olieforureningens omfang, - at der foretages en risikovurdering af  

 faren for grundvandsforurening, - at der foretages en risikovurdering i  

 forhold til fremtidig anvendelse af grunden.
 Projektbeskrivelse og  

 tidsplan for ovenstående skal være (K) kommune i hænde senest den 1. november  

 1991.
 På baggrund af resultaterne  

 af ovenstående kortlægning og vurderinger vil vilkår om eventuelle  

 oprydnings-  

 og/eller afværgeforanstaltninger blive fastlagt.
 I henhold til miljøloven  

 gøres De herved bekendt med Deres adgang til aktindsigt og til at udtale Dem  

 efter lov om offentlighed i forvaltningen.
 Samtidig opfordres De til at  

 bidrage med oplysninger, der kan belyse omkostninger, fordele og ulemper ved  

 beslutningen.
..." Ved skrivelse af 17.  

 september 1991 bestred advokat F på handelsselskabets vegne på ny, at der var  

 hjemmel til at udstede et påbud af det angivne indhold.
I en skrivelse af 22.  

 september 1991 rettede handelsselskabet selv henvendelse til K Kommune.
I  

 selskabets skrivelse hedder det bl.a. følgende:
 "...
 Det påtales herved, at  

 forvaltningen har undladt at inddrage selskabet i sagen, i henhold til  

 forvaltningslovens § 19, stk. 1, 1. pkt., og derved afskåret selskabet fra  

 kontradiktion.
 Følgen heraf blev, at  

 henstillingen kom til at hvile på et mangelfuldt og kritisabelt grundlag,  

 idet  

 sagen ikke var fuldt oplyst, hvorved bemærkes, at De f.eks. ikke havde  

 kendskab  

 til væsentlige oplysninger som ... (B's) forureningsundersøgelse i 1985 samt  

 dennes strafbare overtrædelser af olietankbekendtgørelsens § 14.
..." Selskabet gjorde i øvrigt  

 ligesom advokat F gældende, at det varslede påbud ikke havde hjemmel.
 Ved skrivelse af 24.  

 september 1991 til K Kommune oplyste advokat G på vegne af B, at B ikke kunne  

 anerkende at være ansvarlig for den olieforurening, der måtte være på  

 grunden.  

 I advokat G's skrivelse hedder det endvidere bl.a. følgende:
 "...
 Hvorvidt kommunen bør meddele  

 påbud til den nuværende grundejer, betragter jeg som kommunens anliggende.
..." Ved skrivelse af 15. oktober  

 1991 traf K Kommune endelig afgørelse i sagen.
Afgørelsen havde følgende  

 ordlyd:
 "Følgende påbud udstedes  

 til (handelsselskabet A), i henhold til olietankbekendtgørelsens § 16 stk. 3:
- at der foretages en kortlægning af  

 olieforureningens omfang, - at der foretages en risikovurdering af  

 faren for grundvandsforurening, - at der foretages en risikovurdering i  

 forhold til fremtidig anvendelse af grunden.
 Projektbeskrivelse og  

 tidsplan for ovenstående skal være (K) kommune i hænde senest den 15.  

 november  

 1991.
På baggrund af resultaterne  

 af ovenstående kortlægning og vurderinger vil vilkår om eventuelle  

 afværgeforanstaltninger blive fastlagt, ligesom der først da vil blive taget  

 endelig stilling til, hvem oprydningspåbud vil blive rettet til." Ved skrivelse af 25. oktober  

 1991 meddelte politimesteren i K kommune, at et eventuelt strafansvar for B  

 ville være forældet.
Det fremgik af politimesterens skrivelse, at kommunen i  

 en  

 skrivelse af 15. oktober 1991 havde anmodet politimesteren om at efterforske  

 sagen over for B.
Ved skrivelse af 8. november  

 1991 påklagede advokat F på handelsselskabets vegne kommunens afgørelse til  

 Miljøstyrelsen.
Advokat F gjorde i denne forbindelse gældende, at kommunens  

 påbud til selskabet burde ophæves, og at det i stedet burde rettes til B.
I  

 skrivelsen hedder det bl.a. følgende:
 "...
 Til støtte for den nedlagte  

 påstand gøres det gældende, at (B) er forureneren og tillige har handlet  

 culpøst, idet henvises til bilagene (1, 23 og 26).
 At (B's) advokater ved  

 skrivelse af 24/9 1991 til (K) Kommune vidtløftigt bestrider forureningen,  

 ændrer ikke på det faktum, at undersøgelsen i 1985 beviser forureningens  

 tilstedeværelse og at (B) ved samme lejlighed tilsidesatte sine pligter i  

 henhold til olietankbekendtgørelsens § 14 stk. 1 og 3.
 Følgen heraf bliver som bekendt,  

 at forureningen forbliver upåagtet for (K) Kommune, indtil (B's) advokater  

 ved  

 skrivelse af 14/5 1991 retter forespørgsel til (K) Kommune i anledning af det  

 af mine klienter den 23/3 1991 rejste krav mod (B).
 (K) Kommune anfører, som  

 yderligere begrundelse for det til mine klienter udstedte påbud, dels at mine  

 klienter ved erhvervelsen af ejendommen af sin hjemmelsmand blev oplyst om,  

 at  

 ejendommen var forurenet og dels at mine klienter skulle have særlig viden om  

 ejendommens fremtidige anvendelse.
 Den omstændighed at mine  

 klienter, af sin sælger, der ikke er forureneren, men som panthaver var  

 blevet  

 nødsaget til at overtage ejendommen på en tvangsauktion som ufyldestgjort  

 panthaver, var blevet oplyst om, at en tidligere ejer af ejendommen, (B),  

 havde  

 forurenet denne, kan ikke ganske sidestilles med den situation, der  

 foreligger,  

 når det er forureneren, der overdrager ejendommen.
 ...
 Det gøres ex tuto gældende,  

 at det ikke gyldigt ved et påbud kan pålægges mine klienter i dag at udføre  

 de  

 pligter, som (B) i 1985 ved en strafbar undladelse unddrog sig, når der i  

 øvrigt ikke i dag eksisterer nogen hindringer for, at (B) fortsat pålægges at  

 udføre sine pligter.
..." Ved skrivelse af 18. november  

 1991 påklagede handelsselskabet politimesterens ovennævnte afgørelse af 25.  

 oktober 1991 til Statsadvokaten for Fyn, Lolland-Falster og Bornholm.
 I en skrivelse af 17. februar  

 1992 meddelte Statsadvokaten for Fyn, Lolland-Falster og Bornholm  

 handelsselskabet, at man havde pålagt politimesteren i (K-by) at indlede  

 efterforskning i sagen og i forbindelse hermed undersøge, om senere ejere af  

 ejendommen måtte have gjort sig skyldige i overtrædelse af  

 olietankbekendtgørelsens § 14, stk. 3.
Ved skrivelse af 27. maj 1992  

 traf Miljøstyrelsen afgørelse i sagen.
I styrelsens skrivelse hedder det  

 bl.a.  

 følgende:
 "...
 Miljøstyrelsens bemærkninger og afgørelse.
Miljøstyrelsen er udfra det i  

 sagen oplyste enig med (K) kommune og Fyns amt i, at der er behov for  

 yderligere undersøgelse af olieforureningens udbredelse med henblik på  

 bortgravning, således som det foreslås i Geodans rapport.
Af rapporten  

 fremgår,  

 at der i to af de tre boringer er fundet olie i mængder, der kræver at den  

 forurenede jord fjernes.
Dertil kommer, at det af Geodans rapport fremgår, at  

 olien ligger i indtil  

 3 m  

 dybde, medens grundvandsspejlet tilsyneladende er 1.5 -  

 2 m  

 under terræn, hvorfor der kan være  

 risiko for at anvendelige grundvandsressourcer kan ødelægges.
De videre  

 undersøgelser bør derfor udover en nærmere fastlæggelse af olieforureningens  

 udbredelse  

 omfatte en beskrivelse af grundvands- og vandindvindingsforholdene i området.
 Påbudet er udstedt med  

 hjemmel i Miljøministeriets bekendtgørelse nr. 386 af 21. august 1980 om  

 kontrol med oplæg af olie, § 16, stk. 3.
 Med hensyn til hjemlen i olietankbekendtgørelsen  

 er det Miljøstyrelsens opfattelse, at når der er konstateret en  

 olieforurening  

 stammende fra olietanke eller driften af olieanlæg, kan kommunen give påbud  

 til  

 ejeren af olietankene/olieanlægget, såfremt denne har benyttet eller benytter  

 disse.
 Påbuddet er imidlertid stilet  

 til grundens nuværende ejer (handelsselskabet A), som ikke har forvoldt  

 forureningen.
Det fremgår imidlertid af  

 sagens akter, at (handelsselskabet A) forinden købet af (ejendommen), er  

 blevet  

 gjort bekendt med, at der på ejendommen tidligere fandtes et ... oliedepot,  

 og  

 at der i henhold til rapporten fra Geodan af 4. oktober 1988 er konstateret  

 olieforurening på ejendommen.
Det fremgår ligeledes, at handelsselskabet har  

 erhvervet grunden for 100.000 kr., hvor prisen 15. oktober 1986 var 600.000  

 kr.  

 og november 86 800.000 kr.
 Det er herefter  

 Miljøstyrelsens opfattelse, at handelsselskabet er "succederet" i  

 den  

 tidligere ejers ansvar ved at overtage grunden til en særlig billig pris og  

 vidende om at grunden var forurenet.
 Under henvisning til  

 ovenstående finder Miljøstyrelsen ikke anledning til at ændre kommunens påbud  

 af 15. oktober 1991, hvilket hermed stadfæstes dog således, at  

 projektbeskrivelse og tidsplan skal være (K) kommune i hænde senest den 1.  

 juli  

 1992.
..." I en samtidig skrivelse til  

 B's advokat, H, anførte Miljøstyrelsen følgende:
 "Miljøstyrelsen skal  

 hermed fremsende kopi af Styrelsens afgørelse i ovennævnte sag.
Miljøstyrelsen skal dog  

 påpege, at Styrelsen forbeholder sig ret til at vende tilbage til sagen over  

 for (B), såfremt påbudet ikke opfyldes af (handelsselskabet A)." Ved skrivelse af 30. juli  

 1992 indgav K Kommune anmeldelse til politimesteren i K-by i anledning af, at  

 handelsselskabet ikke havde efterkommet kommunens påbud.
Politimesteren  

 meddelte  

 ved skrivelse af 7. august 1992 kommunen, at man ville afvente min behandling  

 af sagen.
 I en efterfølgende skrivelse  

 af 1. september 1992 meddelte politimesteren kommunen, at statsadvokaten for  

 Fyn, Lolland-Falster og Bornholm havde besluttet, at der ikke skulle rejses  

 tiltale mod selskabet eller de tidligere ejere af ejendommen for overtrædelse  

 af olietankbekendtgørelsens § 14, stk. 3.
 Ved skrivelse af 10.  

 september 1992 meddelte Miljøstyrelsen handelsselskabet, at man efter fornyet  

 overvejelse måtte fastholde afgørelsen af 27. maj 1992.
Handelsselskabet indbragte  

 ved skrivelse af 28. juli 1992 sagen for mig.
I den anledning anmodede jeg  

 Miljøstyrelsen om en udtalelse, som jeg modtog med styrelsens skrivelse af  

 15.  

 januar 1993. I udtalelsen hedder det bl.a. følgende:
 "...
Miljøstyrelsen har ved sin  

 afgørelse vurderet, om der er hjemmel til at pålægge en ikke-forurener at  

 fjerne en forurening.
Rockwool-sagen, U 1991.674 H viste, at en grundejer,  

 der  

 i god tro har erhvervet en ejendom, ikke kan påbydes at rydde op.
Dommen  

 tager  

 imidlertid ikke stilling til en række spørgsmål, bl.a. betydningen af, at  

 erhververen kendte forureningen ved erhvervelsen og endog købte grunden  

 billigt.
Der kan her henvises til Højesteretsdommer Poul Sørensens kommentar  

 til  

 dommen, s. 36 - 37, hvor der s. 37 vedrørende spørgsmålet om erhververens  

 kendskab til forureningen ved overtagelsen af grunden fremgår, at  

 "praksis  

 viser eksempler på, at grundejere er gjort ansvarlige i tilfælde..., ligesom  

 ejeren kan "succedere" i den tidligere ejers ansvar ved f.eks. at  

 overtage en grund til en særlig billig pris vidende om, at grunden er  

 forurenet, jfr. herved U 1989.692 H.
 Miljøstyrelsen har ligesom  

 (K) Kommune lagt til grund, at den nuværende ejer har erhvervet ejendommen  

 dels  

 med fuldt kendskab til forureningen og grundens tidligere anvendelse dels  

 særdeles billigt i forhold til vurderingen.
Om købsprisen skal henvises  

 til vedlagte udtalelse af 10. november 1992 fra (K) kommune,  

 Vurderingssekretariatet.
Det fremgår heraf, at den lokalplan, der har været  

 gældende for området siden den 10. november 1986 åbner mulighed for at opføre  

 12 mindre boliger, og at en vurdering af grunden i dag med 12 byggeretter  

 ville  

 være 552.000 kr., og at grundværdien ville være 675.394., når arealet er  

 udbygget.
 Om Handelsselskabets kendskab  

 til forureningen fremgår det af sagen, at Handelsselskabet i hht skøde af 30.  

 oktober 1990, vilkår 3, har fået udleveret kopi af Geodans rapport, og dermed  

 er bekendt med forureningen.
Baggrunden for, at (K) kommune  

 har valgt at rette påbuddet til den nuværende ejer og ikke til forureneren,  

 har  

 således været ansvarsfraskrivelsen i skødet sammenholdt med den lave pris.  

 Hertil kommer, at det alene er grundens ejer der ved, hvad grunden fremtidig  

 skal benyttes til, dvs. om lokalplanen skal udnyttes.
Resultaterne af  

 kortlægningen og vurderingen heraf vil danne grundlag for kommunens krav om  

 eventuelle afværge- og oprydningsforanstaltninger.
Grundens fremtidige  

 anvendelse vil i et vist omfang have betydning for denne vurdering.
 (K) kommune v/adv.fa. (I) A/S  

 og Miljøstyrelsen har ved skrivelser af hhv. den 19. november 1991 og 27. maj  

 1992 til adv. (G) forbeholdt sig ret til at vende tilbage overfor (B).
Miljøstyrelsen har i denne  

 sag fundet, at påbuddet om undersøgelser med rette er rettet til den  

 nuværende  

 ejer, uanset han ikke er forurener.
Selvom ovennævnte dom i Rockwool-sagen  

 fastslår, at Rockwool som ikke-forurener ikke kunne gøres ansvarlig for  

 oprydning, er der i denne sag tale om en køber, der både har kendskab til  

 forureningen og pga. forureningen har købt til langt under ejendommens værdi.  

 Et oprydningspåbud vil - uanset om der foreligger en ansvarsfraskrivelse i  

 skødet - efter styrelsens opfattelse altid kunne rettes til forureneren.  

 Miljøstyrelsen finder imidlertid, at køberen under førnævnte omstændigheder  

 med  

 rimelighed må antages at have succederet i forurenerens ansvar, og at  

 påbuddet  

 derfor med rette kan rettes til denne.
Styrelsen og (K) kommune har  

 imidlertid, jfr. ovenfor, forbeholdt sig at vende tilbage til (B). Når  

 undersøgelserne er gennemført, og der er taget stilling til hvilke  

 foranstaltninger, der skal gennemføres, er det styrelsens hensigt at rette et  

 påbud til forureneren i det omfang udgifterne til afværgeforanstaltninger vil  

 overstige vurderingen.
Det er styrelsens opfattelse, at der er hjemmel i  

 loven  

 til at fordele ansvaret på denne måde, således at en ikke-forurener med  

 kendskab til forureningen, der køber en forurenet grund "billigt",  

 pålægges oprydningsomkostninger op til værdien af ejendommen som uforurenet.
..." Ved skrivelse af 5. februar  

 1993 fremsatte handelsselskabet sine bemærkninger til Miljøstyrelsens  

 udtalelse.
Miljøstyrelsen modtog en kopi af denne udtalelse.
 I en skrivelse til  

 Miljøstyrelsen anførte jeg foreløbig følgende:
 "Handelsselskabets klage  

 til mig vedrører dels Miljøstyrelsens sagsbehandling, dels spørgsmålet om,  

 hvorvidt Miljøstyrelsens (og dermed kommunens) afgørelse har fornøden  

 hjemmel.
Mine foreløbige overvejelser  

 har været koncentreret om hjemmelsspørgsmålet.
Det bemærkes herved, at de  

 spørgsmål vedrørende Miljøstyrelsens sagsbehandling, som handelsselskabet har  

 rejst, ikke kan give mig anledning til kritik.
Jeg skal i forbindelse med  

 sagens afslutning meddele selskabet en nærmere begrundelse herfor.
 Det bemærkes endvidere, at  

 jeg kan tilslutte mig Miljøstyrelsens opfattelse af sagens faktiske  

 omstændigheder, herunder navnlig at handelsselskabet ved sin erhvervelse af  

 ejendommen var bekendt med, at grunden i væsentlig grad var forurenet af  

 olie;  

 i denne henseende har jeg dels lagt vægt på købsprisen, dels den  

 omstændighed,  

 at handelsselskabet ved erhvervelsen var gjort bekendt med Geodans rapport af  

 4. oktober 1988, jf. pkt. 3 i skødet mellem selskabet og (banken). I Geodans  

 rapport hedder det som ovenfor anført bl.a. følgende:
 "...
7. Konklusioner Der er i Danmark ikke fastsat  

 grænseværdier for tilladelige koncentrationer af olieprodukter i jord.
De  

 efterfølgende konklusioner, der støtter sig til hollandske grænseværdier, kan  

 følgelig kun betragtes som vejledende.
 Det skal også bemærkes, at  

 konklusionerne, der er baseret på et ret beskedent antal boringer, kun kan  

 regnes gældende for boringerne og de nærmeste omgivelser, idet variationer  

 kan  

 tænkes at forekomme i forholdene mellem boringerne.
Ved boring B 2 er kun truffet  

 beskeden eller ingen dieselforurening.
Med disse forhold vurderes der ikke at  

 være behov for afværgeforanstaltninger.
 Ved boringerne B 1 og B 3 er  

 der derimod truffet en dieselforurening med så store koncentrationer, at der  

 er  

 behov for afværgeforanstaltninger.
8. Anbefalinger Før end et eventuelt byggeri  

 påbegyndes på den aktuelle grund, bør der udføres en supplerende  

 miljøundersøgelse, der nøje fastlægger på hvor stort et område, der træffes  

 dieselforurening i utilladeligt store koncentrationer som ved boringerne B 1  

 og  

 B 3.
I sådanne områder bør alt  

 forurenet jord bortgraves og behandles som olieforurenet jord.
I forbindelse  

 med bortgravningen bør der foretages en visuel bedømmelse og lugtbedømmelse  

 (evt.
PID-måling) af det udgravede niveau, til at fastslå at alt  

 olieforurenet  

 jord er bortgravet.
Desuden bør der på enkelte jordprøver udføres kemisk  

 analyse til verifikation af ovennævnte vurderinger.
 Det opgravede, forurenede  

 jord bør bortkøres fra grunden til godkendt behandlingssted/opbevaringssted,  

 og  

 der bør føres regnskab over alt bortkørt jord, såvel forurenet som  

 uforurenet,  

 med angivelse af mængder samt destination.
 Der bør føres skærpet tilsyn  

 med alle gravearbejder inklusive udgravninger til fundamenter og kældre m.v.
For god ordens skyld bør der  

 i forbindelse med den supplerende miljøundersøgelse ligeledes udføres kemiske  

 analyser på prøver af grundvandet.
Skulle der mod forventning findes  

 forurening  

 af grundvandet, kan afværgepumpning eller andre forholdsregler komme på tale.
..." Spørgsmålet er herefter  

 alene, om afgørelsen under de foreliggende omstændigheder har hjemmel i § 16,  

 stk. 3, jf. stk. 5, i Miljøministeriets bekendtgørelse nr. 386 af 21. august  

 1980 om kontrol med oplag af olie m.v. (olietankbekendtgørelsen). Det  

 bemærkes  

 herved, at Miljøstyrelsen på intet tidspunkt i sagen har anført andre mulige  

 hjemmelsgrundlag.
 Hjemmelsspørgsmålet må efter  

 min opfattelse opdeles i fire underspørgsmål:
 Spørgsmålet om, hvorvidt den foreliggende sag er  

 omfattet af olietankbekendtgørelsens anvendelsesområde.
 Spørgsmålet om, hvorvidt der - uanset den foreliggende  

 sags konkrete omstændigheder - i bekendtgørelsens § 16, stk. 3, overhovedet  

 er  

 bemyndigelse til at udstede et påbud af det foreliggende indhold.
 Spørgsmålet om, hvorvidt det omhandlede påbud i givet  

 fald kan rettes til handelsselskabet, der ikke har forurenet ejendommen.
 Spørgsmålet om, hvorvidt det omhandlede påbud i  

 bekræftende fald i første omgang burde have været rettet til (B), og ikke til  

 handelsselskabet.
 ad a) Spørgsmålet om bekendtgørelsens anvendelsesområde.
 1. Olietankbekendtgørelsens  

 almindelige anvendelsesområde er fastlagt i § 1, der har følgende ordlyd:
"  

  

 § 1.  

  

 Denne bekendtgørelse omfatter nedgravede og overjordiske tanke  

 (beholdere), der anvendes til opbevaring af mineralolieprodukter såsom  

 dieselolie, petroleum, fyringsolie, smøreolie og benzin samt faste  

 installationer til transport over længere afstande (pipelines) af sådanne  

 produkter." I en skrivelse af 21. april  

 1992 til (K) Kommune gjorde handelsselskabet gældende, at bekendtgørelsen  

 ikke  

 kunne finde anvendelse i det foreliggende tilfælde, da de omhandlede  

 olietanke  

 er opgravet i 1986 og således ikke længere befinder sig på ejendommen.
Det fremgår ikke klart af  

 bekendtgørelsens § 1, om man har tilsigtet, at reglerne om påbud skal finde  

 anvendelse også i tilfælde, hvor de pågældende olietanke ikke længere  

 befinder  

 sig på ejendommen.
Bekendtgørelsens forarbejder (Betænkning 545/1969 om  

 Olietanke og Beskyttelse af Grundvandet) synes heller ikke at berøre  

 spørgsmålet.
 2. Det måtte efter min  

 opfattelse anses for ganske utilfredsstillende, om den omstændighed, at de  

 pågældende olietanke - eventuelt af forureneren selv - er opgravet fra  

 jorden,  

 i sig selv skulle udelukke, at der kan meddeles påbud i medfør af  

 bekendtgørelsens § 16. Formuleringen af § 16, stk. 3, hvorefter der bl.a. kan  

 udstedes påbud om, at "udsivet indhold" fra en olietank skal  

 fjernes,  

 synes ligeledes at forudsætte, at det er uden selvstændig betydning, om  

 tanken  

 på tidspunktet for påbuddets udstedelse måtte være fjernet fra grunden.
 På dette punkt kan  

 Miljøstyrelsens afgørelse således ikke give mig anledning til bemærkninger.
 ad b) Bemyndigelsesspørgsmålet.
 Kommunens påbud er udstedt i  

 medfør af olietankbekendtgørelsens § 16, stk. 3. § 16 har i sin helhed  

 følgende  

 ordlyd:
"  

  

 § 16.  

  

 Kommunalbestyrelsen fører tilsyn med, at de af denne  

 bekendtgørelse omfattede oplag af mineralolieprodukter ikke udsætter  

 grundvandet for forurening.
Under udøvelsen af dette tilsyn har  

 kommunalbestyrelsen adgang til på offentligt eller privat terræn at foretage  

 undersøgelser samt at træffe de til forebyggelse eller fjernelse af  

 forurening  

 nødvendige foranstaltninger.
 Stk. 2.  

  

 Kommunalbestyrelsen kan til enhver tid foretage en  

 tæthedsprøvning eller anden kontrol af tanke og deres rørsystemer til  

 opbevaring af de i § 1 nævnte produkter.
Stk. 3.  

  

 Såfremt det ved en tæthedsprøvning eller på anden måde  

 måtte vise sig, at en tank er utæt, skal tanken straks tømmes for resterende  

 indhold.
Kommunalbestyrelsen kan træffe afgørelse om, at en utæt tank skal  

 graves op, at en utæt tank efter fuldstændig tømning af indholdet skal  

 afblændes således, at påfyldning ikke kan finde sted, samt sikres mod  

 sammenstyrtning, jfr. § 14, stk. 4, eller at udsivet indhold fra tanken eller  

 af indholdet forurenet jord i tankens omgivelser fjernes fra den pågældende  

 ejendom, eller at der træffes andre nødvendige forholdsregler.
Stk. 4.  

  

 Såfremt der under påfyldning af en tank sker udstrømning af  

 væsentlige mængder af de i § 1 nævnte produkter (spild), jfr. § 14, stk. 2,  

 skal olieleverandøren efter kommunalbestyrelsens anvisning træffe de  

 nødvendige  

 foranstaltninger til fjernelse af forureningen.
Enhver, der i øvrigt  

 forårsager  

 forurening med de i § 1 nævnte produkter, jfr. § 14, stk. 3, skal efterkomme  

 kommunalbestyrelsens anvisninger vedrørende fjernelse af forureningen.
 Stk. 5.  

  

 Udgifterne til foretagelse af foranstaltninger, som er  

 pålagt i medfør af stk. 3 - 4, afholdes af den, til hvem pålægget er meddelt.
 Stk. 6.  

  

 Hvis en afgørelse i medfør af stk. 3 - 4 ikke efterkommes  

 straks eller inden udløbet af den herfor fastsatte frist, kan  

 kommunalbestyrelsen lade de pågældende foranstaltninger udføre for  

 vedkommendes  

 regning.
 Stk. 7.  

  

 I tilfælde, hvor der på grund af konstateret utæthed af tanke,  

 spild under påfyldning af disse eller på anden måde er opstået fare for  

 forurening af vandforsyningen med de i § 1 nævnte produkter, skal  

 kommunalbestyrelsen underrette de pågældende vandforsyningsanlæg, amtsrådet  

 (hovedstadsrådet) og miljøstyrelsen.
Stk. 8.  

  

 I tidsrummet fra den 1. oktober 1980 til den 1. oktober  

 1982 skal miljøstyrelsen dog underrettes om alle tilfælde af konstateret  

 utæthed af tanke, herunder om utæthedens art og spildets omfang." Det påbud, som (K) Kommune  

 den 15. oktober 1991 udstedte til handelsselskabet, havde følgende ordlyd:
 "Følgende påbud udstedes  

 til (handelsselskabet A), i henhold til olietankbekendtgørelsens § 16 stk. 3:
- at der foretages en kortlægning af  

 olieforureningens omfang, - at der foretages en risikovurdering af  

 faren for grundvandsforurening, - at der foretages en risikovurdering i  

 forhold til fremtidig anvendelse af grunden.
 Projektbeskrivelse og  

 tidsplan for ovenstående skal være (K) kommune i hænde senest den 15.  

 november  

 1991.
På baggrund af resultaterne  

 af ovenstående kortlægning og vurderinger vil vilkår om eventuelle  

 afværgeforanstaltninger blive fastlagt, ligesom der først da vil blive taget  

 endelig stilling til, hvem oprydningspåbud vil blive rettet til." Man kunne rejse det  

 spørgsmål, om der i bekendtgørelsens § 16, stk. 3, overhovedet er  

 bemyndigelse  

 til at udstede et påbud af det foreliggende indhold; herved sigter jeg til,  

 at  

 bestemmelsen efter sin ordlyd - udover "andre nødvendige  

 forholdsregler" - alene indeholder hjemmel til at udstede påbud om  

 akutte  

 afværgeforanstaltninger.
I modsætning hertil er kommunens påbud af mere  

 foreløbig karakter og skal efter sit indhold navnlig tjene som grundlag for  

 en  

 senere afgørelse om, hvorvidt - og til hvem - et påbud om egentlige  

 afværgeforanstaltninger skal udstedes.
 Miljøstyrelsen har ved  

 skrivelse af 10. september 1992 til handelsselskabet argumenteret for, at det  

 udstedte påbud er omfattet af udtrykket "andre nødvendige  

 forholdsregler".
Spørgsmålet må anses for løst  

 ved Østre Landsrets dom af 24. januar 1990 (Ugeskrift for Retsvæsen 1990, s.  

 416ff). I denne sag havde Helsinge Kommune i medfør af  

 olietankbekendtgørelsens  

 § 16, stk. 3, udstedt påbud til en grundejer om at foretage en nærmere  

 undersøgelse af arten og omfanget af nogle olieforekomster på den omhandlede  

 grund.
Dette påbud anså landsretten - for så vidt angik undersøgelserne på  

 selve grunden - for lovligt.
 Da (K) Kommunes påbud alene  

 angår undersøgelser på handelsselskabets ejendom, må jeg herefter lægge til  

 grund, at olietankbekendtgørelsens § 16, stk. 3, indeholder bemyndigelse til  

 at  

 udstede et påbud af den foreliggende karakter.
 ad c) Spørgsmålet om, til hvem kommunens påbud kan rettes.
 Dette er - sammen med det  

 nedenfor under d) behandlede spørgsmål - sagens hovedproblem.
 Det bemærkes, at der efter  

 almindelige forvaltningsretlige principper normalt må kræves klar hjemmel for  

 at udstede et påbud, der er så forholdsvis indgribende for adressaten, som  

 tilfældet er i den foreliggende sag.
 1. Spørgsmålet om, under  

 hvilke omstændigheder en grundejer kan gøres ansvarlig for forurening på  

 grunden, har igennem de senere år været genstand for ganske omfattende  

 diskussioner i litteraturen, ligesom spørgsmålet adskillige gange har  

 foreligget for domstolene.
 Retspraksis er udførligt  

 omtalt i Justitsministeriets Betænkning 1237/1992 om Erstatning for  

 Miljøskader, s. 32-47. For så vidt angår spørgsmålet om  

 afværgeforanstaltninger  

 på påbudsmodtagerens grund, hedder det i betænkningen bl.a. følgende (s. 42):
 "...
Konklusion Retspraksis forud for UfR  

 1991.674 H giver således ikke sikre holdepunkter for at antage, at  

 grundejeren  

 uden særlig lovhjemmel kan blive erstatningsansvarlig på objektivt grundlag  

 vedrørende det offentliges omkostninger til afværgeforanstaltninger på  

 grundejerens arealer.
På grundlag af UfR 1991.674 H må det derfor  

 konkluderes,  

 at grundejerens erstatningsansvar i almindelighed skal vurderes efter dansk  

 rets almindelige erstatningsregel, culpareglen.
..." Højesterets dom af 18. juni  

 1991 (Ugeskrift for Retsvæsen 1991, s. 674ff, den såkaldte Rockwool-dom) har  

 spillet en afgørende rolle for Miljøstyrelsens retsopfattelse i den  

 foreliggende sag.
I Rockwool-sagen var forureningen sket før Rockwools  

 overtagelse af grunden, og Rockwool var ved overtagelsen ikke bekendt med  

 forureningen.
Spørgsmålet var, om der under disse omstændigheder var hjemmel  

 i  

 olietankbekendtgørelsens § 16, stk. 3, til at udstede et påbud til Rockwool  

 om  

 at foretage afværgeforanstaltninger. Østre Landsret besvarede i sin dom af  

 12.  

 september 1990 spørgsmålet bekræftende.
 I Højesterets præmisser  

 hedder det bl.a. følgende:
 "...
Som sagen foreligger oplyst,  

 må det lægges til grund, at forureningen er sket før appellantens [Rockwool]  

 overtagelse af grunden, at appellanten ikke havde eller burde have haft  

 kendskab til forureningen, og at de omhandlede foranstaltninger ikke har  

 været  

 en forudsætning for det af appellanten iværksatte byggeri.
Efter  

 forarbejderne  

 til bekendtgørelse nr. 386 af 21. august 1980 sammenholdt med de  

 ansvarsregler,  

 der i øvrigt gælder i miljøbeskyttelseslovgivningen, findes bestemmelserne i  

 bekendtgørelsens § 16 at måtte forstås således, at de ikke har givet fornøden  

 hjemmel til at pålægge appellanten at betale udgifterne ved arbejderne.
..." Højesteretsdommer Poul  

 Sørensen har i en kommentar til dommen (Ugeskrift for Retsvæsen 1991 B, s.  

 34ff) bl.a. anført følgende (s. 37):
 "...
I præmisserne er endvidere  

 anført, "at forureningen er sket før appellantens overtagelse af  

 grunden." Dette var omtvistet, men blev bevismæssigt lagt til grund.
Der  

 er ikke dermed taget stilling til en situation, hvor defekten (det vil sige  

 årsagen) er opstået i den tidligere ejers tid, men hvor selve forureningen  

 (det  

 vil sige følgen) først er indtruffet senere.
Forholdet kan have sammenhæng  

 med  

 det næste led i begrundelsen, "at appellanten ikke havde eller burde  

 have  

 haft kendskab til forureningen" ved sin overtagelse af grunden.
Praksis  

 viser eksempler på, at en grundejer er gjort ansvarlig i tilfælde, hvor han  

 fra  

 den tidligere ejer har overtaget et dårligt anlæg, der uden hans vidende og  

 under hans fortsatte brug forurener, jf.
U 1969.923 Ø, ligesom ejeren kan  

 "succedere" i den tidligere ejers ansvar ved f.eks at overtage en  

 grund til en særlig billig pris vidende om, at grunden er forurenet, jf.  

 herved  

 U 1989.692 H.
En ejer kan f.eks. også tænkes gjort ansvarlig for en  

 forurening,  

 der er sket ved en lejers brug af ejendommen.
Tilfældene er legio.
Det er  

 vel kun virkeligheden, der overgår fantasien, og retsforholdet er derfor  

 velegnet til nærmere regulering gennem domstolenes afgørelse af konkrete  

 tvister.
Men at pålægge et ansvar, der går videre, end hvad der følger af de  

 almindelige erstatningsregler, bør først ske efter en politisk debat og  

 stillingtagen.
..." Retstilstanden efter  

 Højesterets dom er nærmere omtalt af Peter Pagh i afhandlingen Forurenede  

 Grunde, Juristen 1992, s. 69ff.
2. Det påbud, der er udstedt  

 i den foreliggende sag, adskiller sig fra det påbud, der var genstand for  

 prøvelse i Rockwool-sagen; mens der i den sidstnævnte sag var tale om påbud  

 om  

 egentlige afværgeforanstaltninger, er der i den foreliggende sag tale om et  

 påbud af mere foreløbig - og for så vidt mindre indgribende - karakter.
De  

 foranstaltninger, som handelsselskabet er blevet pålagt, skal således navnlig  

 tjene som grundlag for en vurdering af, hvilke former for  

 afværgeforanstaltninger der senere skal påbydes selskabet og eventuelt (B).
 Da hjemmelsbestemmelsen i  

 begge tilfælde er olietankbekendtgørelsens § 16, stk. 3, der i relation til  

 de  

 betingende kendsgerninger ikke sondrer mellem forskellige former for påbud,  

 kan  

 der imidlertid ikke i den foreliggende sag anlægges en mere lempelig  

 bedømmelse  

 af hjemmelsspørgsmålet end den, der er anlagt af Højesteret i Rockwool-sagen.  

 Den omstændighed, at det udstedte påbud i den foreliggende sag er af mindre  

 indgribende karakter, er i øvrigt af begrænset betydning for  

 handelsselskabet,  

 eftersom Miljøstyrelsen allerede har tilkendegivet, at man på et senere  

 tidspunkt vil rette påbud om egentlige afværgeforanstaltninger mod selskabet,  

 jf. styrelsens udtalelse af 15. januar 1993 til mig.
 3. Hjemmelsbestemmelsen i  

 olietankbekendtgørelsens § 16, stk. 3, har som anført følgende ordlyd:
"Såfremt det ved en  

 tæthedsprøvning eller på anden måde måtte vise sig, at en tank er utæt, skal  

 tanken straks tømmes for resterende indhold.
Kommunalbestyrelsen kan træffe  

 afgørelse om, at en utæt tank skal graves op, at en utæt tank efter  

 fuldstændig  

 tømning af indholdet skal afblændes således, at påfyldning ikke kan finde  

 sted,  

 samt sikres mod sammenstyrtning, jfr. § 14, stk. 4, eller at udsivet indhold  

 fra tanken eller af indholdet forurenet jord i tankens omgivelser fjernes fra  

 den pågældende ejendom, eller at der træffes andre nødvendige  

 forholdsregler." a.  

  

 Bestemmelsen tager ikke stilling til, til hvem et påbud kan  

 rettes.
Det må imidlertid som et yderpunkt anses for åbenbart, at et påbud  

 kan  

 rettes til den grundejer, som dels selv forsætligt eller uagtsomt har  

 forårsaget forureningen, dels fortsat (på tidspunktet for udstedelsen af  

 påbudet) ejer grunden.
Som det modsatte yderpunkt er det i Højesterets dom i  

 Rockwool-sagen fastslået, at der ikke under de i denne sag foreliggende  

 omstændigheder - hvor påbudsmodtageren ikke havde forårsaget forureningen og  

 i  

 øvrigt var i god tro - er hjemmel til at udstede påbud.
Som højesteretsdommer Poul  

 Sørensen er inde på i kommentaren til dommen, kan der mellem de anførte  

 yderpunkter tænkes en lang række forskellige situationer, hvor den, til hvem  

 der udstedes påbud, har et større eller mindre ansvar for forureningen; i  

 disse  

 tilfælde er retsstillingen efter bestemmelsens ordlyd uklar.
Højesterets dom  

 er  

 i øvrigt meget konkret begrundet, og man bør formentlig være varsom med at  

 drage meget faste modsætningsslutninger fra dens præmisser.
 Der er således efter min  

 opfattelse ikke i bestemmelsens ordlyd klare holdepunkter for at antage, at  

 der  

 kan udstedes påbud til en grundejer, der ved erhvervelsen af ejendommen nok  

 har  

 været bekendt med forureningen, men ikke selv har medvirket hertil.
b.  

  

 Forarbejderne til olietankbekendtgørelsen findes i  

 Indenrigsministeriets Betænkning 545/1969 om Olietanke og Beskyttelse af  

 Grundvandet.
I bemærkningerne til den nuværende § 16 hedder det i  

 betænkningen  

 bl.a. følgende (s. 71):
 "...
I tilfælde, hvor en  

 olieforurening er opstået på en ejendom, men hvor dette ikke skyldes  

 grundejerens forhold, kan sundhedskommissionen gribe ind med de nødvendige  

 foranstaltninger i kraft af den almindelige tilsynsbestemmelse i stk. 1, der  

 som ovenfor nævnt i princippet omfatter forurening fra alle oplag.
Som  

 eksempel  

 på sådanne tilfælde kan nævnes situationer, hvor en ejendom er blevet  

 forurenet  

 af mineralolieprodukter fra en utæt tank på naboejendommen, eller tilfælde,  

 hvor transportmateriel forulykker og forårsager olieforurening på tilfældige  

 ejendomme.
I disse situationer kan sundhedskommissionen foretage de  

 nødvendige  

 forholdsregler, men bestemmelserne giver ikke hjemmel til at pålægge ejerne  

 af  

 de pågældende ejendomme at foretage aktive udgiftskrævende foranstaltninger.  

 Har sundhedskommissionen kendskab til, hvem der har forvoldt forureningen,  

 vil  

 sundhedskommissionen i medfør af stk. 4 kunne pålægge ham afhjælpende  

 foranstaltninger.
..." Heller ikke bestemmelsens  

 forarbejder giver således støtte for den opfattelse, at der i en situation  

 som  

 den foreliggende kan udstedes påbud til en grundejer, der ikke selv har  

 forårsaget forureningen; tværtimod kunne man hævde, at bemærkningerne må  

 forstås således, at der i alle tilfælde kun kan udstedes påbud til den, der  

 har  

 en vis subjektiv skyld i selve forureningen.
c.
Dansk miljøret antages i  

 almindelighed at hvile på en grundsætning om, at det er forureneren, der skal  

 iværksætte de nødvendige afhjælpningsforanstaltninger.
Princippet er nu  

 lovfæstet i miljøbeskyttelseslovens § 4, stk. 4, der har følgende ordlyd:
 "  

  

 § 4.
 ...
Stk. 4.  

  

 Den, der har forårsaget forurening af luft, vand, jord  

 eller undergrund eller skabt risiko for, at en sådan forurening kan opstå,  

 skal  

 foretage de nødvendige foranstaltninger til at søge følgerne af forureningen  

 effektivt forebygget eller afværget.
Derudover skal den hidtidige tilstand  

 søges genoprettet." Som anført i den ovennævnte  

 Betænkning 1237/1992 om Erstatning for Miljøskader (s. 31-32) er det ganske  

 uklart, hvilke nærmere retsvirkninger der følger af bestemmelsen eller af det  

 generelle princip, som den er udtryk for.
I det omfang, princippet kan  

 anvendes  

 som fortolkningsfaktor over for andre regelsæt på området, herunder  

 olietankbekendtgørelsens § 16, støtter det imidlertid i hvert fald ikke en  

 opfattelse af, at afværgeforanstaltninger og lignende kan pålægges andre end  

 den, der har forårsaget forureningen.
 d.  

  

 Det bemærkes, at der ikke andre steder i lovgivningen synes at  

 være bestemmelser, der indeholder klar hjemmel til at påbyde andre end den,  

 der  

 har forårsaget forureningen, aktive og udgiftskrævende foranstaltninger med  

 henblik på forebyggelse og afværgelse af forureningen; jeg henviser til  

 højesteretsdommer Poul Sørensen, Ugeskrift for Retsvæsen 1992 B, s. 36  

 (vedrørende ansvarsbestemmelserne i lov nr. 420 af 13. juni 1990 om  

 affaldsdepoter).
4. Miljøstyrelsens afgørelse  

 i sagen hviler på det synspunkt, at handelsselskabet er succederet i (B's)  

 ansvar.
I styrelsens udtalelse af 15. januar 1993 hedder det herom bl.a.  

 følgende:
 "...
Miljøstyrelsen har i denne  

 sag fundet, at påbuddet om undersøgelser med rette er rettet til den  

 nuværende  

 ejer, uanset han ikke er forurener.
Selvom ovennævnte dom i Rockwool-sagen  

 fastslår, at Rockwool som ikke-forurener ikke kunne gøres ansvarlig for  

 oprydning, er der i denne sag tale om en køber, der både har kendskab til  

 forureningen og pga. forureningen har købt til langt under ejendommens værdi.  

 Et oprydningspåbud vil - uanset om der foreligger en ansvarsfraskrivelse i  

 skødet - efter styrelsens opfattelse altid kunne rettes til forureneren.  

 Miljøstyrelsen  

 finder imidlertid, at køberen under førnævnte omstændigheder med rimelighed  

 må  

 antages at have succederet i forurenerens ansvar, og at påbuddet derfor med  

 rette kan rettes til denne.
..." Jeg er ganske enig med  

 Miljøstyrelsen i, at den omstændighed, at (B) ved overdragelsen af ejendommen  

 i  

 1986 fraskrev sig ansvaret for en eventuel forurening, er uden betydning for  

 det offentligretlige spørgsmål om, hvorvidt der i medfør af  

 olietankbekendtgørelsens § 16 nu kan udstedes påbud til (B). Når  

 Miljøstyrelsen  

 mener, at handelsselskabet er succederet i (B's) ansvar, forstår jeg det  

 derfor  

 således, at et påbud nu i princippet kan udstedes til både selskabet og (B).
 Til støtte for det omtalte  

 successionssynspunkt har Miljøstyrelsen henvist til Højesterets dom af 11.  

 maj  

 1989 (Ugeskrift for Retsvæsen 1989, s. 692ff).
Dommen synes imidlertid ikke  

 at kunne tillægges betydning for det omhandlede spørgsmål; forholdet var  

 ganske  

 vist det, at påbuddet var udstedt til den nuværende ejer af grunden, der ikke  

 selv havde forurenet grunden.
Det var imidlertid ikke dette påbud, der var  

 genstand for prøvelse i sagen, men derimod spørgsmålet om, hvorvidt den  

 tidligere ejer af ejendommen (forureneren) kunne gøres erstatningsansvarlig  

 for  

 udgifterne til kommunens afhjælpningsforanstaltninger.
Dommen tager derfor  

 ikke  

 stilling til, hvorvidt der var hjemmel til at udstede påbud til den senere  

 erhverver.
Dette spørgsmål var efter det oplyste indbragt for  

 landvæsenskommissionen; sagen blev dog hævet (s. 697).
I øvrigt synes det  

 successionssynspunkt, som Miljøstyrelsen påberåber sig - og som givetvis i en  

 eller anden form er udtryk for gældende ret - navnlig at måtte finde  

 anvendelse, hvor den nye erhverver ganske vist ikke oprindelig er skyld i  

 forureningen, men dog medvirker til dens fortsættelse, f.eks. ved fortsat at  

 anvende en utæt olietank.
Derimod forekommer det mig umiddelbart tvivlsomt,  

 om  

 synspunktet kan finde anvendelse, hvor den nye ejer ved sin overtagelse nok  

 er  

 bekendt med forureningen, men ikke selv har mulighed for at bringe den til  

 ophør eller standse den.
Anvendelse af successionsbetragtninger i en sådan  

 situation ville således i en vis forstand netop indebære det objektive  

 ansvar,  

 som der efter retspraksis ikke er hjemmel til at indfortolke i  

 olietankbekendtgørelsens  

 § 16, stk. 3. (Det bemærkes herved, at jeg må lægge til grund, at  

 forureningen  

 af grunden er ophørt i 1986, hvor olietankene efter det oplyste blev  

 opgravet).
 5. Jeg er ikke uden  

 forståelse for, at Miljøstyrelsen med støtte i en forholdsvis snæver  

 fortolkning  

 af Højesterets præmisser i Rockwool-dommen og navnlig i højesteretsdommer  

 Poul  

 Sørensens kommentar har ment, at der i olietankbekendtgørelsens § 16, stk. 3,  

 er fornøden hjemmel til det udstedte påbud.
 Som det er fremgået, kan  

 hjemmelsspørgsmålet imidlertid efter en bredere vurdering af retsgrundlaget  

 forekomme ganske tvivlsomt.
 Jeg anmoder på den baggrund  

 venligst om Miljøstyrelsens bemærkninger til det anførte.
 ad d) Spørgsmålet om, hvorvidt det omhandlede påbud i første omgang  

 burde have været rettet til (B).
 Antager man, at der er  

 fornøden hjemmel til at udstede påbud til handelsselskabet, opstår  

 spørgsmålet  

 om, hvorvidt selskabets ansvar dog ikke må anses for subsidiært i forhold til  

 (B's) ansvar.
Herom bemærker jeg for det  

 første - som tidligere nævnt - at jeg er ganske enig med Miljøstyrelsen i, at  

 den omstændighed, at (B) ved overdragelsen af ejendommen i 1986 fraskrev sig  

 ansvaret for olieforureningen, er uden betydning for dette selskabs ansvar i  

 henhold til olietankbekendtgørelsen.
Jeg antager derfor, at Miljøstyrelsen  

 mener, at det omhandlede påbud efter bekendtgørelsen lige så vel kunne have  

 været udstedt til (B).
 Om baggrunden for, at  

 påbuddet er udstedt til selskabet og ikke til (B), hedder det i  

 Miljøstyrelsens  

 udtalelse af 15. januar 1993 bl.a. følgende:
 "...
Miljøstyrelsen har i denne  

 sag fundet, at påbuddet om undersøgelser med rette er rettet til den  

 nuværende  

 ejer, uanset han ikke er forurener.
Selvom ovennævnte dom i Rockwool-sagen  

 fastslår, at Rockwool som ikke-forurener ikke kunne gøres ansvarlig for  

 oprydning, er der i denne sag tale om en køber, der både har kendskab til  

 forureningen og pga. forureningen har købt til langt under ejendommens værdi.  

 Et oprydningspåbud vil - uanset om der foreligger en ansvarsfraskrivelse i  

 skødet - efter styrelsens opfattelse altid kunne rettes til forureneren.  

 Miljøstyrelsen finder imidlertid, at køberen under førnævnte omstændigheder  

 med  

 rimelighed må antages at have succederet i forurenerens ansvar, og at  

 påbuddet  

 derfor med rette kan rettes til denne.
..." Til det anførte bemærker jeg,  

 at det som tidligere nævnt må anses for ubestridt, at det er (B), der har  

 forårsaget forureningen, og at handelsselskabet for så vidt er uden skyld  

 heri.  

 Navnlig i lyset af det almindeligt anerkendte princip om, at forureneren  

 betaler - jf. nu miljøbeskyttelseslovens § 4, stk. 4 - kunne man gøre  

 gældende,  

 at et påbud i et tilfælde som det foreliggende i første omgang bør rettes til  

 forureneren, således at den senere erhververs ansvar alene aktualiseres,  

 såfremt det f.eks. på grund af forurenerens manglende betalingsevne ikke er  

 muligt at gøre forurenerens ansvar gældende.
I den forbindelse henviser jeg  

 også til, at Miljøstyrelsen i en cirkulæreskrivelse af 11. december 1991 til  

 samtlige kommunalbestyrelser og amtsråd (j.nr.
M 233-0002) bl.a. har anført  

 følgende:
 "...
 Hvis det er utvivlsomt, at  

 forureningen stammer fra en bestemt tidligere ejer, f.eks. et benzinselskab,  

 kan kommunalbestyrelsen under forudsætning af den nuværende grundejers accept  

 give den tidligere ejer et påbud i medfør af olietankbekendtgørelsens regler  

 om  

 at foretage de nødvendige foranstaltninger for at lovliggøre forholdene på  

 ejendommen.
..." I en skrivelse af 27.  

 september 1991 til (K) Kommune har handelsselskabet anført følgende:
"I egenskab af  

 adkomsthaver til ovennævnte ejendom, matr.nr. ... Markjorder, meddeler  

 selskabet herved (K) Kommune uigenkaldeligt samtykke til at lade forureneren  

 af  

 ejendommen, (B), foretage oprydningsforanstaltninger og alle andre af  

 forureningens forårsagelse affødte nødvendige handlinger på ejendommen." Under henvisning til det  

 anførte anmoder jeg venligst Miljøstyrelsen om nærmere at redegøre for, med  

 hvilken begrundelse man har valgt at udstede det omhandlede påbud til  

 handelsselskabet.
..." Miljøstyrelsen anførte  

 herefter i en skrivelse af 19. oktober 1993 til mig følgende:
 "...
 Miljøstyrelsens bemærkninger:
Ad c.
Til hvem kan kommunens påbud rettes.
 Miljøstyrelsen har i sin  

 skrivelse af 15. januar 1993 fremført sin argumentation for, at man i denne  

 sag  

 kunne påbyde en ikkeforurener at foretage undersøgelses- og  

 oprensningsforanstaltninger.
Hovedargumenterne har været,  

 at Handelsselskabet havde erhvervet ejendommen dels med fuldt kendskab til  

 forureningen dels havde erhvervet den særdelses billigt i forhold til den  

 offentlige ejendomsvurdering.
Desuden anførte Styrelsen, at der med  

 Rockwool-dommen ikke var taget stilling til et tilfælde som Handelsselskabet.  

 Endelig henviste vi til Poul Sørensen's kommentar til højesteretsdommen, s.  

 37,  

 hvor det anførtes, at eksempler fra retspraksis viser, at en ejer kan  

 succedere  

 i den tidligere ejers ansvar, jfr.
U 1989.692.
 Ombudsmanden har herefter  

 vurderet i brevet af 20. sep. 1993 s. 25, at "hjemmelsgrundlaget efter  

 en  

 bredere vurdering af retsgrundlaget forekommer ganske tvivlsomt".  

 Ombudsmanden udlægger desuden U 1989.692 således, at dommen ikke kan  

 tillægges  

 betydning for "succesionssynspunktet".
Miljøstyrelsen hælder stadig  

 mest til den opfattelse, at der vil kunne gives et påbud til  

 Handelsselskabet,  

 med hjemmel i miljøbeskyttelsesloven.
Imidlertid tillægger Miljøstyrelsen de  

 synspunkter, som Ombudsmanden har fremført, så stor vægt, at den usikkerhed  

 som  

 herefter er rejst om påbudets lovlighed må komme Handelsselskabet til gode.  

 Miljøstyrelsen vil derfor genoptage den konkrete klagesag og ophæve påbudet  

 til  

 Handelsskabet.
Desuden vil Miljøstyrelsen  

 allerede i denne folketingssamling give Folketinget mulighed for, i form af  

 et  

 lovforslag, at afstikke de nærmere grænser for et succesionsansvar, som også  

 ifølge Ombudsmandens vurdering "givetvis i en eller anden form er udtryk  

 for gældende ret." Ad d.
Burde påbudet i første omgang have været rettet til (B).
 Ombudsmanden opfordrer  

 desuden Miljøstyrelsen til at redegøre for, hvorfor man har valgt at udstede  

 det omhandlede påbud til Handelsselskabet og ikke til den forurenende  

 virksomhed (B).
Miljøstyrelsen skal henvise  

 til Styrelsens udtalelse af 15. januar 1993, hvoraf det fremgår, at det har  

 været Styrelsens opfattelse, at der er hjemmel i loven til at lægge ansvaret  

 på  

 Handelsselskabet op til værdien af ejendommen som uforurenet.
For yderligere  

 omkostninger forbundet med oprensningsforanstaltningerne, var det  

 Miljøstyrelsens vurdering, at man ville kunne rette påbud til (B) og således  

 fordele udgifterne mellem de to parter.
Efterfølgende har  

 Miljøklagenævnet afgjort en sag (af 17. august 1993), hvor der var givet et  

 påbud til en forurenende virksomhed om at rense en luftbåren  

 tungmetalforurening op, der havde spredt sig til en del nabogrunde.  

 Miljøklagenævnet  

 fandt, at der ikke i miljøbeskyttelseslovens § 41 var hjemmel til at give  

 påbud  

 om oprydning på nabogrunden.
Desuden begrundede Miljøklagenævnet sin  

 afgørelse  

 med, at et påbud om at rense op på fremmed ejendom ville stride mod  

 almindelige  

 forvaltningsretlige principper, idet adressaten ikke havde rådighed over den  

 fremmede ejendom og dermed ikke selv var herre over om påbudet kunne  

 opfyldes,  

 da dette vil forudsætte naboens accept.
 ...
 På baggrund heraf har  

 Miljøstyrelsen ændret sin retsopfattelse også i forhold til Miljøstyrelsens  

 cirkulæreskrivelse af 11. dec. 1991, hvor det bl.a. anbefales, at der kan  

 gives  

 påbud til en tidligere ejer med den nuværende grundejers accept.
I den foreliggende sag er det  

 derfor Miljøstyrelsens opfattelse, at der ikke vil kunne gives påbud til (B),  

 idet (B) ikke længere har den fornødne rådighed over grunden.
Derimod er det  

 Styrelsens opfattelse, at (B) stadig vil kunne blive gjort ansvarlig for  

 oprensningsomkostninger ved en domstolsafgørelse i det omfang det følger af  

 de  

 almindelige erstatningsretlige bestemmelser." I en skrivelse til  

 Miljøstyrelsen meddelte jeg herefter følgende:
 "Hermed bekræfter jeg  

 modtagelsen af Miljøstyrelsens skrivelse af 19. oktober 1993 ... Det fremgår  

 af  

 skrivelsen, at Miljøstyrelsen vil ophæve det påbud fra (K) Kommune, som blev  

 tiltrådt ved styrelsens afgørelse af 27. maj 1992.
 Jeg tager det oplyste til  

 efterretning og foretager herefter ikke videre i sagen; det bemærkes herved,  

 at  

 der - som sagen nu foreligger - ikke er anledning til at komme nærmere ind på  

 de synspunkter vedrørende (B's) ansvar, der er anført i Miljøstyrelsens  

 skrivelse.
..." NOTER: (1*) Jf.
UfR 1991 s.  

 674ff, UfR 1990 s. 416ff, UfR 1969 s. 923Ø, UfR 1989 s. 692H, UfR 1991B. s.  

 34ff.
