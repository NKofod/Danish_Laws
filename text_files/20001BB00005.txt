Fremsat den 4. oktober 2000 af  

 Kristian Jensen (V), Kim Andersen (V),  

 Mariann Fischer Boel (V),  Flemming Hansen (KF)  

  og Brian Mikkelsen (KF) Forslag til folketingsbeslutning om skattefritagelse for arbejdsgiverbetalte  

 dataforbindelser tilsluttet en ansats hjemmecomputer med adgang til  

 arbejdsstedets netværk Folketinget pålægger regeringen at  

 fremsætte lovforslag, der fra og med indkomståret 2001  

 indfører skattefritagelse for arbejdsgiverbetalte dataforbindelser  

 tilsluttet en ansats hjemmecomputer med adgang til arbejdsstedets  

 netværk.
Bemærkninger til forslaget Venstre og Det Konservative Folkeparti  

 foreslår, at regeringen pålægges at fremsætte  

 lovforslag, der indfører skattefritagelse for arbejdsgiverbetalte  

 dataforbindelser tilsluttet en ansats hjemmecomputer med adgang til  

 arbejdsstedets netværk.
Skattefritagelsen skal gælde, uanset at adgangen til  

 arbejdsstedets netværk medfører adgang til f.eks.
Internettet.  

 Det skal således ikke være en betingelse for skattefritagelsen,  

 at der udelukkende er adgang til en lukket brugergruppe.
Begrundelsen herfor  

 er, at en stadig stigende del af arbejdspladsernes netværkssystemer  

 indeholder adgang til bl.a.
Internettet som en nødvendig  

 arbejdsmæssig facilitet.
Skattefritagelsen skal gælde, uanset hvilken  

 betegnelse den tekniske dataforbindelse har.
Således kan bl.a.  

 ISDN-forbindelser være omfattet, men også andre   herunder  

 fremtidige   tekniske løsninger, der opfylder de nævnte  

 betingelser, skal være omfattet. (En ISDN-forbindelse er en digital  

 telefonforbindelse med høj transmissionshastighed og med adgang til  

 samtidig tilslutning af telefon, fax eller pc).
Skattefritagelsen skal udelukkende gælde for  

 arbejdsgiverens afholdelse af udgifter vedrørende datatilslutninger  

 til computeren.
Således skal udgifter, som afholdes af arbejdsgiveren  

 vedrørende den ansattes brug af telefon og fax i hjemmet, ikke  

 være omfattet.
 Skattefritagelsen skal gælde, uanset om  

 pc-tilslutningen sker til en hjemmecomputer, som den ansatte selv har betalt,  

 eller om computeren er betalt af arbejdsgiveren.
Beslutningsforslaget bygger på lovforslag nr.
L 207  

 fremsat af Venstre og Det Konservative Folkeparti i folketingsåret  

 1998-99. Efter forslagsstillernes ønske blev lovforslaget henvist til  

 fornyet udvalgsbehandling ved 2. behandling med henblik på at stille  

 uddybende spørgsmål til skatteministeren.
Forslaget blev efter  

 forslagsstillernes ønske ikke sat til 3. behandling, men blev liggende  

 i Skatteudvalget til videre behandling.
Der henvises vedrørende  

 lovforslag nr.
L 207 til Folketingstidende 1998-99, tillæg A 4924 og  

 4921, forhandlingerne 5782 og 6942 og tillæg B 1022.
 Det bemærkes, at skatteministeren i efteråret  

 1999 har nedsat et tværministerielt udvalg, som bl.a. skal vurdere  

 reglerne om beskatning af fri telefon, herunder en arbejdsgiverbetalt  

 datatransmissionsforbindelse, med det sigte at vurdere, om   og i hvilket  

 omfang   skatteministeren vil fremsætte lovforslag til justering af det  

 gældende regelsæt, jf. alm. del   bilag 98 (folketingssamlingen  

 1999 2000). Skatteministeren har videre oplyst, at udvalgets arbejde  

 forventes afsluttet, således at eventuelle lovgivningsinitiativer kan  

 fremsættes i forbindelse med åbningen af folketingssamlingen  

 2000-2001, jf. alm. del   bilag 130 (folketingssamlingen 1999-2000).
Begrundelse Ved lov nr. 437 af 10. juni 1997 om ændring af  

 ligningsloven (Justering af personalegodebeskatningen) blev der  

 gennemført en række ændringer af  

 personalegodebeskatningen.
Bl.a. blev værdien af privat benyttelse af  

 en computer med tilbehør, som arbejdsgiveren har stillet til  

 rådighed til brug for arbejdet, gjort skattefri med virkning for  

 indkomståret 1997, jf. ligningslovens § 16, stk. 10. Af  

 bemærkningerne til § 1, nr. 3, i lovforslaget (lovforslag nr.
L 180 fra  

 folketingsåret 1996-97) fremgår, for så vidt angår  

 omfanget af skattefrihed for tilbehør til computeren:
Forslagsstillerne finder, at den nævnte  

 skattefritagelse i 1997 af arbejdsgiverbetalt hjemme-pc var et skridt i den  

 rigtige retning med henblik på at tilpasse skattereglerne til det  

 moderne teknologiske samfund.
Det har imidlertid vist sig, at bestemmelsen om  

 skattefritagelse af arbejdsgiverbetalt hjemme-pc med tilbehør ikke er  

 tilstrækkelig og kan kritiseres for at være urimelig.
Således er en ISDN-forbindelse og tilsvarende  

 forbindelser stillet til rådighed af arbejdsgiveren ikke omfattet af  

 bestemmelsen i ligningslovens § 16, stk. 10, om skattefritagelse for  

 arbejdsgiverbetalt hjemme-pc.
ISDN-forbindelser og lign., der betales af  

 arbejdsgivere, er skattepligtige for arbejdstageren efter reglerne om fri  

 telefon.
Værdiansættelsen, dvs. beskatningsgrundlaget for fri  

 telefon (og ISDN-forbindelser og lign.) er 3.000 kr. på årsbasis,  

 hvis arbejdsgiveren har betalt telefonregningen for hele året, og  

 ellers med en forholdsmæssig værdi, dog højst med  

 arbejdsgiverens faktiske udgift.
Den skattemæssige værdi  

 nedsættes med størrelsen af de faktiske udgifter, som den  

 ansatte selv har betalt til telefon (og ISDN-forbindelser og lign). Hvis de  

 private udgifter er 3.000 kr. eller derover, vil der således ikke ske  

 beskatning.
Beskatningen fastholdes, uanset at ISDN-forbindelsen udelukkende  

 er tilkoblet den ansattes pc, og uanset at tilslutningen er begrænset  

 til kun at kunne opnå adgang til arbejdsstedets netværk.
I sin  

 begrundelse for at fastholde beskatning har skatteministeren henvist til, at  

 en ISDN-forbindelse til en arbejdsplads ikke kun giver adgang til en lukket  

 brugergruppe, men også giver adgang til at modtage og afsende private  

 e-mails og adgang til Internettet, jf. bl.a.
L 207   bilag 7.
Forslagsstillerne finder, at beskatning af sådanne  

 pc-dataforbindelser til arbejdsstedets netværk  medfører en  

 åbenbar urimelighed og er i direkte strid med intentionerne bag  

 lovændringen i 1997, hvor arbejdsgiverbetalt hjemme-pc med  

 tilbehør blev skattefritaget.
Af bemærkningerne til lovforslaget  

 fremgår, at formålet med forslaget om at skattefritage  

 arbejdsgiverbetalt hjemme-pc bl.a. var at opnå, Intentionerne om, at hjemmearbejdspladser  

 skal kunne fremmes uden at støde mod skattemæssige problemer for  

 den ansatte, kan imidlertid ikke opfyldes, så længe der sker  

 beskatning af arbejdsgiverbetalte pc-dataforbindelser til arbejdsstedets  

 netværk.
Hvis etablering af hjemmearbejdspladser skal kunne  

 foregå uden at støde imod skattemæssige problemer for den  

 ansatte, er det ikke tilstrækkeligt, at pc en, der stilles til  

 rådighed af arbejdsgiveren, er skattefritaget.
Mulighederne for reelt  

 at kunne arbejde hjemme vil i almindelighed forudsætte, at den ansatte  

 ikke blot har pc-adgang, men tillige adgang til de systemer m.v., som findes  

 på arbejdsstedets netværk.
Den omstændighed, at mange  

 arbejdspladser i dag har internetadgang, er et naturligt og nødvendigt  

 led i den teknologiske udvikling.
Den latente mulighed, den ansatte har for  

 at surfe privat på Internettet ved en pc-datatilslutning til  

 arbejdsstedets netværk, er fuldstændig parallel med den ansattes  

 mulighed for at benytte en arbejdsgiverbetalt hjemme-pc privat.
Der er efter  

 forslagsstillernes opfattelse derfor ingen rimelig grund til at sondre mellem  

 værdien af eller den skattemæssige behandling af en eventuel  

 privat benyttelse af pc en henholdsvis tilslutningen til arbejdsstedets  

 netværk.
Derimod er skattefritagelse også af sådanne  

 pc-datatilslutninger til arbejdsstedets netværk en nødvendig  

 forudsætning for opfyldelse af de politiske målsætninger  

 om, at etablering af hjemmearbejdspladser med benyttelse af en computer kan  

 foregå uden at støde imod eventuelle skattemæssige  

 problemer for den ansatte.
Hvis sådanne pc-datatilslutninger til arbejdsstedets  

 netværk ikke skattefritages, vil det reelt kunne indebære, at der  

 ikke sker den nødvendige fremme af hjemmearbejdspladser.
Det vil  

 være til skade for erhvervslivet, som har behov for fleksible ansatte.  

 De ansattes muligheder for at udøve fleksibilitet i arbejdet og tage  

 arbejde med hjem, når der er behov derfor, begrænses af de  

 økonomiske barrierer, som beskatningen udgør.
Konsekvensen for  

 den ansatte ved at tage arbejdet med hjem er efter de gældende regler  

 en skatteregning.
Det er ikke blot i arbejdsgivers, men også  

 arbejdstagers interesse at kunne arbejde hjemme.
Særlig  

 børnefamilier har behov for at kunne tage arbejde med hjem, som kan  

 laves, når børnene er lagt i seng, når de er syge m.v.
Den  

 gældende retstilstand rammer derfor specielt børnefamilierne.
 Dertil kommer, at en fortsat beskatning generelt er  

 uhensigtsmæssig i bestræbelserne på at fremme brugen af IT.
 Fastholdelse af en beskatning af pc-datatilslutninger til  

 arbejdsstedets netværk strider således mod regeringens  

 erklærede målsætninger om at ville fremme brugen af IT og  

 bedre forholdene for børnefamilierne.
Forslagsstillerne vil heller ikke undlade at gøre  

 opmærksom på, at de gældende beskatningsregler kun kan  

 betegnes som unødigt bureaukratiske.
Reduktionen med egne  

 telefonudgifter foregår ved, at den ansatte på selvangivelsen  

 selv skal korrigere for værdien af fri telefon.
For meget indeholdt  

 A-skat, arbejdsmarkedsbidrag og bidrag til den særlige  

 pensionsopsparing som følge af korrektionen indgår herefter i  

 den samlede skatteafregning i forbindelse med årsopgørelsen.  

 Dette administrative bureaukrati skal sammenholdes med, at den praktiske  

 hovedregel ifølge skatteministeren er, at beskatningsreglerne  

 fører til, at ansatte ikke beskattes af fri telefon i forbindelse med  

 arbejdsgiverbetalt ISDN-forbindelse på hjemmepc eren, jf.  

 skatteministerens udtalelse herom under 1. behandling af lovforslag nr.
L  

 207. Dertil kommer, at reglerne med rette kan kritiseres for at ramme  

 forkert.
Det element, at det faktiske beskatningsgrundlag er afhængig  

 af den ansattes egne udgifter til telefon, indebærer reelt, at ansatte,  

 der kun taler lidt i telefon, kun i begrænset omfang har mulighed for  

 at nedsætte værdien af fri telefon (og således også  

 for ISDN-forbindelser og lign.). Afgørende for størrelsen af  

 beskatningsgrundlaget er således i realiteten omfanget af den ansattes  

 udgifter til privat telefon.
Problemstillinger i forhold til forslaget I forbindelse med behandlingen af lovforslag nr.
L 207  

 fremgik det af en besvarelse fra skatteministeren (L 207   bilag 7, jf.  

 også L 207   bilag 20), at Telestyrelsen har oplyst, at det er muligt  

 at foretage en teknisk afgrænsning vedrørende ISDN-forbindelser,  

 således at en tilslutning f.eks. kun gælder pc-brug, men ikke  

 brug af telefon og fax, ligesom det er muligt at få foretaget en  

 regningsspecifikation på brug vedrørende pc en, telefonen  

 henholdsvis fax en.
Der eksisterer således forskellige tekniske  

 løsninger, der praktisk muliggør en skattefritagelse alene for  

 dataforbindelser tilsluttet en pc.
Af skatteministerens besvarelse kan dog  

 også udledes, at der er behov for en nærmere undersøgelse  

 af fordele og ulemper forbundet med de forskellige tekniske  

 løsningsmuligheder, forinden endelig beslutning herom  

 træffes.
Med hensyn til skatteministerens argument for at  

 opretholde beskatning af f.eks. en ISDN-forbindelse til arbejdsstedets  

 netværk: at dataforbindelsen til arbejdsstedets netværk  

 også kan bruges til private gøremål som at modtage og  

 afsende private e-mails og adgang til Internettet, er det forslagsstillernes  

 opfattelse, at denne latente mulighed for privat brug ikke berettiger til at  

 opretholde en beskatning, der hæmmer fleksibiliteten på  

 arbejdsmarkedet og fremme af brugen af IT.
En fjernelse af f.eks.  

 e-mails-funktionen indebærer, at man fjerner muligheden for  

 afsendelse/modtagelse af den interne postfunktion mellem arbejdsgiver og  

 arbejdstager, hvilket i sig selv umuliggør en  

 hjemmearbejdspladsfunktion, idet e-mail-funktionen netop erstatter den  

 fysiske postbesørgelse med kuvert og frimærker, og er den  

 funktion, der muliggør en hurtig, korrekt og tidssvarende udveksling  

 af informationer mellem parterne i den givne arbejdssituation.
Dertil kommer,  

 at det forhold, at arbejdsgiveren betaler for brugen af pc-datatilslutningen  

 til arbejdsstedets netværk i sig selv vil indeholde en regulerende  

 mekanisme i forhold til den ansatte, som eventuelt i et større omfang  

 skulle anvende pc-datatilslutningen privat.
Problemstillingen er  

 fuldstændig parallel med tilfælde, hvor en ansat på  

 arbejdspladsen bruger for megen tid på privat internetsurfing,  

 telefonsamtaler og lign.
Her overlader man det ganske fornuftigt   uden  

 indblanding af skatteregler   til arbejdsgiver og ansat at løse dette  

 problem.
I praksis begrænses omfanget af brugen allerede i dag ved  

 aftaler med arbejdsgiver om, at den ansatte må anvende pc-tilslutningen  

 til arbejdsstedets netværk for f.eks. 1.000 kr. årligt.
Som  

 allerede nævnt ovenfor forekommer det endvidere inkonsistent, at  

 arbejdsgiverbetalt hjemme-pc, der også kan anvendes privat, er fritaget  

 for beskatning, hvorimod beskatningen af netværksforbindelser til  

 arbejdsstedet fastholdes med den begrundelse, at der foreligger mulighed for  

 privat benyttelse.
I et moderne teknologisk samfund og erhvervsliv er ikke  

 blot pc en, men også relevante tilhørende  

 netværkstilslutninger et helt nødvendigt arbejdsredskab til at  

 opnå hurtig og korrekt information til brug for udførelse af  

 arbejdet.
Netværkstilslutningen er således en afgørende  

 forudsætning for fremme af hjemmearbejdspladser.
I forbindelse med behandlingen af lovforslag nr.
L 207  

 oplyste skatteministeren, at det ikke er muligt at oplyse antallet af  

 indberettede ISDN-forbindelser eller blot give et skøn over statens  

 indtægter fra beskatningen af ISDN-forbindelser (L 207   bilag 9). Det  

 er imidlertid forslagsstillernes vurdering, at provenuet fra beskatningen af  

 ISDN-forbindelser er minimalt, da den skattemæssige værdi af  

 ISDN-forbindelser på 3.000 kr. jo reduceres med størrelsen af de  

 faktiske udgifter, som den ansatte selv har betalt til en privat telefon.  

 Herved sker der således reelt ingen beskatning, når de private  

 telefonudgifter er 3.000 kr. og derover årligt.
Der henvises videre  

 til, at skatteministeren i sit svar på spørgsmål nr. 18  

 til lovforslag nr.
L 207 (L 207   bilag 21) har oplyst, at det element, at  

 skatten er afhængig af brugen af den private telefon meget ofte  

 bevirker, at personer med en arbejdsgiverbetalt ISDN-forbindelse reelt ikke  

 beskattes af værdien af fri telefon.
 Sammenfattende er det forslagsstillernes opfattelse, at  

 den gældende beskatning af dataforbindelser tilsluttet pc er med adgang  

 til arbejdsstedets netværk på trods af, at der findes tekniske  

 afgrænsningsmuligheder, og at provenuet heraf må vurderes som  

 ringe, ikke blot er ganske urimelig, men tillige udtryk for en manglende  

 forståelse for den moderne arbejdsplads  teknologiske udvikling og  

 krav.
Skriftlig fremsættelse Kristian Jensen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skattefritagelse  

 for arbejdsgiverbetalte dataforbindelser tilsluttet en ansats hjemmecomputer  

 med adgang til arbejdsstedets netværk.
(Beslutningsforslag nr.
B 5).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
