 Den 27. november 1977 undertegnedes i Torshavn en aftale mellem Danmarks  

 regering og Færøernes landsstyre på den ene side og Sovjetunionens regering  

 på den anden side om gensidige fiskerirelationer mellem Færøerne og  

 Sovjetunionen.
 Aftalens danske tekst lyder som følger:
 Aftale mellem Danmarks regering og Færøernes landsstyre på den ene side og  

 Sovjetunionens regering på den anden side om gensidige fiskerirelationer  

 mellem Færøerne og Sovjetunionen.
Danmarks regering og Færøernes landsstyre på den ene side, og  

 Sovjetunionens regering på den anden side, som henviser til Færøernes status som et selvstyrende folkesamfund i Det  

 danske Rige; som fremhæver fiskeriets vitale betydning for Færøerne, hvis fundamentale  

 økonomiske virksomhed det udgør; som fremhæver deres fælles ønske om at sikre bevarelse og optimal  

 udnyttelse af fiskebestandene i de farvande, som støder op til Færøernes og  

 op til Sovjetunionens kyster; som anerkender deres hovedinteresse i og ansvar som kyststater for gennem  

 passende foranstaltninger at sikre bevarelse og en rationel forvaltning af de  

 levende ressourcer i deres respektive farvande; som tager hensyn til FN's 3. havretskonferences arbejde; som henviser til, at fiskerizonen omkring Færøerne er blevet udvidet op  

 til 200 sømil, inden for hvilket område Færøerne udøver suveræne rettigheder  

 med henblik på udforskning, udnyttelse, bevaring og regulering af havets  

 levende ressourcer, og til, at Sovjetunionen har besluttet at indføre  

 midlertidige foranstaltninger til bevarelse af havets levende ressourcer og  

 til regulering af fiskeriet i områder, der støder op til dens kyster, og som  

 udstrækker sig op til 200 sømil, inden for hvilke områder Sovjetunionen  

 udøver suveræne rettigheder over såvel fisk som andre levende ressourcer med  

 henblik på udforskning, udnyttelse og bevarelse af disse; som ønsker at fastlægge de vilkår og betingelser, i henhold til hvilke  

 deres gensidige fiskerirelationer skal foregå; er enige om følgende:
Artikel 1 Hver kontraherende part skal i overensstemmelse med nedennævnte  

 bestemmelser give den anden kontraherende parts fiskefartøjer adgang til at  

 fiske i det område, der er undergivet dens fiskerijurisdiktion.
Artikel 2 Hver kontraherende part skal på passende måde een gang om året for det  

 område, der er undergivet dens fiskerijurisdiktion - med forbehold for  

 justeringer til imødegåelse af uforudsete vanskeligheder og på grundlag af  

 behovet for en rationel forvaltning af de levende ressourcer - Artikel 3 Hver kontraherende part kan kræve fiskeri, der drives af den anden  

 kontraherende parts fiskefartøjer i områder undergivet dens  

 fiskerijurisdiktion, betinget af licens.
Hver kontraherende parts kompetente  

 myndigheder skal på passende måde i god tid meddele den anden kontraherende  

 part navn, registreringsnummer og andre relevante oplysninger om de  

 fiskefartøjer, der udses til at fiske i det område, der er undergivet den  

 anden kontraherende parts fiskerijurisdiktion.
Derefter udsteder den anden  

 kontraherende part sådanne licenser i overensstemmelse med de i henhold til  

 bestemmelserne i artikel 2 (b) fastsatte fiskemuligheder.
Artikel 4 Hver kontraherende parts fiskefartøjer skal, når de fisker i et område,  

 der er undergivet den anden kontraherende parts fiskerijurisdiktion,  

 respektere de af denne part fastsatte bevaringsforanstaltninger og øvrige  

 bestemmelser og betingelser samt denne kontraherende parts regler og  

 forskrifter vedrørende fiskeri.
 Alle nye foranstaltninger, betingelser eller bestemmelser vedrørende  

 fiskeriet skal varsles på passende måde.
Artikel 5 1. Hver kontraherende part drager omsorg for, at dens  

 borgere og fartøjer overholder bestemmelserne i denne aftale og andre regler  

 for fiskeriet.
 2. Hver kontraherende part træffer alle nødvendige  

 foranstaltninger for at sikre, at dens borgere og fartøjer afstår fra at  

 fiske levende ressourcer under den anden kontraherende parts  

 fiskeriforvaltning, medmindre der er givet tilladelse hertil i henhold til  

 nærværende aftale, og at alle sådanne borgere og fartøjer overholder  

 bestemmelserne i nærværende aftale, i de fiskeritilladelser, der udstedes i  

 henhold til artikel 3, og i andre relevante forskrifter, samt at de  

 fiskemængder, der tildeles i henhold til artikel 2 (b), ikke overskrides for  

 noget fiskeri.
 3. Hver kontraherende part kan, i overensstemmelse med  

 folkeretten, for det område, der er undergivet dens fiskerijurisdiktion,  

 træffe de nødvendige foranstaltninger for at sikre, at den anden  

 kontraherende parts borgere og fartøjer overholder bestemmelserne i denne  

 aftale.
Artikel 6 De kontraherende parter vil inden for rammerne af vedkommende  

 internationale organisationer samarbejde for at sikre en hensigtsmæssig  

 forvaltning og bevarelse af havets levende ressourcer, for så vidt angår  

 bestande, der optræder uden for de kontraherende parters fiskerijurisdiktion.
 De kontraherende parter vil enten direkte eller gennem vedkommende  

 internationale organisationer samarbejde med henblik på at opnå enighed om  

 foranstaltninger, der er nødvendige for at bevare bestande, især gensidigt  

 afhængige bestande, der findes såvel i områder inden for de kontraherende  

 parters jurisdiktion som i områder, der ligger udenfor, men som grænser op  

 til disse områder.
Artikel 7 De kontraherende parter vil medvirke til fiskerisamarbejde mellem  

 interesserede organisationer, sammenslutninger og virksomheder i tilfælde,  

 hvor dette har gensidig interesse.
Artikel 8 1. De kontraherende parter er enige om at konsultere  

 hinanden om spørgsmål vedrørende anvendelsen af aftalen og dennes rette  

 virkemåde.
 Med henblik herpå opretter de kontraherende parter en Blandet Kommission.
 Efter nærværende aftales ikrafttræden udpeger hver af de kontraherende  

 parter til denne kommission to repræsentanter og to stedfortrædere for disse  

 og meddeler den anden kontraherende part deres navne.
 Det tilstræbes, at Den blandede Kommission sammenkaldes mindst een gang om  

 året efter tur på hver af de kontraherende parters territorium.
2. Kommissionen skal behandle alle spørgsmål, der er  

 forbunddet med realiseringen af nærværende aftale, samt andre problemer, som  

 aftalens parter kan forelægge til behandling.
Kommissionen skal udarbejde  

 planer for samarbejde og konsultationer, der sikrer opfyldelsen af nærværende  

 aftales bestemmelser, og fremsætte sådanne forslag til behandling i begge  

 kontraherende parters regeringer, som den finder hensigtsmæssige.
Artikel 9 Denne aftale gælder for farvande henholdsvis under Færøernes og under  

 Sovjetunionens fiskerijurisdiktion.
Artikel 10 Intet i nærværende aftale skal præjudicere de kontraherende parters  

 synspunkter med hensyn til noget spørgsmål i forbindelse med retsordenen på  

 havet.
Nærværende aftale træder i kraft den dag de kontraherende parter  

 underretter hinanden om afslutningen af den nødvendige procedure.
Indtil  

 ikrafttrædelsen skal den anvendes midlertidigt, fra den 1. januar 1978 at  

 regne.
Nærværende aftale skal forblive i kraft i et første tidsrum af ti år fra  

 dagen for dens ikrafttræden.
Dersom aftalen ikke bringes til ophør af nogen  

 af de kontraherende parter ved meddelelse herom mindst 12 måneder før udløbet  

 af denne periode, skal den forblive i kraft i fortsatte seksårsperioder,  

 medmindre opsigelse bliver givet mindst 12 måneder før udløbet af en løbende  

 seksårsperiode.
Artikel 12 De kontraherende parter er enige om at tage nærværende aftale op til  

 behandling efter afslutningen af forhandlingerne om en multilateral traktat  

 som resultat af De forenede Nationers 3. havretskonference.
Artikel 13 Nærværende aftale er udfærdiget i tre eksemplarer, hvert på dansk, færøsk  

 og russisk, idet alle tekster er lige autentiske.
 Torshavn, den 27. november 1977.
For Danmarks regering Leif Groth For Færøernes landsstyre Atli P.
Dam For Sovjetunionens regering Aleksandr Ishkov Aftalen trådte i medfør af artikel 11 i kraft den 16. maj 1978.
 Udenrigsministeriet, den 26. oktober  

 1978.
