Bilag 1 Bilag 2 Bekendtgørelse om betaling for kontrol m.m. med frø og sædekorn I medfør af § 1, stk. 3, nr. 9, i lov om frø, kartofler og planter, jf. lovbekendtgørelse nr. 261 af 26. april 1999, og efter bemyndigelse fastsættes:
Registreringsgebyr § 1. Virksomheder, der er registreret efter bekendtgørelserne om sædekorn, markfrø og grønsagsfrø, skal betale registreringsgebyrer som fastsat i bilag 1, I.
 § 2. For virksomheder, der registreres for første gang, beregnes tillægsregistreringsgebyret på grundlag af virksomhedens oplysninger om det forventede antal producerede partier i det pågældende år.
 Stk. 2. I virksomhedens andet produktionsår beregnes tillægsregistreringsgebyrerne i dette kalenderår på grundlag af virksomhedens oplysninger om det forventede antal producerede partier i det pågældende år.
 Stk. 3. For virksomhedens tredje produktionsår beregnes gebyrerne i det indeværende kalenderår på grundlag af virksomhedens oplysninger om det faktiske antal producerede partier i det umiddelbart foregående år.
 § 3. De årlige registreringsgebyrer opkræves hos den, der på opkrævningstidspunktet er ejer af den pågældende virksomhed.
 Stk. 2. Virksomheder, der som følge af ophør afmelder deres registrering i løbet af kalenderåret, kan få refunderet registreringsgebyret forholdsmæssigt, hvis meddelelsen om ophør er modtaget i Plantedirektoratet senest den 1. november i det pågældende år.
 Stk. 3. Virksomhedsoverdragelse i løbet af kalenderåret medfører ingen refusion af gebyrer.
Certificering og anmeldelse til avlskontrol § 4. For certificering af partier betales gebyr pr. parti som fastsat i bilag 1, III, A.
 Stk. 2. For avlspartier anmeldt til avlskontrol betales gebyr pr. avlsparti som fastsat i bilag 1, III, B.
 Stk. 3. For efteranmeldelse af arealer til avlskontrol betales gebyr pr. anmeldelse som fastsat i bilag 1, III, C.
Markkontrol § 5. Ved officiel besigtigelse af arealer anmeldt til avlskontrol betales startgebyr som fastsat i Bilag 1, II, A.
Herudover betales gebyrer pr. ha som fastsat i bilag 1, IV.
Hvis markkontrollen på grund af store mængder ukrudt, manglende plejespor og lignende ikke kan gennemføres inden for normaltid, betales for kontrollørens tidsforbrug ved kontrollen pr. påbegyndte ½ time, jf. bilag 1, VIII, A.
 Stk. 2. Hvis markerne ikke kan nås med bil, betales for de faktiske omkostninger forbundet med denne del af transporten til marken.
Prøvetagning § 6. For prøvetagning betales startgebyr som fastsat i bilag 1, II, A.
Herudover betales der for prøvetagerens tidsforbrug ved prøvetagningen pr. påbegyndte ½ time, jf. bilag 1, VIII, C.
Der betales for minimum 2½ times prøvetagning.
 Stk. 2. Hvis en rekvireret prøvetagning ikke er afbestilt senest 2 timer før det aftalte tidspunkt opkræves startgebyr, samt gebyr for 2½ times prøvetagning, jf. bilag 1, II, A og VIII, C.
 Stk. 3. De faktiske omkostninger ved indsendelse af prøver og indberetninger til Plantedirektoratet betales af virksomheden efter regning.
Automatiske prøvetagningsanlæg § 7. For godkendelse af automatiske prøvetagningsanlæg betales startgebyr som fastsat i bilag 1, II, B.
Herudover betales der for Plantedirektoratets tidsforbrug til forberedelse, kontrol og rapportering pr. påbegyndte ½ time, jf. bilag 1, VIII, A.
Kontrol af småpakninger § 8. For kontrol af småpakninger af markfrø og grønsagsfrø (udportionering) betales der ved prøvetagning startgebyr som fastsat i bilag 1, II, A.
Herudover for prøvetagerens timeforbrug som fastsat i bilag 1, VIII, C, pr. påbegyndt ½ time.
 Stk. 2. For separation af frøblandinger af markfrø forud for analyse af kontrolprøver betales Plantedirektoratets timeforbrug pr. påbegyndte ½ time, jfr. bilag 1, VIII, B.
 Stk. 3. Analyse af kontrolprøver betales efter takster fastsat i bilag 2, samt eventuelt for kontroldyrkning jf. § 9.
Kontroldyrkning § 9. For kontroldyrkning af alle arter af markfrø og sædekorn samt undersøgelse for nøgen brand i byg betales startgebyr som fastsat i bilag 1, II, C.
Herudover betales gebyr pr. undersøgelse som fastsat i bilag 1, V.
Stk. 2. For kontroldyrkning af grønsagsfrø betales startgebyr som fastsat i bilag 1, II, C.
Herudover betales for Plantedirektoratets tidsforbrug som fastsat i bilag 1, VIII, A og B, pr. påbegyndt ½ time.
 Stk. 3. Der betales kun et startgebyr pr. indsendt prøve.
Autoriseret prøvetagning og analyse m.v. (Egenkontrol) Gebyrer for autorisation § 10. For godkendelse som autoriseret prøvetagningssted eller laboratorium betales der startgebyr som fastsat i bilag 1, II, B.
Herudover betales der for Plantedirektoratets tidsforbrug ved forberedelse, kontrol og rapportering pr. påbegyndte ½ time, jf. bilag 1, VIII, A og B.
 Stk. 2. Pr. autoriseret prøvetagningssted og pr. laboratorium betales årligt grundgebyr som fastsat i bilag 1, VI, A.
 Stk. 3. For audit betales startgebyr som fastsat i bilag 1, II, B Herudover betales der for Plantedirektoratets tidsforbrug til forberedelse, kontrol og rapportering pr. påbegyndte ½ time, jf. bilag 1, VIII, A og B.
 Stk. 4. Analyse af kontrolprøver betales efter takster fastsat i bilag 2.
Autoriseret prøvetagning § 11. For partier prøvetaget af autoriserede prøvetagere betales der partigebyr, pr. parti som fastsat i bilag 1, VI, B.
§ 12. For proceskontrol eller efterkontrolprøvetagning betales der et startgebyr pr. besøg som fastsat i bilag 1, II, A.
Herudover betales der for Plantedirektoratets tidsforbrug til forberedelse, kontrol og rapportering pr. påbegyndte ½ time, jf. bilag 1, VIII, B.
 Autoriseret analyse m.v.
 § 13. For partier analyseret af autoriserede frøanalyselaboratorier og officielle udenlandske frøanalyselaboratorier med henblik på EU- eller OECD certificering betales der partigebyr som fastsat i bilag 1, VI, C.
Uddannelse § 14. For teoretisk kursus i prøvetagning, inkl. eksamen betales gebyr som fastsat i bilag 1, VI, D, nr. 1. litra a Stk. 2. For praktisk eksamen i prøvetagning betales startgebyr som fastsat i bilag 1, II, B.
Herudover betales der for Plantedirektoratets tidsforbrug til forberedelse, kontrol og rapportering pr. påbegyndte ½ time, jf. bilag 1, VIII, A.
 Stk. 3. For efteruddannelse af prøvetagere, samt re- og sygeeksamen betales gebyr pr. person, pr. dag som fastsat i bilag 1, VI, D, nr.1, litra b.
 § 15. For eksamen, herunder re-og sygeeksamen som autoriseret frølaborant betales gebyr som fastsat i bilag 1,VI, D, nr. 2.
Laboratorieanalyse § 16. For laboratorieanalyser betales gebyr som fastsat i bilag 2.
 Stk. 2. For undersøgelse af prøver der er bejdset, betales tillægsgebyr som fastsat i bilag 2, C.
 Stk. 3. For laboratorieanalyser af arter af sædekorn, markfrø og grønsagsfrø, som ikke fremgår af bilag 2, betales efter Plantedirektoratets timeforbrug pr. påbegyndt ½ time, jf. bilag 1, VIII, B.
 Stk. 4. Tilbagekaldes anmeldelse til laboratorieanalyse af et parti sædekorn eller frø, før undersøgelsen af partiet er afsluttet, skal Plantedirektoratets udgifter dækkes efter regning.
§ 17. For kontrol af bejdsekvalitet betales startgebyr som fastsat i bilag 1, II, C.
Herudover betales gebyr som fastsat i bilag 2, D.
 Stk. 2. Der betales kun et startgebyr pr. indsendt prøve.
 § 18. Hvis analysen på grund af prøvens beskaffenhed ikke kan gennemføres inden for normaltid, betales for Plantedirektoratet tidsforbrug ved analysen pr. påbegyndte ½ time, jf. bilag 1, VIII, B.
Forsøgsordning med større partier af græsser § 19. For godkendelse til at producere større partier af græsser betales et gebyr som fastsat i bilag 1, VII, pr. produktionsanlæg.
Stk. 2. For audit af produktionsanlæg betales der startgebyr som fastsat i bilag 1, II, B.
Herudover betales der for Plantedirektoratets tidsforbrug ved forberedelse, kontrol og rapportering pr. påbegyndte ½ time, jf. bilag 1, VIII, A.
Stk. 3. For partier produceret under forsøgsordningen betales der partigebyr pr. parti som fastsat i bilag 1, VII, Stk. 4. For prøvetagning af kontrolprøver betales der et startgebyr pr. besøg som fastsat i bilag 1, II, A.
Herudover betales der for Plantedirektoratets tidsforbrug pr. påbegyndte ½ time, jf. bilag 1, VIII, B.
Stk. 5. For analyse af kontrolprøver betales der startgebyr som fastsat i bilag 1, II, C.
Herudover betales der for Plantedirektoratets timeforbrug pr. påbegyndte ½ time, jf. bilag 1, VIII, B.
Betalingsfrist § 20. Gebyrer forfalder ved påkrav, og betaling skal ske senest 30 dage efter fakturaens dato.
 Stk. 2. Betales forfaldne gebyrer ikke rettidigt, skal der betales en årlig rente svarende til renten i henhold til rentelovens § 5. Den tillagte rente udgør dog mindst 50 kr.
 Stk. 3. For erindringsskrivelser betales et rykkergebyr på 100 kr.
Ikrafttræden § 21. Bekendtgørelsen træder i kraft den 1. januar 2009 Stk. 2. Bekendtgørelse nr. 294 af 28. april 2008 om betaling for kontrol m.m. med frø og sædekorn ophæves.
