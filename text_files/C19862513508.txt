 1. Forfremmelsesnævn skal behandle ansættelser i de  

 statstjenestemandsstillinger og stillinger for personel ansat på  

 tjenestemandslignende vilkår i lønramme 7 og højere inden for  

 Statstjenestemændenes Centralorganisation I og II (CO I og CO II)  

 forhandlingsområde, hvis besættelse efter gældende bestemmelser finder sted  

 efter opslag.
 Ligeledes behandles i forfremmelsesnævnet ansættelser, der efter  

 forudgående opslag besættes gennem midlertidig tjeneste i højere stillinger.
GENERELT 2. Forfremmelsesnævnet er et rådgivende organ, der  

 afgiver vejledende udtalelser til ansættelsesmyndigheden om, hvilke(n) af  

 ansøgerne der skønnes bedst egnet til at bestride den ansøgte stilling.
 Behandlingen i nævnet sker under iagttagelse af de overordnede principper  

 anført i Lov om forsvarets personel (KFF B.17-1982) og Forsvarets  

 Personelpolitik (FKOBST P.400-1) samt andet foreliggende materiale.
 Nævnet skal så vidt muligt afgive udtalelser om mindst 3 ansøgere, der  

 anføres sideordnet eller i rækkefølge.
 3. Myndighedernes forfremmelsesnævn behandler  

 ansøgninger til de stillinger, for hvilke ansættelseskompetencen er henlagt  

 til vedkommende chef.
 4. Er et af forfremmelsesnævnets medlemmer selv  

 ansøger, gift, samlever, beslægtet eller besvogret med en ansøger, en  

 ansøgers værge, adoptiv- eller plejefader/moder, adoptiv- eller  

 plejesøn/datter, eller har et nævnsmedlem i sagens anledning afgivet en  

 skriftlig bedømmelse af en eller flere ansøgere, kan vedkommende ikke deltage  

 i behandlingen af den pågældende ansættelsessag.
5. Nævnets materiale og udtalelser skal behandles  

 efter de for behandlingen af sager mærket »Fortroligt-P« givne  

 regler (FKOBST P.321-1), ligesom nævnets medlemmer skal iagttage tavshed med  

 forhold, som de som nævnsmedlemmer bliver bekendt med.
Denne tavshedspligt  

 ophører ikke ved udtræden af nævnet.
6. Over konklusionen af forfremmelsesnævnets  

 drøftelser føres en protokol.
En udskrift af protokollen skal medfølge  

 nævnets udtalelser til den ansættende myndighed.
Såfremt der ikke er opnået  

 enighed i nævnet, skal udskriften indeholde en redegørelse for samtlige i  

 nævnet indtagne standpunkter.
Nævnets indstillinger må ikke offentliggøres.
Dog er den enkelte ansøger  

 berettiget til at få de oplysninger, som den til enhver tid gældende  

 lovgivning giver hjemmel til.
 7. Forberedelse til og deltagelse i  

 forfremmelsesnævnets møder er tjeneste.
OMFANG OG SAMMENSÆTNING 8. Der oprettes forfremmelsesnævn ved  

 Forsvarskommandoen og materielkommandoerne.
9. I forfremmelsesnævnet indgår: a.  

 Forsvarskommandoen.
Chefen for forvaltningselementet i Personelstabens  

 forvaltningsafdeling (civilt personel og adjudantur) (formand), Formanden for  

 forfremmelsesnævnet ved den myndighed, ved hvilken stillingen skal besættes,  

 1 repræsentant for Forsvarets Civil-Etat (FCE) og formanden for pågældende  

 personelfaggruppe i FCE.
Nævnets sekretariats- og referentfunktioner  

 varetages af en sagsbehandler fra Personelstabens Forvaltningsafdeling  

 (civilt personel og adjudantur). b.
Materielkommandoerne.
Chefen for  

 personel- og uddannelsesafdelingen (formand) (Ved søværnets Materielkommando:  

 Chefen for administrationsafdelingen), den nærmeste foresatte chef/leder for  

 den stilling, der skal besættes, FCE tillidsrepræsentant ved det  

 tjenestested, hvor stillingen skal besættes og FCE repræsentant for den  

 pågældende faggruppe.
Nævnets sekretariats- og referentfunktioner varetagesaf  

 Chefen for personelsektionen/personelofficeren.
 10. Chefen for den myndighed, hvorunder der er  

 oprettet forfremmelsesnævn, udpeger en suppleant for hver af ledelsessidens  

 repræsentanter.
 Udpegning af organisationens repræsentanter og disses suppleanter i  

 respektive nævn meddeles skriftligt til de myndigheder, hvor nævnene er  

 oprettet.
 Ved en tillidsrepræsentants eventuelle forfald indtræder dennes suppleant  

 i nævnet.
BEHANDLING I NÆVNET 11. Møder i forfremmelsesnævnet afholdes efter behov.  

 Formanden indkalder nævnet efter anmodning fra ansættende myndighed og med  

 mindst 6 dages varsel.
12. Mødeindkaldelsen skal være bilagt kopi af aktuel  

 stillingsbeskrivelse samt en oversigt over ansøgere.
Herudover skal nævnets  

 medlemmer have adgang til alle foreliggende oplysninger om ansøgerne.
13. På grundlag af det foreliggende materiale finder  

 der en drøftelse af ansøgningerne sted.
I vurderingen af den enkelte  

 ansøgning indgår bl.a.: - opfyldte kvalifikationskrav, - faglige  

 kvalifikationer i øvrigt, - bedømmelser afgivet i henhold til  

 Personeludviklings- og bedømmelsessystemet for civilt personel (FORPUBS CIV),  

 - eventuelle skriftlige bedømmelser afgivet i henhold til tjenestemandslovens  

 § 8, stk. 1, - fortrinsret til ansættelsen, - sumarisk referat af eventuelle  

 ansættelsesinterviews samt - resultatet af eventuel gennemført lederprøve.
 Herefter indstiller nævnet sideordnet eller i rækkefølge de normalt 3  

 ansøgere, der vurderes bedst egnede.
 14. Såfremt chefen for den ansættende myndighed ikke  

 kan tilslutte sig nævnets indstilling, og dette har udgangspunkt i, at  

 foreliggende bestemmelser eller vejledninger ikke er fulgt, tilbagesendes  

 sagen med begrundelse til nævnet for fornyet behandling.
 Efter behandling i nævnet, herunder eventuel fornyet behandling, træffer  

 chefen for den ansættende myndighed afgørelse i sagen.
 15. Såfremt love, bestemmelser m.v. er tilsidesat ved  

 nævnsbehandlingen og/eller myndighedsafgørelsen, kan den  

 forhandlingsberettigede organisation indanke sagsbehandlingen over for  

 nærmeste højere myndighed.
 Indstillinger og afgørelser, der beror på skøn, kan ikke indankes.
