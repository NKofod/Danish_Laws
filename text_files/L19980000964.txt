Danmark har den 2. december 1994 indgået en rammeaftale med Finland, Norge og Sverige.
 Rammeaftalen har følgende ordlyd:
RAMMEAFTALE MELLEM DANMARK, FINLAND, NORGE OG SVERIGE VEDRØRENDE SAMARBEJDE INDEN FOR  

 FORSVARSMATERIELOMRÅDET INTRODUKTION Regeringerne i Danmark, Finland, Norge og Sverige (i det følgende kaldet  

 parterne) - der konstaterer, at der inden for visse områder foreligger fælles behov  

 for forsvarsmateriel, om hvilke det skønnes fordelagtigt at samarbejde, - der vurderer, at parterne kan få gavn at et øget samarbejde omfattende  

 studier, forskning, udvikling, produktion, vedligeholdelse og anskaffelse  

 inden for forsvarsmaterielområdet, - der støtter igangværende samarbejdsbestræbelser mellem de anskaffende  

 myndigheder og forsvarsmaterielindustrien i de fire lande, - der konstaterer, at denne rammeaftale er underkastet parternes nationale  

 lovgivning og internationle forpligtelser, er blevet enige om følgende:
Artikel 1 INTENTIONER Rammeaftalens intentioner er - gennem samarbejde at opnå økonomiske, tekniske og/eller industrielle  

 fordele inden for forsvarsmaterielområdet for de fire lande, - at sikre en løbende klarlægning af mulige samarbejdsområder inden for  

 forsvarsmaterielområdet gennem gensidig informationsudveksling om aktuel  

 materielplanlægning, - at sikre et effektivt forsvarsmaterielsamarbejde mellem landenes  

 myndigheder især inden for områderne studier, forskning, udvikling,  

 produktion, vedligeholdelse og anskaffelse, - at udnytte landenes forsvarsindustrielle ressourcer på en effektiv måde  

 samt virke for, at samarbejdet mellem landenes forsvarsmaterielindustrier  

 forøges - at udnytte mulighederne for fælles anskaffelse af forsvarsmateriel fra  

 andre lande gennem kontinuerlig opfølgning, - at samordne og effektivisere samarbejdet inden for materielområdet,  

 såsom standardisering mv. for FN-opgaver og andre internationale  

 forpligtelser.
Artikel 2 SIKKERHED For at sikre udvekslingen af klassificeret information skal der oprettes  

 en sikkerhedsaftale.
Artikel 3 GENNEMFØRELSE For at realisere intentionerne i artikel 1 vil der blive etableret en  

 samarbejdsaftale på forsvarsmaterielområdet og en aftale om  

 FN-materielsamarbejde.
Artikel 4 ORGANISATION, RAPPORTERING og EVALUERING En ledelsesgruppe med repræsentanter for parterne er ansvarlig for  

 gennemførelse og opfølgning af denne rammeaftale.
 En gang årligt ved et af de ordinære nordiske forsvarsministermøder skal  

 ledelsesgruppen afgive en statusrapport om udviklingen af landenes samarbejde  

 inden for forsvarsmaterielområdet.
 En evaluering vil finde sted seks år efter, at aftalen er trådt i kraft,  

 for at bedømme, hvorvidt de opnåede resultater opfylder intentionerne for  

 aftalen.
Artikel 5 ØKONOMISKE FORPLIGTELSER Økonomiske forpligtelser ud over hver parts administrative omkostninger i  

 udøvelse af virksomhed inden for rammeaftalen reguleres i separate aftaler.
Artikel 6 TVIST Tvist vedrørende fortolkning og anvendelse af denne rammeaftale skal  

 løses hurtigt og i en positiv atmosfære gennem forhandling mellem parterne.
Artikel 7 GYLDIGHED Denne rammeaftale træder i kraft ved undertegnelsen og gælder indtil  

 videre.
Den kan siges op gennem skriftlig meddelelse til depositaren; og i så  

 fald ophører rammeaftalen 6 - skriver seks - måneder efter, depositaren  

 modtog meddelelsen om opsigelsen.
Artikel 8 DEPONERING Originaleksemplaret af denne aftale deponeres i det svenske  

 Forsvarsministerium der tilstiller de øvrige parter bekræftet kopi.
 Oprettet på Rosersbergs Slott den 2. december 1994 i et eksemplar på  

 henholdsvis det danske, finske, norske og svenske sprog, hvor hver tekst har  

 samme gyldighed.
 For Danmarks regering:
Hans Hækkerup Forsvarsminister For Finlands regering:
Elisabeth Rehn Forsvarsminister For Norges regering:
Jørgen Kosmo Forsvarsminister For Sveriges regering:
Thage G.
Peterson Forsvarsminister Rammeaftalen trådte i henhold til artikel 7 i kraft den  

 2. december 1994.
