Bekendtgørelse  

 om undtagelse fra besætningslovens krav om dansk indfødsret for skibsførere i  

 handelsskibe og fiskeskibe (Adgang for skibsførere fra EU og EØS) I medfør af § 13, stk.  

 4, i lov nr. 15 af 13. januar 1997 om skibes besætning, som ændret ved § 2 i  

 lov nr. 1462 af 22. december 2004, fastsættes:
 § 1.  

  

 Kravet i besætningslovens § 6, stk. 4, og § 13, stk. 1, om, at skibsførere  

 i handels- og fiskeskibe skal have dansk indfødsret, finder ikke anvendelse  

 på  

 personer omfattet af De Europæiske Fællesskabers regler om etableringsret,  

 arbejdskraftens frie bevægelighed eller ret til udveksling af  

 tjenesteydelser,  

 jf. dog stk. 3.
 Stk. 2.  

  

 Personer uden dansk indfødsret, som er omfattet af  

 De Europæiske Fællesskabers regler om etableringsret, arbejdskraftens frie  

 bevægelighed eller ret til udveksling af tjenesteydelser, der gør tjeneste  

 som  

 skibsfører i et handelsskib, skal være i besiddelse af et dansk  

 anerkendelsesbevis.
 Stk. 3.  

  

 Når det dokumenteres, at de myndighedsbeføjelser,  

 som er tildelt skibsføreren på et passagerskib eller på et skib, der  

 transporterer tropper, militært materiel eller nukleart affald, faktisk  

 udøves  

 regelmæssigt og ikke udgør en meget begrænset del af dennes arbejde, kan  

 Søfartsstyrelsen efter samråd med redernes og de søfarendes organisationer  

 indføre krav i det pågældende skibs besætningsfastsættelse om, at  

 skibsføreren  

 skal have dansk indfødsret.
 § 2.  

  

 Kravet i besætningslovens  

 § 19, stk. 2, og § 24 om dansk indfødsret i forbindelse med erhvervelse af  

 sønæringsbevis med førerrettigheder samt opretholdelse af disse rettigheder  

 ved  

 statsborgerskift finder ikke anvendelse på personer omfattet af De Europæiske  

 Fællesskabers regler om etableringsret, arbejdskraftens frie bevægelighed  

 eller  

 ret til udveksling af tjenesteydelser.
 § 3.  

  

 Bekendtgørelsen træder i  

 kraft den 18. oktober 2006.
