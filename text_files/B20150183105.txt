Bekendtgørelse om fastsættelse af miljømål for vandløb, søer, kystvande, overgangsvande og grundvand1) I medfør af § 21, i lov om miljømål m.v. for internationale naturbeskyttelsesområder, jf. lovbekendtgørelse nr. 1531 af 8. december 2015, fastættes efter bemyndigelse i henhold til § 2, stk. 1, i bekendtgørelse nr. 973 af 29. august 2014 om henlæggelse af opgaver og beføjelser i Naturstyrelsen:
Kapitel 1 Anvendelsesområde og definitioner § 1. Bekendtgørelsen omfatter regler om fastsættelse af referencetilstand og miljømål, herunder hvad der forstås ved god tilstand for vandløb, søer, kystvande, overgangsvande og grundvand og godt økologisk potentiale for stærkt modificerede eller kunstige overfladevandområder.
 § 2. I denne bekendtgørelse forstås ved:
 1) Kvalitetselementer: De biologiske elementer og de hydromorfologiske, kemiske og fysisk-kemiske elementer, der understøtter de biologiske elementer, samt specifikke forurenende stoffer som defineret i bilag 1.
 2) Referencetilstand: En overfladevandtilstand svarende til værdierne for de i bilag 1 anførte biologiske kvalitetselementer for den pågældende type overfladevandområde ved høj økologisk tilstand som defineret i bilag 2 A.
 3) Økologisk tilstand: Et udtryk for kvaliteten af de med overfladevandet forbundne vandøkosystemers struktur og funktion som klassificeret i henhold til bilag 2 A-E.
 4) God økologisk tilstand: Tilstand for et overfladevandområde som klassificeret i henhold til bilag 2 A-E.
 5) Godt økologisk potentiale: Tilstand for et stærkt modificeret eller et kunstigt overfladevandområde som klassificeret i henhold til bilag 2 A og F.
 6) Kemisk tilstand for overfladevand: Den tilstand, der er nået i et overfladevandområde udtrykt ved koncentrationerne af forurenende stoffer, der er omfattet af del C, afsnit 1, i bilag 2 til bekendtgørelse om fastlæggelse af miljømål for vandløb, søer, overgangsvande, kystvande og grundvand.
 7) God kemisk tilstand for overfladevand: Den kemiske tilstand, der er nødvendig for at opfylde miljømålene for overfladevand, jf. miljømålslovens kapitel 6, dvs. den kemiske tilstand, der er nået i et overfladevandområde, hvor koncentrationerne af forurenende stoffer ikke overstiger de miljøkvalitetskrav, der er fastsat for stoffer omfattet af del C, afsnit 1, i bilag 2 til bekendtgørelse om fastlæggelse af miljømål for vandløb, søer, overgangsvande, kystvande og grundvand.
 8) Grundvandstilstand: Det samlede udtryk for en grundvandsforekomsts tilstand bestemt ved enten dens kvantitative eller dens kemiske tilstand, alt efter hvilken der er ringest.
 9) God kvantitativ tilstand for grundvand: Den kvantitative tilstand i en grundvandsforekomst, der opfylder alle betingelser i bilag 3, tabel 1.
 10) God kemisk tilstand for grundvand: Den kemiske tilstand i en grundvandsforekomst, der opfylder alle betingelser i bilag 3, tabel 2.
 11) Kvalitetskrav for grundvand: Et miljøkvalitetskrav, der udtrykkes som den koncentration af et bestemt forurenende stof, en gruppe af forurenende stoffer eller en forureningsindikator i grundvand, som ikke bør overskrides af hensyn til beskyttelsen af menneskers sundhed og miljøet.
 12) Tærskelværdi: Et kvalitetskrav for grundvand, som er fastsat i medfør af § 11.
 13) Væsentlig og vedvarende opadgående tendens: Statistisk signifikant og miljømæssigt betydende stigning i koncentrationen af et forurenende stof, en gruppe af forurenende stoffer eller en forureningsindikator i grundvandet, der kræver, at tendensen vender, jf. bilag 4.
 14) Baggrundskoncentration: Den koncentration af et stof eller værdien af en indikator i en grundvandsforekomst, der svarer til ingen, eller kun ubetydelige, menneskeskabte forandringer af uforstyrrede forhold.
 15) Kvantitativ tilstand: Et udtryk for, i hvilken grad en grundvandsforekomst er berørt af direkte eller indirekte indvinding.
 16) Basislinje-koncentration: Den gennemsnitlige værdi i det mindste målt i løbet af referenceårene 2007 og 2008 på grundlag af de overvågningsprogrammer for grundvandsforekomster, der er indført i henhold til miljømålslovens § 22, eller, for så vidt angår stoffer, der er identificeret efter disse referenceår, i løbet af den første periode, for hvilken der foreligger en repræsentativ periode med overvågningsdata.
 17) Kvantifikationsgrænse: Den definition af kvantifikationsgrænse LQ, som fremgår af bilag 1 til bekendtgørelse om kvalitetskrav til miljømålinger.
Kapitel 2 Generelle bestemmelser § 3. Naturstyrelsen opretter overvågningssystemer med det formål at vurdere værdierne for de biologiske kvalitetselementer, der er specificeret for hver kategori overfladevand eller for stærkt modificerede og kunstige overfladevandområder, jf. § 15 i loven.
Ved anvendelse af den nedenfor anførte procedure på stærkt modificerede eller kunstige vandområder, opfattes udtrykket »økologisk tilstand« som »økologisk potentiale«.
Disse systemer kan anvende særlige arter eller grupper af arter, der er repræsentative for kvalitetselementet som helhed.
Stk. 2. For hver kategori overfladevand inddeler Naturstyrelsen skalaen for den økologiske kvalitetsratio i dets overvågningssystem i fem klasser gående fra høj til dårlig økologisk tilstand, som defineret i bilag 2 A-F, idet hver af grænselinjerne mellem klasserne tildeles en talværdi.
Værdien for grænselinjen mellem klasserne høj og god tilstand og værdien for grænselinjen mellem god og moderat tilstand fastsættes ved den interkalibrering af grænselinjerne, der skal foretages som defineret i stk. 3.
Stk. 3. Naturstyrelsen skal ved sammenligning af resultaterne af overvågningssystemet i § 7 med andre EU-medlemslandes resultater af deres overvågningssystemer anvende overvågningssystemet i § 7 på de lokaliteter, der indgår i EU-Kommissionens register over lokaliteter, der udgør et interkalibreringsnetværk, og som både befinder sig i økoregionen og er af samme type overfladevand.
Resultaterne af denne anvendelse benyttes til fastsættelse af talværdierne i bilag 5 for de relevante grænselinjer mellem klasserne i overvågningssystemet.
Arbejdet indgår i EU-fællesskabets og Kommissionens interkalibreringsarbejde.
 Stk. 4. Naturstyrelsen fastsætter værdier for miljømål for overfladevandområder for de kvalitetselementer, der fremgår af bilag 1 og efter de parametre, der er angivet i bilag 5.
 Stk. 5. Naturstyrelsen fastsætter værdier for miljømål for grundvandsforekomster for de elementer, der fremgår af bilag 3.
Stk. 6. Ved fastsættelse af referencetilstand for overfladevandområder anvendes metoderne i bilag 6, og 1) for vandløb indgår de definitioner, der fremgår af bilag 2 A-B, 2) for søer indgår de definitioner, der fremgår af bilag 2A og 2C, 3) for overgangsvande indgår de definitioner, der fremgår af bilag 2A og 2D, 4) for kystvande indgår de definitioner, der fremgår af bilag 2A og 2E, og 5) for stærkt modificerede eller kunstige overfladevandområder indgår de definitioner, der fremgår af bilag 2A og 2F.
 Stk. 7. Fastsættelsen af værdier efter stk. 3 og referencetilstand efter stk. 6 skal ske i overensstemmelse med typeinddelingen af overfladevandområder efter § 2, stk. 2, i bekendtgørelse om basisanalyser.
Stk. 8. I forbindelse med interkalibreringen skal Naturstyrelsen i samarbejde med EU-Kommissionen og de øvrige medlemsstater deltage i informationsudveksling, der skal føre til identifikation af en række lokaliteter i hver økoregion i Fællesskabet; disse lokaliteter skal udgøre et interkalibreringsnetværk.
Netværket skal bestå af lokaliteter udvalgt blandt en række overfladevandområdetyper, der findes inden for hver økoregion.
For hver udvalgt type overfladevandområde skal netværket bestå af mindst to lokaliteter svarende til grænselinjen mellem de normgivende definitioner af høj og god tilstand og mindst to lokaliteter svarende til grænselinjen mellem de normgivende definitioner af god og moderat tilstand.
Lokaliteterne udvælges ved ekspertvurderinger på grundlag af fælles inspektioner og anden til rådighed værende information.
 Stk. 9. Resultaterne af interkalibreringsarbejdet og de værdier, der fastsættes for klassifikationerne i medlemsstaternes overvågningssystemer, offentliggøres af Kommissionen inden seks måneder efter afslutningen af interkalibreringen.
 § 4. Fastsættelsen af mindre strenge miljømål skal for overfladevandområder ske som moderat, ringe eller dårlig tilstand i henhold til bilag 2 A-E og for kunstige og stærkt modificerede overfladevandområder som moderat, ringe eller dårlig økologisk potentiale i henhold til bilag 2 A og F.
 Stk. 2. Fastsættelse af mindre strenge miljømål skal for grundvandsforekomster ske som ringe tilstand i henhold til bilag 3.
 § 5. Naturstyrelsen skal ved vurdering af om miljømål for overfladevandområder er opfyldt, sammenholde resultaterne af overvågningsprogrammerne i medfør af bekendtgørelse om overvågning af overfladevand, grundvand, beskyttede områder og om naturovervågning i internationale naturbeskyttelsesområder mv. med definitionerne i bilag 1, de normative definitioner i bilag 2 A-F, parametrene i bilag 5, og vandplanen og efter fremgangsmåden i bilag 7.
 Stk. 2. Naturstyrelsen skal ved vurdering af, om miljømål for grundvandsforekomster er opfyldt, sammenholde resultaterne af karakteriseringen efter § 4, stk. 2, i bekendtgørelse om basisanalyser samt resultaterne i overvågningsprogrammerne efter § 1, stk. 2, i bekendtgørelse om overvågning af overfladevand, grundvand, beskyttede områder og om naturovervågning i internationale naturbeskyttelsesområder mv. med definitioner og parametre i bilag 3.
 § 6. Hvis indholdet af den fysisk-kemiske eller kemiske målestørrelse i en given prøve ligger under kvantifikationsgrænsen, anvendes den halve kvantifikationsgrænse som måleresultat ved beregningen af middelværdier.
 Stk. 2. Hvis den beregnede middelværdi af måleresultaterne, jf. stk. 1, bliver lavere end kvantifikationsgrænsen, betegnes værdien som »under kvantifikationsgrænsen«.
Stk. 3. Stykke 1 finder ikke anvendelse på målestørrelser, der består af summen af en given gruppe af fysisk-kemiske parametre eller kemiske målestørrelser, herunder deres metabolitter og nedbrydnings- og reaktionsprodukter.
I disse tilfælde sættes resultater, der er mindre end de enkelte stoffers kvantifikationsgrænse, til 0.
Kapitel 3 Klassifikation af tilstanden for overfladevandområder § 7. Naturstyrelsen skal ved klassifikationen af økologisk tilstand anvende definitionerne i bilag 1 (tabel 1-4), fremgangsmåden i bilag 7, princippet i bilag 11, afsnit 1, metoderne i bilag 6, værdierne i bilag 5 og den gældende vandplan.
 Stk. 2. For vandområder, der ikke er fastsat værdier for i bilag 5, tabel 1.1-1.3, skal disse tabeller anvendes på baggrund af principperne i bilag 5, pkt. 1.4-1.5.
 Stk. 3. For et overfladevandområde, der ikke opfylder kravene til god økologisk tilstand som følge af påvirkningerne af et eller flere stoffer omfattet af del B i bilag 2 til bekendtgørelse om fastlæggelse af miljømål for vandløb, søer, overgangsvande, kystvande og grundvand, konkrete afgørelser udstedt i henhold til § 10 og § 11 i bekendtgørelse om krav til udledning af forurenende stoffer til vandløb, søer eller havet, eller den gældende vandplan, skal en klassifikation i moderat, ringe eller dårlig økologisk tilstand ske på baggrund af stoffernes påvirkning af de biologiske kvalitetselementer.
 Stk. 4. Den kemiske tilstand i et overfladevandområde henføres til klasserne god kemisk tilstand eller ikke-god kemisk tilstand.
Kapitel 4 Klassifikation af tilstanden for kunstige og stærkt modificerede overfladevandområder § 8. For stærkt modificerede eller kunstige overfladevandområder, jf. miljømålslovens § 15, anvendes udtrykket »økologisk potentiale i stedet for »økologisk tilstand«.
 Stk. 2. Naturstyrelsen skal ved klassifikation af økologisk potentiale anvende definitionerne i bilag 1, fremgangsmåden i bilag 7, princippet i bilag 11, afsnit 1, metoderne i bilag 6 og værdierne for parametre fastsat i den gældende vandplan.
 Stk. 3. For et kunstigt eller stærkt modificeret overfladevandområde, der ikke opfylder kravene til godt økologisk potentiale som følge af påvirkningerne af et eller flere stoffer omfattet af del B i bilag 2 til bekendtgørelse om fastlæggelse af miljømål for vandløb, søer, overgangsvande, kystvande og grundvand, konkrete afgørelser udstedt i henhold til § 10 og § 11 i bekendtgørelse om krav til udledning af forurenende stoffer til vandløb, søer eller havet, eller den gældende vandplan, skal en klassifikation i moderat, ringe eller dårligt økologisk potentiale ske på baggrund af stoffernes påvirkning af de biologiske kvalitetselementer.
 Stk. 4. Den kemiske tilstand i kunstige og stærkt modificerede overfladevandområder henføres til klasserne god kemisk tilstand eller ikke god kemisk tilstand, jf. § 2, stk. 1, nr. 6 og 7.
Kapitel 5 Klassifikation af kvantitativ og kemisk tilstand for grundvandsforekomster § 9. Naturstyrelsen skal ved klassifikation af kvantitativ tilstand for en grundvandsforekomst eller en gruppe af grundvandsforekomster anvende definitionerne i bilag 3, tabel 1.
 Stk. 2. De resultater, som overvågningsnettet i medfør af bekendtgørelse om overvågning af overfladevand, grundvand, beskyttede områder og om naturovervågning i internationale naturbeskyttelsesområder mv., giver for en grundvandsforekomst eller en gruppe af grundvandsforekomster, benyttes til at vurdere den kvantitative tilstand for grundvandsforekomsten eller gruppen af grundvandsforekomster.
 § 10. Naturstyrelsen skal ved klassifikation af kemisk tilstand for en grundvandsforekomst eller en gruppe af grundvandsforekomster anvende definitionerne i bilag 3, tabel 2.
Stk. 2. Ved vurderingen af grundvandets kemiske tilstand aggregeres data fra de enkelte overvågningspunkter i en grundvandsforekomst for grundvandsforekomsten som helhed.
God kemisk tilstand for en grundvandsforekomst forudsætter, at middelværdien af resultaterne fra hvert overvågningspunkt i grundvandsforekomsten eller gruppen af grundvandsforekomster beregnes, og at disse middelværdier anvendes til at vise overensstemmelse med god kemisk tilstand for grundvand.
 § 11. Naturstyrelsen skal ved vurdering af den kemiske tilstand for en grundvandsforekomst eller en gruppe af grundvandsforekomster anvende de kvalitetskrav for nitrat og pesticider, som fremgår af bilag 8 og de tærskelværdier, som fastsættes i overensstemmelse med bilag 9.
 Stk. 2. Naturstyrelsen fastsætter tærskelværdier for de forurenende stoffer, grupper af forurenende stoffer og forureningsindikatorer, hvor det er fastslået, at de bidrager til karakteriseringen af grundvandsforekomster eller grupper af grundvandsforekomster, som er truet, idet der mindst skal tages hensyn til forurenende stoffer og indikatorer i bilag 9, tabel 1.
Stk. 3. Naturstyrelsen fastsætter tærskelværdier på nationalt niveau for et vanddistrikt eller for en grundvandsforekomst eller en gruppe af grundvandsforekomster.
Listen over tærskelværdier indgår i vandplanen.
 Stk. 4. Naturstyrelsen fastsætter tærskelværdierne i overensstemmelse med bilag 9, idet der navnlig tages hensyn til grundvandsforekomstens indvirkninger på og indbyrdes forbindelse med tilknyttede overfladeområder og terrestriske økosystemer og vådområder, der er direkte afhængige af den, og der skal bl.a. tages humantoksikologisk og økotoksikologisk viden i betragtning.
Stk. 5. Listen over tærskelværdier ændres hver gang nye oplysninger om forurenende stoffer, grupper af forurenende stoffer eller forureningsindikatorer viser, at der bør fastsættes en tærskelværdi for et yderligere stof, at en eksisterende tærskelværdi bør ændres eller at en tærskelværdi, der tidligere er slettet af listen, skal genoptages på den for at beskytte menneskers sundhed og miljøet.
Tærskelværdier kan slettes af listen, når den pågældende grundvandsforekomst ikke længere er udsat for risiko fra tilsvarende forurenende stoffer, grupper af forurenende stoffer eller forureningsindikatorer.
§ 12. En grundvandsforekomst eller en gruppe af grundvandsforekomster anses for at have god kemisk tilstand, når 1) den relevante overvågning viser, at betingelserne i bilag 3, tabel 2, er opfyldt, 2) kvalitetskravene for grundvand, som er anført i bilag 8, og de relevante tærskelværdier, der er udarbejdet i medfør af § 11 og bilag 9, ikke overskrides i nogen af overvågningspunkterne i denne grundvandsforekomst eller gruppe af grundvandsforekomster, eller 3) kvalitetskravene for grundvand eller tærskelværdien overskrides i et eller flere overvågningspunkter, men en relevant undersøgelse i overensstemmelse med bilag 10 bekræfter, at a) det på grundlag af den vurdering, der er omhandlet i bilag 10, 3. afsnit, kan fastslås, at koncentrationerne af forurenende stoffer, der overskrider kvalitetskravene for grundvand eller tærskelværdierne, ikke anses for at udgøre en væsentlig miljørisiko, idet der i relevant omfang tages hensyn til omfanget af den grundvandsforekomst, der berøres, b) de øvrige betingelser for god kemisk tilstand for grundvand, som anført i bilag 3, tabel 2, er opfyldt, jf. bilag 10, 4. afsnit, c) for grundvand udpeget til drikkevandsforekomster, jf. miljømålslovens § 8, opfyldes kriterierne i miljømålslovens § 13 i overensstemmelse med bilag 10, 4. afsnit, eller d) grundvandsforekomsten eller nogle af forekomsterne i gruppen af grundvandsforekomster ikke er så forurenende, at menneskers mulighed for at anvende dem er blevet væsentligt forringet.
Kapitel 6 Udviklingstendenser for grundvand § 13. Naturstyrelsen skal ved fastlæggelse af udgangspunkt, identifikation og vending af væsentlige og vedvarende opadgående tendenser i koncentrationerne af forurenende stoffer, grupper af forurenende stoffer og forureningsindikatorer i grundvandsforekomster eller grupper af grundvandsforekomster anvende reglerne i bilag 4.
Kapitel 7 Præsentation af tilstandsklassifikationen af overfladevandområder og grundvandsforekomster § 14. Naturstyrelsen skal udarbejde kort over tilstandsklassifikationen af de forskellige vandforekomster, jf. bekendtgørelse om basisanalyser.
 Stk. 2. Kort over tilstandsklassifikationen af overfladevandområder udarbejdes efter reglerne i bilag 11, og kort over tilstandsklassifikationen af grundvandsforekomster udarbejdes efter reglerne i bilag 12.
Kapitel 8 Ikrafttrædelse § 15. Bekendtgørelsen træder i kraft den 1. januar 2016.
 Stk. 2. Bekendtgørelse nr. 1433 af 6. december 2009 om fastsættelse af miljømål for vandløb, søer, kystvande, overgangsvande og grundvand ophæves.
Naturstyrelsen, den 16. december 2015 Oluf Engberg / Anne-Marie Vægter Rasmussen Bilag 1 Biologiske kvalitetselementer Tabel 1: Kvalitetselementer til klassifikation af økologisk tilstand for vandløb, jf. § 3, § 5, § 7 og § 8.
 Tabel 2: Kvalitetselementer til klassifikation af økologisk tilstand for søer, jf. § 3, § 5 § 7 og § 8.
 Tabel 3: Kvalitetselementer til klassifikation af økologisk tilstand for overgangsvande, jf. § 3, § 5, § 7 og § 8.
 Tabel 4: Kvalitetselementer til klassifikation af økologisk tilstand for kystvande, jf. § 3, § 5, § 7 og § 8.
 Tabel 5: Kvalitetselementer til klassifikation af økologisk potentiale for kunstige og stærkt modificerede overfladevandsområder, jf. § 3, § 5, § 7 og § 8.
Bilag 2 Definitioner af klassifikationer af økologisk tilstand, jf. § 2, stk. 1, nr. 2-5, § 3, stk. 6, § 4, stk. 1 og § 5, stk. 1.
 Bilag 2. A.
Generel definition for vandløb, søer, overgangsvande og kystvande Følgende tekst giver en generel definition af økologisk kvalitet.
De ved klassificeringen anvendte værdier for kvalitetselementerne for den økologiske tilstand for hver kategori overfladevand er anført i bilag 2 B  2 F.
Bilag 2. B Definitioner af høj, god og moderat økologisk tilstand i vandløb, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Biologiske kvalitetselementer Definitioner af høj, god og moderat økologisk tilstand i vandløb, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Biologiske kvalitetselementer Definitioner af høj, god og moderat økologisk tilstand i vandløb, jf. § 2, stk. 1, nr. 3-4, § 3, stk. 6, § 4, stk. 1 og § 5. stk. 1.
Hydromorfologiske kvalitetselementer Definitioner af høj, god og moderat økologisk tilstand i vandløb, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Fysisk-kemiske kvalitetselementer1 Bilag 2. C Bilag 2. C Definitioner af høj, god og moderat økologisk tilstand i søer, jf. § 2, stk. 1, nr.3-4, § 3, stk. 6, § 4, stk. 1 og § 5, stk. 1.
Biologiske kvalitetselementer Definitioner af høj, god og moderat økologisk tilstand i søer, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Biologiske kvalitetselementer Definitioner af høj, god og moderat økologisk tilstand i søer, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Biologiske kvalitetselementer Hydromorfologiske kvalitetselementer Definitioner af høj, god og moderat økologisk tilstand i søer, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Fysisk-kemiske kvalitetselementer2 Bilag 2. D Definitioner af høj, god og moderat miljøtilstand i overgangsvande, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Biologiske kvalitetselementer Definitioner af høj, god og moderat miljøtilstand i overgangsvande, jf. § 2, stk. 1, nr. 3-4 § 3, stk. 6, § 4, stk. 1 og § 5, stk. 1.
Biologiske kvalitetselementer Definitioner af høj, god og moderat miljøtilstand i overgangsvande, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Hydromorfologiske kvalitetselementer Definitioner af høj, god og moderat miljøtilstand i overgangsvande, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Fysisk-kemiske kvalitetselementer3 Bilag 2. E Definitioner af høj, god og moderat økologisk tilstand i kystvande, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Biologiske kvalitetselementer Definitioner af høj, god og moderat økologisk tilstand i kystvande, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Biologiske kvalitetselementer Hydromorfologiske kvalitetselementer Definitioner af høj, god og moderat økologisk tilstand i kystvande, jf. § 2, stk. 1, nr. 3-4, § 3, stk. 6, § 4, stk. 1 og § 5, stk. 1.
Fysisk-kemiske kvalitetselementer4 Bilag 2. F Definitioner af maksimalt, godt og moderat økologisk potentiale for stærkt modificerede eller kunstige overfladevandområder, jf. § 2, stk. 1, nr. 5, § 3, stk. 6, § 4, stk. 1 og § 5, stk. 1.
 Definitioner af maksimalt, godt og moderat økologisk potentiale for stærkt modificerede eller kunstige overfladevandområder, jf. § 2, stk. 1, nr. 5, § 3, stk. 6, § 4, stk. 1 og § 5, stk. 1.
Bilag 3 Grundvandets kvantitative og kemiske tilstand Overskrift til formateret tekst Grundvands kvantitative tilstand, jf. § 2, stk. 1, nr. 9, § 3, stk. 5 og § 9.
 Parameter for klassificering af kvantitativ tilstand:
 Ændringer af grundvandsstanden Tabel 1. Definition af god kvantitativ tilstand for grundvand Grundvands kemiske tilstand, jf. § 2, stk. 1, nr. 10, § 3, stk. 5, § 10, § 12, stk. 1, nr. 1 og nr. 3, litra b Parametre for klassificering af grundvands kemiske tilstand:
 Ledningsevne  Koncentrationer af forurenende stoffer Tabel 2. Definition af god kemisk tilstand for grundvand Bilag 4 Identifikation af væsentlige og vedvarende opadgående tendenser, jf. § 13 Overskrift til formateret tekst Eventuelle væsentlige og vedvarende opadgående tendenser i koncentrationerne af forurenende stoffer, grupper af forurenende stoffer og forureningsindikatorer i grundvandsforekomster eller grupper af grundvandsforekomster, der anses for at være truet, skal identificeres.
Denne identifikation foretages første gang i 2009, hvis det er muligt, og under hensyn til de eksisterende data, i forbindelse med rapporten om identifikation af tendenser som led i den første vandplan, jf. § 3 og § 4 i miljømålsloven, og mindst hver 6. år derefter.
 Data fra kontrolovervågning og operationel overvågning benyttes til at bestemme væsentlige og vedvarende opadgående tendenser til stigende koncentrationer af forurenende stoffer og ændringer i sådanne tendenser.
 Ved identifikation af væsentlige og vedvarende opadgående tendenser i koncentrationerne af stoffer, som både forekommer naturligt og som følge af menneskelige aktiviteter, tages der hensyn til basislinje-koncentrationerne og de foreliggende data, der er indsamlet før overvågningsprogrammets start, med henblik på at rapportere om identifikationen af tendenser som led i den første vandplan, jf. miljømålslovens § 3 og § 4.
 Identifikationen baseres på en statistisk metode, f.eks. regressionsanalyse, med henblik på tendensanalyse i tidsserier i de enkelte overvågningspunkter.
 For at undgå skævheder i identifikationen af tendenser, skal alle målinger under kvantificeringsgrænsen fastsættes til halvdelen af værdien af den højeste kvantificeringsgrænse, der forekommer i tidsserierne undtagen for det samlede pesticidindhold.
Udgangspunktet for beregningen af udviklingstendenser baseres på et basisår eller en basisperiode.
Beregningen foretages for en grundvandsforekomst eller, når det er relevant,en gruppe af grundvandsforekomster. Ændringer i en udviklingstendens skal påvises statistisk, og identifikationens pålidelighedsgrad skal anføres.
 Udgangspunktet for at vende tendensen skal fastlægges i overensstemmelse med nedenstående regler.
Udgangspunktet for at gennemføre foranstaltninger til at vende væsentlige og vedvarende opadgående tendenser foreligger, når koncentrationen af det forurenende stof når op på 75 % af parameterværdierne for grundvandskvalitetskravene og af tærskelværdierne, medmindre  der kræves et tidligere udgangspunkt, således at foranstaltninger til at vende tendensen kan forebygge eventuelle miljømæssigt væsentlige forringelser af grundvandskvaliteten på den mest omkostningseffektive måde eller i det mindste så vidt muligt begrænse dem,  et andet udgangspunkt er berettiget, hvis det på grundlag af detektionsgrænsen ikke er muligt at fastslå, at der er tale om en tendens svarende til 75 % af parameterværdi, eller  tendensens stigningstakt og muligheden for at vende den betyder, at et senere udgangspunkt for foranstaltninger til at vende tendensen fortsat vil gøre det muligt at forebygge eventuelle miljømæssigt væsentlige forringelser af grundvandskvaliteten på den mest omkostningseffektive måde eller i det mindste så vidt muligt begrænse dem.
Et sådant senere udgangspunkt må ikke føre til forsinkelser i overholdelsen af fristen for miljømålene.
 Udgangspunktet for gennemførelse af foranstaltninger til at vende væsentlige og vedvarende opadgående tendenser koordineres med foranstaltninger i medfør af Rådets direktiv 91/676/EØF af 12. december 1991 om beskyttelse af vand mod forurening forårsaget af nitrater, der stammer fra landbruget.
 Vending af tendenser skal påvises under hensyntagen til relevante bestemmelser i den gældende bekendtgørelse om overvågning for overfladevand, grundvand, beskyttede områder og om naturovervågning i internationale naturbeskyttelsesområder mv.
 Så snart et udgangspunkt er blevet fastlagt for en grundvandsforekomst, der er karakteriseret som truet, kan det ikke ændres i løbet af perioden for vandplanen, jf. miljømålslovens § 3 og § 4.
 I overensstemmelse med ovenstående regler vendes tendenser, som udgør en væsentlig risiko for skade på vandøkosystemers eller terrestriske økosystemers kvalitet, menneskers sundhed eller legitim nuværende eller potentiel anvendelse af vandmiljøet, på grundlag af indsatsprogrammet, jf. miljømålslovens § 23, § 24 og § 25, med henblik på en progressiv reduktion af forureningen af grundvandet og en forebyggelse af forringelser af grundvandet.
 Udgangspunktet for at vende tendensen fastlægges i overensstemmelse med ovenstående regler som en procentdel af det fastsatte grundvandskvalitetskrav og af de fastsatte tærskelværdier.
 Hvor det er nødvendigt for at vurdere virkningen af eksisterende forureningsfaner i grundvandsforekomster, og især af de faner, som skyldes punktkilder og forurenende områder, som kan gøre det vanskeligt at nå målene i medfør af miljømålsloven, foretages yderligere tendensvurderinger af identificerede forurenende stoffer for at kontrollere, at faner fra forurenende områder ikke breder sig, ikke forringer den kemiske tilstand af grundvandsforekomsten eller gruppen af grundvandsforekomster og ikke udgør en risiko for menneskers sundhed og for miljøet.
Bilag 5 Klassifikationssystemer og klassegrænser for miljømål i overfladevandområder, jf. § 3, stk. 4, § 5, stk. 1 og § 7 Overskrift til formateret tekst 1.1 Vandløb:
Biologisk kvalitetselement: Bentisk invertebratfauna Parameter: Dansk Vandløbsfaunaindeks (DVFI) er en parameter, der indikerer sammensætning af faunaelementer, tæthed af udvalgte faunaelementer, forholdet mellem miljøfølsomme og ikke-miljøfølsomme faunaelementer og diversitetsniveau.
 Tabel 1:
 a) Økologiske kvalitetsratioer og DVFI-værdier for det interkalibrerede nationale klassifikationssystem.
 b) Blødbundsvandløb er mindre og naturligt vandløb, der på den overvejende del af sin længde har et naturligt ringe fald (< 0.1 - 0,5 afhængig af vandløbsstørrelsen), ringe vandhastighed, og hvor bundsubstratet naturligt er blødt og overvejende organisk.
Fysisk-kemiske kvalitetselementer: Specifikke forurenende stoffer Parameter: Miljøkvalitetskrav Miljøkvalitetskrav er fastsat i den gældende vandplan for det konkrete vandområde, i del B i bilag 2 til bekendtgørelse om fastlæggelse af miljømål for vandløb, søer, overgangsvande, kystvande og grundvand og konkrete afgørelser udstedt i henhold til § 10 og § 11 i bekendtgørelse om krav til udledning af forurenende stoffer til vandløb, søer eller havet.
 1.2 Søer:
Biologiske kvalitetselementer: Fytoplankton Parameter: Klorofyl a, parameter der indikerer biomasse.
 Nedenstående tal i tabel 2 henviser til vækstsæsonens gennemsnitsværdier.
 Tabel 2:
 a) Gælder også søer med middeldybde > 15 m.
 b) Økologiske kvalitetsratioer og klorofylkkoncentrationer for det interkalibrerede nationale klassifikationssystem.
Fysisk-kemiske kvalitetselementer: Specifikke forurenende stoffer Parameter: Miljøkvalitetskrav Miljøkvalitetskrav er fastsat i den gældende vandplan for det konkrete vandområde, i del B i bilag 2 til bekendtgørelse om fastlæggelse af miljømål for vandløb, søer, overgangsvande, kystvande og grundvand og konkrete afgørelser udstedt i henhold til § 10 og § 11 i bekendtgørelse om krav til udledning af forurenende stoffer til vandløb, søer eller havet.
 1.3 Kystvande:
Biologiske kvalitetselementer: Fytoplankton Parameter: klorofyl a, parameter der indikerer biomasse Tabel 3a a) Økologiske kvalitetsratioer og klorofylkoncentrationer for det interkalibrerede nationale klassifikationssystem.
Biologisk kvalitetselement: Makroalger og angiospermer Parameter: Ålegræs dybdegrænse, hovedudbredelse, parameter der indikerer dækningsgrad og tæthed Tabel 3b a) Økologiske kvalitetsratioer og ålegræs  dybdegrænser for det interkalibrerede nationale klassifikationssystem.
Biologisk kvalitetselement: Bentisk invertebratfauna Parameter: Dansk indeks for marin bundfauna på blød bund (DKI), parameter der indikerer diversitet, tæthed og følsomhed for invertebratarter Tabel 3c b) Økologiske kvalitetsratioer og DKI-værdier for det interkalibrerede nationale klassifikationssystem.
Fysisk-kemiske kvalitetselementer: Specifikke forurenende stoffer Parameter: Miljøkvalitetskrav Miljøkvalitetskrav er fastsat i den gældende vandplan for det konkrete vandområde, i del B i bilag 2 til bekendtgørelse om fastlæggelse af miljømål for vandløb, søer, overgangsvande, kystvande og grundvand og konkrete afgørelser udstedt i henhold til § 10 og § 11 i bekendtgørelse om krav til udledning af forurenende stoffer til vandløb, søer eller havet.
1.4 Overfladevandområder, hvor typeområdet ikke indgår i tabellerne i afsnit 1.1  1.3 Biologiske kvalitetselementer Ved fastlæggelsen af klassegrænserne for disse typeområder, der indgår i bekendtgørelse om basisanalyser, skal resultaterne i tabellerne i afsnit 1.1-1.3 inddrages under følgende overvejelser:
 1) En vurdering af, hvorvidt forskellen i de berørte vandområders karakteristik betyder, at anvendelsen af grænserne angivet i tabellerne i afsnit 1.1-1.3 ikke vil være konsistent med de relevante beskrivelser af økologisk tilstandsklassifikation, der fremgår af bilag 2 A-E.
 2) Ved fastlæggelse af grænseværdier, som er forskellige fra grænseværdierne i tabellerne i afsnit 1.1-1.3, skal det sikres, at værdierne repræsenterer samme beskyttelsesniveau i forhold til den menneskelige påvirkning, som repræsenteres af værdierne i tabellerne i afsnit 1.1-1.3.
Fysisk-kemiske kvalitetselementer: Specifikke forurenende stoffer Parameter: Miljøkvalitetskrav Miljøkvalitetskrav er fastsat i den gældende vandplan for det konkrete vandområde, i del B i bilag 2 til bekendtgørelse om fastlæggelse af miljømål for vandløb, søer, overgangsvande, kystvande og grundvand og konkrete afgørelser udstedt i henhold til § 10 og § 11 i bekendtgørelse om krav til udledning af forurenende stoffer til vandløb, søer eller havet.
1.5 Kvalitetselementer, der ikke er medtaget i tabellerne i afsnit 1.1-1.3 For typeområder angivet i tabellerne i afsnit 1.1-1.3, hvor der for et kvalitetselement ikke er angivet grænser, skal referenceværdierne og høj/god- og god/moderat-grænserne for det pågældende kvalitetselement fastlægges i overensstemmelse med bilag 2 A-E, og værdierne skal repræsentere samme beskyttelsesniveau i forhold til den menneskelige påvirkning, som repræsenteres af værdierne i tabellerne i afsnit 1.1-1.3.
1.6 Revurdering og ændring af klassifikationsmetode De oplysninger, der bliver tilgængelige i forbindelse med gennemførelsen af overvågningsprogrammerne i henhold til miljømålslovens § 22 og den gennemgang og ajourføring af vanddistrikternes karakteristika, der er fastlagt i miljømålslovens § 5 og § 6, kan give ny viden, som kan medføre, at klassifikationssystemerne tilpasses det videnskabelige og tekniske fremskridt.
 Såfremt en forudsætning for en klassifikationsmetode, der er anvendt til fastlæggelse af værdierne for klassegrænser, ændres væsentligt, kan metoden ændres, såfremt de nye referenceværdier og høj/god- og god/moderat-grænserne for de berørte typeområder fortsat er i overensstemmelse med definitionerne i bilag 2 A-E, og værdierne repræsenterer samme beskyttelsesniveau i forhold til den menneskelige påvirkning, som repræsenteres af værdierne i tabellerne i afsnit 1.1-1.3.
Bilag 6 Fastlæggelse af typespecifikke referenceforhold for overfladevandområder, jf. § 3, stk. 3.
Overskrift til formateret tekst Bilag 7 De biologiske overvågningsresultaters sammenlignelighed, jf. § 5, stk. 1, § 7, stk. 1 og § 8, stk. 1 Overskrift til formateret tekst Resultaterne af tilstandsvurderingen udtrykkes som økologiske kvalitetsratioer (EQR) med henblik på klassifikation af økologisk tilstand for biologiske kvalitetselementer.
Disse ratioer repræsenterer forholdet mellem værdierne for de biologiske parametre, der er observeret for et givent overfladevandområde, og værdierne for disse parametre under de referenceforhold, der gælder for det pågældende område.
 Ratioen udtrykkes som en talværdi mellem nul og én, således at en høj økologisk tilstand repræsenteres af værdier tæt på én og en dårlig økologisk tilstand af værdier tæt på nul.
 For biologiske parametre hvor referenceværdien er den laveste udtrykkes den økologiske kvalitetsratio ved:
 EQR = Referenceværdi/observeret værdi (eller grænseværdi mellem tilstandsklasser).
 For biologiske parametre hvor referenceværdien er den højeste udtrykkes den økologiske kvalitetsratio ved:
 EQR = Observeret værdi (eller grænseværdi mellem tilstandsklasser)/ Referenceværdi.
Bilag 8 Kvalitetskrav for grundvand, jf. § 11, stk. 1 og § 12 stk. 1, nr. 2 Overskrift til formateret tekst Kvalitetskrav for grundvand Ved »pesticider« forstås plantebeskyttelsesmidler og biocidmidler som defineret i bilag 1, pkt. 1 og 2 i bekendtgørelse om bekæmpelsesmidler.
 Ved »i alt« forstås summen af alle individuelle pesticider, som påvises og kvantificeres under overvågningsproceduren, herunder relevante omdannelses-, nedbrydnings- og reaktionsprodukter.
 Resultaterne af anvendelse af kvalitetskrav for pesticider foregriber ikke resultaterne af de risikovurderingsprocedurer, som kræves i § 35, stk. 3, i lov om kemiske stoffer og produkter.
Hvis det for en given grundvandsforekomst skønnes, at grundvandskvalitetskravene vil kunne medføre, at miljømålene for tilknyttet overfladevand i henhold til miljømålslovens § 12 ikke opfyldes, eller at der sker en væsentlig forringelse af sådanne forekomsters økologiske eller kemiske kvalitet eller en væsentlig beskadigelse af terrestriske økosystemer, som er direkte afhængige af grundvandsforekomsten, fastsættes der strengere tærskelværdier i overensstemmelse med § 11 og bilag 9 i denne bekendtgørelse.
De nødvendige programmer og foranstaltninger for en sådan tærskelværdi finder også anvendelse på aktiviteter omfattet af direktivet (91/676/EØF).
Bilag 9 Fastsættelse af tærskelværdier for grundvandsforurenende stoffer og forureningsindikatorer, jf. § 11, stk. 1, 2 og 4, og § 12 stk. 1, nr. 2.
Overskrift til formateret tekst Retningslinier for fastsættelse af tærskelværdier Der fastsættes tærskelværdier for alle forurenende stoffer og forureningsindikatorer, der på baggrund af basisanalysen i henhold til miljømålslovens § 5 og § 6 karakteriserer grundvandsforekomster eller grupper af grundvandsforekomster som værende i fare for ikke at kunne opnå god kemisk grundvandstilstand.
 Hvis overvågningsresultaterne i et repræsentativt overvågningspunkt overskrider grænseværdierne, skal det af de fastsatte tærskelværdier fremgå, at der er risiko for, at en eller flere af forudsætningerne for god kemisk grundvandstilstand som omhandlet i § 12, stk. 1, nr. 3, litra b-d, ikke er opfyldt.
Fastsættelsen af tærskelværdier bør være baseret på  omfanget af vekselvirkningen mellem grundvand og tilknyttede vandøkosystemer og afhængige terrestriske økosystemer,  interferens med grundvandets faktiske eller potentielle legitime anvendelser eller funktioner,  alle forurenende stoffer, der karakteriserer grundvandsforekomster som truet, under hensyntagen til minimumslisten i tabel 1, og  hydrogeologiske karakteriska, herunder oplysninger om baggrundsværdier og vandbalance.
 Fastsættelsen af tærskelværdier bør også ske under hensyn til de forurenende stoffers oprindelse, deres mulige naturlige forekomst, deres toksikologi og dispersionstendens, deres persistens og bioakkumulationspotentiale.
 Ved forekomst af forhøjede baggrundskoncentrationer af stoffer, ioner eller indikationer af naturlige hydrogeologiske årsager, tages der ved fastsættelsen af tærskelværdier hensyn til disse baggrundskoncentrationer i den relevante grundvandsforekomst.
 Fastsættelse af tærskelværdier bør understøttes af en kontrolmekanisme for så vidt angår de indsamlede data, som baseres på en evaluering af datakvalitet, analytiske overvejelser og baggrundsniveauer for stoffer, der både kan forekomme naturligt og som følge af menneskelige aktiviteter.
 Tabel 1: Minimumsliste over forurenende stoffer og indikatorer for hvilke der skal overvejes at fastsætte tærskelværdier.
 a) Hvad angår saltkoncentrationer kan der fastsættes tærskelværdier for enten sulfat og chlorid eller ledningsevne.
Bilag 10 Procedure for vurdering af grundvandets kemiske tilstand, jf. § 12 stk. 1, nr. 3.
Overskrift til formateret tekst Vurderingsproceduren til bestemmelse af den kemiske tilstand af en grundvandsforekomst eller gruppe af grundvandsforekomster gennemføres for alle grundvandsforekomster eller grupper af grundvandsforekomster, der karakteriseres som truede og for hvert af de forurenende stoffer, som bidrager til, at den pågældende grundvandsforekomst eller gruppe af grundvandsforekomster karakteriseres således.
I forbindelse med de i § 12, stk. 1, nr. 3, omhandlede undersøgelser skal der tages hensyn til  oplysninger indsamlet som led i basisanalysen, jf. miljømålslovens § 6,  resultaterne af grundvandsovervågningen, jf. miljømålslovens § 22, og  alle andre relevante oplysninger, herunder en sammenligning mellem den årlige aritmetiske gennemsnitskoncentration af de pågældende forurenende stoffer i et overvågningspunkt og grundvandskvalitetskravene i bilag 8 og tærskelværdier, der er fastsat i medfør af § 11.
 Til undersøgelse af, om kravene til god kemisk grundvandstilstand som omhandlet i § 12, stk. 1, nr. 3, litra a og d, er opfyldt, foretages der, hvor det er relevant og muligt, og på grundlag af en passende aggregering af overvågningsresultaterne, eventuelt med udgangspunkt i skønnede koncentrationer baseret på en konceptuel model af grundvandsforekomsten eller gruppen af grundvandsforekomster, en vurdering af omfanget den del af grundvandsforekomsten, der har en årlig aritmetisk gennemsnitskoncentration af et forurenende stof, som ligger over grundvandskvalitetskravet eller en tærskelværdi.
Til undersøgelse af, om kravene til god kemisk grundvandstilstand som omhandlet i § 12, stk. 1, nr. 3, litra b og c, er opfyldt, skal der, hvor det er relevant og muligt, og på grundlag af relevante overvågningsresultater og en passende konceptuel model af grundvandsforekomsten, vurderes  påvirkningen fra forurenende stoffer i grundvandsforekomsten,  mængder og koncentrationer af forurenende stoffer, der overføres eller sandsynligvis bliver overført fra grundvandsforekomsten til de tilknyttede overfladevandområder eller direkte afhængige terrestriske økosystemer,  den skønnede påvirkning fra mængder og koncentrationer af forurenende stoffer, der overføres til de tilknyttede overfladevandområder og direkte afhængige terrestriske økosystemer,  omfanget af salt eller andre indtrængende stoffer i grundvandsforekomsten, og  den risiko, som de forurenende stoffer i grundvandsforekomsten udgør for kvaliteten af drikkevand, der indvindes eller tænkes indvundet fra grundvandsforekomsten.
Bilag 11 Udarbejdelse af kort over tilstandsklassifikation i overfladevandområder, jf. § 14.
Overskrift til formateret tekst 1.
 For de forskellige kategorier af overfladevandområder repræsenteres den økologiske tilstandsklassifikation ved den laveste af værdierne for de biologiske og fysisk-kemiske overvågningsresultater for de relevante kvalitetselementer klassificeret som angivet i første kolonne i tabel 1.
 2.
For de forskellige kategorier af overfladevandområder udarbejdes et kort for hvert vanddistrikt, der viser den økologiske tilstandsklassifikation.
Til brug for udarbejdelsen anvendes farvekoderne i tabel 1 og 2.
På kort angives også de overfladevandområder, hvor manglende opnåelse af god tilstand eller godt økologisk potentiale skyldes manglende overholdelse af et eller flere miljøkvalitetskrav for det pågældende område med hensyn til specifikke syntetiske og ikke-syntetiske forurenende stoffer.
Til brug for udarbejdelsen anvendes farvekoderne i tabel 3.
Der udarbejdes kort for overfladevandets kemiske tilstand i hvert vanddistrikt, der viser den kemiske tilstandsklassifikation for hvert overfladevandområde.
Til brug for udarbejdelsen anvendes farvekoderne i tabel 4.
Tabel 1 Tabel 2 Tabel 3 Tabel 4 Bilag 12 Udarbejdelse af kort over tilstandsklassifikation i grundvandsforekomster, jf. § 14.
Overskrift til formateret tekst Der udarbejdes, jf. miljømålslovens bilag 2, kort, der for hver grundvandsforekomst eller grupper af disse viser grundvandets kvantitative tilstandsklassifikation, og kort, der for hver grundvandsforekomst eller grupper af disse viser grundvandets kemiske tilstandsklassifikation.
Til brug for udarbejdelsen af kort anvendes farvekoderne i tabel 1.
På kort, der viser grundvandets kemiske tilstandsklassifikation, vises også  de grundvandsforekomster, som er udsat for en signifikant og vedvarende tendens til stigende koncentrationer af forurenende stoffer, der stammer fra menneskelig aktivitet, og ændringer i en udviklingstendens.
Til brug for visningen anvendes farvekoderne i tabel 2.
Desuden skal der, hvis det er relevant og muligt vises  de grundvandsforekomster, hvor grundvandskvalitetskravene og/eller  tærskelværdier overskrides.
De aktuelle forekomster angives med en prik efter farvekoden i tabel 2.
Tabel 1 Tabel 2 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2000/60/EF af 23. oktober 2000 om fastlæggelse af en ramme for Fællesskabets vandpolitiske foranstaltninger (vandrammedirektivet), EF-Tidende 2000, nr.
L 327, side 1, dele af Europa-Parlamentets og Rådets direktiv 2006/118/EF af 12. december 2006 om beskyttelse af grundvandet mod forurening og forringelse (grundvandsdirektivet), EU-Tidende 2006, nr.
L 372, side 19, og dele af Kommissionens beslutning af 30. oktober 2008 om fastsættelse i overensstemmelse med Europa-Parlamentets og Rådets direktiv 2000/60/EF af værdierne for klassifikationerne i medlemsstaternes overvågningssystemer som resultat af interkalibreringen EU-Tidende 2008, nr.
L 332, side 20, og dele af Kommissionens direktiv 2009/90/EF af 31. juli 2009 om tekniske specifikationer for kemisk analyse og kontrol af vandets tilstand som omhandlet i Europa-Parlamentets og Rådets direktiv 2000/60/EF, EU-Tidende 2009, nr.
L 201, side 36.
 1 Følgende forkortelser anvendes: bgn = baggrundsniveau, EQS = miljøkvalitetskrav.
 2 Følgende forkortelser anvendes: bgn = baggrundsniveau, EQS = miljøkvalitetskrav.
 3 Følgende forkortelser anvendes: bgn = baggrundsniveau, EQS = miljøkvalitetskrav.
 4 Følgende forkortelser anvendes: bgn = baggrundsniveau, EQS = miljøkvalitetskrav.
