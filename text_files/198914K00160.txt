Nr BTL 160 Betænkning over Forslag til lov om ændring af lov om indkøbsforeninger for  

 mindre jordbrugere   

 Nr L 160 1989-90, 1. samling Afgivet af Landbrugs- og Fiskeriudvalget Afgivet: 19900503 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
 Endvidere har udvalget modtaget skriftlig og mundtlig henvendelse fra  

 Danske Indkøbsforeninger.
 Der er af landbrugsministeren og af et mindretal stillet ændringsforslag,  

 hvorom henvises til de ledsagende bemærkninger.
 Landbrugsministeren har over for udvalget tilkendegivet, at han er  

 indstillet på, at:
- arealgrænsen og grundværdigrænsen, jf. den foreslåede affattelse af § 2,  

 litra b, ved bekendtgørelse fastsættes til henholdsvis 35 ha og 400.000 kr., - udlånsgrænsen pr. medlem, jf. den foreslåede affattelse af § 2, litra d,  

 og udlånsgrænsen for fællesindkøb, jf. den foreslåede affattelse af § 5, stk.  

 3, 1. pkt., ved bekendtgørelse fastsættes til henholdsvis 75.000 kr. og  

 750.000 kr.
Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 ministeren stillede ændringsforslag.
Flertallet stemmer desuden imod det af  

 mindretallet stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag.
Ændringsforslag Til § 1 Af landbrugsministeren, tiltrådt af udvalget:
 1) Som nyt nummer indsættes efter nr. 2:
 »01. § 2, litra c, affattes således:
»c.
Ethvert medlem skal tegne en garanti for foreningens  

 forpligtelser på mindst 200 kr. og højst 2.400 kr.«» Af et mindretal (FP):
 2) Nr. 6, 7 og 10 udgår.
 Af landbrugsministeren, tiltrådt af udvalget:
 3) Som nyt nummer indsættes efter nr. 11:
 »02. I § 7 indsættes som stk. 6 og 7:
 »Stk. 6. Landbrugsministeren kan fastsætte regler om, at  

 indkøbsforeningerne for mindre jordbrugere og samvirksomheden kan optage  

 andre lån end statslån, som kan anvendes til indkøb i overenstemmelse med  

 lovens formål.
Stk. 7. Som grundlag for lånoptagning efter stk. 6 kan  

 landbrugsministeren fastsætte nærmere regler om foreningernes virksomhed og  

 om fortrinsret for statslånet, herunder regler om foreningernes  

 reservefonde.«» Bemærkninger Til nr. 1 Med den foreslåede affattelse af lovens § 2, litra c, forhøjes den øverste  

 grænse for det enkelte medlems garantikapital fra 1.200 kr. til 2.400 kr.
En  

 forhøjelse af garantikapitalen vil betyde en forbedring af statens sikkerhed.  

 Ændringsforslaget skal ses i sammenhæng med den foreslåede ændring af § 7.  

 Når statens sikkerhed forbedres gennem tegning af større garantikapital, vil  

 mulighederne for, at foreningerne kan optage lån på det private lånemarked  

 med sikkerhed i foreningernes formue forbedres.
Til nr. 2 Forslagsstillerne kan ikke tiltræde, at afdragsordningen forlænges fra 25  

 til 50 år, idet en del af lånene er brugt til indkøb af redskaber og  

 maskiner, der for længst er nedslidte og umoderne, længe inden lånene er  

 afdraget.
Til nr. 3 Ved den foreslåede ændring af lovens § 7 gives mulighed for at fastsætte  

 regler om, at foreningerne og samvirksomheden fremover skal kunne optage lån  

 på det private lånemarked med sikkerhed i foreningernes formue med henblik på  

 indkøb til medlemmerne i overensstemmelse med lovens formål.
Der er ikke i den gældende lov hjemmel til, at foreningerne optager lån på  

 det private lånemarked, ligesom foreningernes formue ikke kan stilles som  

 sikkerhed for en sådan låntagning.
Foreningernes egenkapital i form af  

 reservefondene danner grundlag for en konsolidering af foreningerne og tjener  

 sammen med garantibeviserne fra medlemmerne som statens sikkerhed for  

 statslånene.
Muligheden for denne låneadgang er ønsket af organisationen Danske  

 Indkøbsforeninger.
De konkrete bestemmelser om lånevirksomheden vil først  

 kunne udarbejdes, når der foreligger nærmere oplysninger om, hvordan  

 indkøbsforeningene agter låntagningen praktiseret.
Udgangspunktet for reglerne vil være hensynet til at opretholde den  

 fornødne sikkerhed for statslånene.
Staten skal ud over sikkerheden i  

 garantibeviserne derfor have fortrinssikkerhed i foreningernes formue.
Med  

 henblik herpå må udformes regler om anvendelse og forvaltning af  

 reservefondene, eventuelt således at en del af midlerne svarende til  

 reservefondene står som sikkerhed for statslånene.
Det vil samtidig være  

 nødvendigt at overveje anvendelsesområdet for eksempelvis § 6, stk. 2 og 4.
 Foreningernes dispositioner vedrørende reservefondene vil således blive  

 reguleret mere detaljeret end under den gældende ordning.
 Der vil endvidere blive fastsat bestemmelser om, at foreningerne kun kan  

 optage lån hos en begrænset kreds af långivere (f.eks. pengeinstitutter).  

 Hvis ikke der gennemføres en sådan begrænsning, vil det på grund af  

 bestemmelserne i Industriministeriets lovbekendtgørelse nr. 474 af 8. august  

 1988 om visse spare- og udlånsvirksomheder være nødvendigt at udvide tilsynet  

 med foreningerne.
Der er behov for at udarbejde en regnskabsinstruks, herunder regler om  

 revisionserklæringer og lignende.
I § 1, nr. 11, i det foreliggende  

 lovforslag, L 160, foreslås hjemmel til at fastsætte regler om revision af  

 indkøbsforeningernes og samvirksomhedens regnskaber.
 Det vil endvidere være nødvendigt at ændre foreningernes vedtægter,  

 således at en beslutning om låneoptagelse på det private lånemarked træffes  

 på generalforsamling, idet anvendelsen af reservefondene vil forringe  

 garanternes stilling.
