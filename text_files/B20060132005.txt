Bekendtgørelse  

 om gebyr i henhold til lov om miljø  

  

 og genteknologi I medfør af §§ 19 og 27 i lov om miljø og  

 genteknologi, jf. lovbekendtgørelse nr. 981 af 3. december 2002, som ændret  

 ved  

 lov nr. 565 af 24. juni 2005, fastsættes:
Gebyr for godkendelse § 1.  

  

 Gebyr  

 erlægges ved indgivelse af en anmeldelse eller ansøgning om godkendelse efter  

 lovens § 8, § 9, stk. 1 og 2, og § 10, stk. 1.
 Stk. 2.  

  

 Undtaget  

 fra erlæggelse af gebyr efter stk. 1 er:
1)  

 	  

 godkendelse til  

 produktion, der foregår i volumener på  

 10  

 liter  

 kultur eller derunder i laboratorier godkendt  

 eller klassificeret efter Arbejdsministeriets bekendtgørelse om genteknologi  

 og  

 arbejdsmiljø og Miljøministeriets bekendtgørelse om godkendelse af udstilling  

 og informationsformidling efter lov om miljø og genteknologi, og 2)  

 	  

 salg og lignende af  

 genetisk modificerede organismer til forskningsbrug, hvis det foregår  

 indbyrdes  

 mellem de i nr. 1 nævnte laboratorier.
 Stk. 3.  

  

 Gebyr  

 erlægges, uanset om godkendelse kan gives eller ej.
Stk. 4.  

  

 Gebyret  

 udgør 150.000 kr.
For sager om udsætning af genetisk modificerede organismer  

 efter  

 lovens § 9, stk. 1 og 2, udgør gebyret 200.000 kr.
 Stk. 5.  

  

 Gebyret kan  

 nedsættes, hvis sagsbehandlingen er mindre ressourcekrævende.
Gebyr for tilsyn § 2.  

  

 Tilsynsmyndigheden  

 opkræver et gebyr for udøvelse af tilsynet.
 Stk. 2.  

  

 Tilsynsgebyret  

 omfatter lønudgifter for tilsynsmedarbejderen i forbindelse med den enkelte  

 tilsynsopgave samt et tillæg på 80 pct. af denne lønudgift til dækning af de  

 administrative omkostninger forbundet med tilsynet.
 Stk. 3.  

  

 Undersøgelser  

 og konsulentbistand i forbindelse med den enkelte tilsynsopgave kan  

 iværksættes  

 efter underretning af virksomheden, og udgifterne hertil afregnes separat ud  

 fra de til den enkelte undersøgelse eller konsulentopgave påløbne udgifter.
Øvrige bestemmelser § 3.  

  

 Afgørelser  

 efter denne bekendtgørelse kan ikke indbringes for højere administrativ  

 myndighed.
 § 4.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bekendtgørelse  

 nr. 687 af 11. oktober 1991 om gebyr i henhold til lov om miljø og  

 genteknologi  

 ophæves.
