Skriftlig fremsættelse (26. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 registreringsafgift af motorkøretøjer m.v. (Justering af  

 afgiftsskalaer mv. for brugte køretøjer).
(Lovforslag nr.
L 58).
 Regeringen finder, at det ikke er ønskeligt, at  

 ældre forurenende biler kan indføres uden betaling af  

 registreringsafgift, og foreslår derfor en ændring af  

 afgiftsskalaen, der øger beskatningen, og fjerner det særlige  

 incitament til denne indførsel.
 Det foreslås derfor, at der indføres en  

 skala, hvorefter skalaknækket reguleres efter varebilernes alder,  

 på samme måde som det i dag sker for brugte personbiler.  

 Registreringsafgiftsreglerne for ældre varebiler er i dag lempeligere  

 end registreringafgiftsreglerne for ældre personbiler.
Regeringens forslag om regulering af knækket skal  

 ses i sammenhæng med, at der gennem 1998 og 1999 er sket en kraftig  

 stigning i importen af brugte varebiler og personbiler, der ombygges til  

 varebiler.
Regeringen mener, at årsagen til den stigende import er, at  

 ældre varebiler i dag betaler relativt mindre i afgift end ældre  

 personbiler.
De relativt lempeligere regler har haft en utilsigtet virkning  

 på importen af brugte varebiler, idet varebilsimporten har været  

 stærkt stigende.
I Tyskland skal betales højere vægtafgift  

 på biler uden katalysator.
Som følge heraf er der i dag et stort  

 udbud af sådanne ældre biler til forholdsvis lave priser.  

 Værdien af disse varebiler er så lav, at de i nogle  

 tilfælde kan indregistreres uden registreringsafgift, idet  

 værdien er under knækket af afgiftsskalaen, hvor afgiftssatsen er  

 nul.
Regeringen ønsker med forslaget at fjerne det særlige  

 incitament, der er til køb af sådanne varebiler.
 Regeringen foreslår desuden, at afgiftsreglerne for  

 brugte biler bringes i overensstemmelse med de regler, som i dag er  

 gældende for nye biler.
Dette sker ved, at den afgiftspligtige værdi  

 forhøjes med 7.450 kr. for brugte person- og varebiler, der ikke er  

 forsynet med sikkerhedspuder, og med 3.725 kr. for brugte person- og  

 varebiler, der kun har én sikkerhedspude.
Ligeledes foreslås  

 det, at den afgiftspligtige værdi forhøjes med 6.100 kr. for  

 brugte biler, som førstegangsindregistreres i Danmark, og som ikke har  

 katalysator eller en tilsvarende foranstaltning.
 Det foreslås, at loven får virkning fra  

 fremsættelsen.
 Idet jeg i øvrigt henviser til bemærkningerne  

 i lovforslaget, skal jeg anbefale det til Tingets velvillige behandling.
