Fremsat den 31. december 1999 af arbejdsministeren (Ove  

 Hygum) Forslag til Lov om ændring af lov om kompensation  

 til handicappede i erhverv m.v.
(Personlig assistance, klageregler) § 1 I lov nr. 293 af 14. maj 1998 om kompensation til handicappede i erhverv  

 m.v. foretages følgende ændringer:
 1. § 7, stk. 1, affattes således:
»§ 7. Den personlige assistent ansættes i virksomheden  

 på normale vilkår eller ved tegnsprogstolkning hos en  

 organisation for døve eller for hørehæmmede.
I perioden  

 fra den 1. januar 1999 til den 31. december 2001 kan den personlige assistent  

 endvidere rekvireres hos et vikarbureau.
Den handicappede person skal forud  

 for ansættelsen af en assistent godkende denne«.
 2. I § 7, stk. 2, udgår: »ansættelse  

 i«.
 3. Overskriften til § 13 og § 13  

 ophæves.
 4. I § 16 udgår: »1998 og«, og efter 1999  

 indsættes: »-2002«.
 5. I § 17, stk. 3, udgår i nr. 2: »og«, og  

 efter nr. 2 indsættes:
»3)	tildeling af personlig assistance til efter- og videreuddannelse,  

 jf. kapitel 4, 4)	tildeling af løntilskud til nyuddannede, jf. kapitel 5, 5)	tildeling af hjælpemidler, jf. kapitel 6, og« nr. 3 bliver herefter nr. 6.
 6. Efter § 17 indsættes i kapitel 7:
»Klageadgang § 17 a.
Klage over arbejdsformidlingens afgørelser om  

 støtte til personlig assistance til handicappede i erhverv efter  

 kapitel 3, om personlig assistance under efter- og videreuddannelse efter  

 § 14, om løntilskud efter § 15 eller om støtte til  

 anskaffelse af hjælpemidler efter § 16, kan inden 4 uger efter  

 afgørelsens dato indbringes for Arbejdsmarkedets Ankenævn af  

 den, som afgørelsen vedrører.
Ankenævnet kan se bort fra  

 overskridelse af fristen, når der er særlige grunde hertil.
Stk. 2. Efter anmodning fra en person med handicap, som af en  

 offentlig arbejdsgiver er blevet meddelt afslag på ansættelse i  

 en ledig stilling eller som af en offentlig myndighed er blevet meddelt  

 afslag på tildeling af en ledig bevilling til stadeplads m.v. eller  

 tilladelse til taxikørsel, kan Arbejdsmarkedets Ankenævn udtale  

 sig om, hvorvidt arbejdsgiveren eller myndigheden har overholdt de i  

 medfør af § 3, stk. 2, fastsatte regler om samtale- og  

 forhandlingspligt.
Anmodningen skal fremsættes senest 4 uger efter, at  

 ansøgeren med handicap har modtaget arbejdsgiverens eller myndighedens  

 beslutning om afslag på ansættelse eller tildeling af  

 bevilling.
 Stk. 3. Finder Arbejdsmarkedets Ankenævn, at samtale- og  

 forhandlingspligten ikke er overholdt, sender Ankenævnet en kopi af  

 udtalelsen til den øverste administrative ansvarlige for den  

 pågældende offentlige arbejdsgiver eller myndighed.«.
§ 2 Stk. 1. Loven træder i kraft den 1. maj 1999.
 Stk. 2. Bestemmelserne § 7 i lov om kompensation til  

 handicappede i erhverv m.v., som affattet ved denne lovs § 1, nr. 1og 2,  

 har virkning fra 1. januar 1999.
Bemærkninger til lovforslaget Almindelige bemærkninger Lovforslagets baggrund og formål Lov nr. 293 af 14. maj 1998 om kompensation til  

 handicappede i erhverv m.v. trådte i kraft den 1. juni 1998.
Med loven blev de hidtil gældende regler om  

 fortrinsadgang for handicappede til ledige stillinger hos offentlige  

 arbejdsgivere, bevilling til stadepladser m.v. og tilladelse til  

 taxi-kørsel, og de hidtil gældende regler om personlig  

 assistance til handicappede i erhverv, og tilskud til arbejdsredskaber samlet  

 i én lov.
Loven indeholder derudover 2 nye forsøgsordninger om  

 personlig assistance til handicappede under efter- og videreuddannelse og om  

 løntilskud ved ansættelse af nyuddannede handicappede.
I lovens § 7 er det fastsat, at den personlige  

 assistent skal ansættes i virksomheden.
Bestemmelsen var også  

 gældende før den 1. juni 1998, men det har vist sig, at  

 bestemmelsen giver vanskeligheder for især handicappede landmænd,  

 der herved udelukkes fra at rekvirere en personlig assistent fra den  

 særlige vikarordning, der er etableret som Landbrugets  

 Vikarordning.
Lovforslaget indeholder derfor et forslag til  

 ændring af lovens § 7, således at der bliver hjemmel til i  

 en forsøgsperiode fra 1. januar 1999 til 31. december 2001 at yde  

 tilskud til en personlig assistent, der er ansat i et vikarbureau.
Ved  

 satspuljeaftalen for 1999 er der opnået enighed om at afsætte 10  

 mio. kr. på finansloven med henblik på en sådan  

 ændring af lov om kompensation til handicappede i erhverv m.v.  

 Tilskuddets størrelse vil som hidtil efter lovens § 8 som  

 hovedregel være den overenskomstmæssige  

 studentertimelønssats inden for statens område.
Lovforslaget indeholder endvidere et forslag til  

 ændring af § 7, stk. 1, således at det i loven  

 fastsættes, at den personlige assistent, når der er tale om  

 tegnsprogstolkning kan rekvireres hos en organisation for døve eller  

 hørehæmmede.
Dette har tidligere alene været fastsat i  

 bekendtgørelse om kompensation til handicappede i erhverv m.v.,  

 § 16. Bestemmelsen foreslås - efter anmodning fra De Samvirkende  

 Invalideorganisationer - formuleret således at tegnsprogstolkning  

 også kan rekvireres fra en organisation for hørehæmmede,  

 da der både findes en organisation for døve og en organisation  

 for hørehæmmede.
Lovforslaget indeholder derudover bestemmelser om  

 klageregler.
Det er fundet hensigtsmæssigt, at Arbejdsmarkedets  

 Ankenævn, der allerede i henhold til lovens § 13, kan behandle  

 klager over arbejdsformidlingens afgørelser om personlig assistance  

 til handicappede i erhverv, også bliver klageinstans for de andre  

 afgørelser arbejdsformidlingen træffer efter loven.  

 Arbejdsmarkedets Ankenævn vil således også kunne behandle  

 afgørelser om personlig assistance under efter- og videreuddannelse,  

 om løntilskud ved ansættelse af nyuddannet handicappet samt om  

 støtte til nødvendige hjælpemidler, jf. lovens kapitel 4,  

 5 og 6.
Der bliver endvidere også adgang til for  

 Arbejdsmarkedets Ankenævn at indbringe spørgsmål om  

 offentlige arbejdsgiveres og myndigheders overtrædelse af de i  

 medfør af kapitel 2 fastsatte regler om samtale- og forhandlingspligt  

 ved fortrinsadgang til ledige stillinger, bevilling af stadepladser m.v. og  

 tilladelse til taxikørsel.
For at skærpe opmærksomheden om  

 de fastsatte bestemmelser om fortrinsadgangen foreslås det, at  

 Arbejdsmarkedets Ankenævn skal sende en kopi af Nævnets  

 stillingtagen til den øverste administrative myndighed for den  

 pågældende instans, der har tilsidesat reglerne Økonomiske og administrative konsekvenser Det skønnes, at forslaget om, at den personlige  

 assistent kan rekvireres fra et vikarbureau, vil medføre øgede  

 udgifter på mellem 5 mio. og 10 mio. kr. årligt.
Bestemmelsen om,  

 at tegnsprogstolkning kan rekvireres hos en organisation for døve  

 eller for hørehæmmede, medfører ikke merudgifter, da  

 dette også hidtil har været muligt efter bestemmelser fastsat i  

 bekendtgørelse om kompensation til handicappede i erhverv m.v.,  

 § 16.
 Forslaget medvirker til at holde personer med handicap i  

 beskæftigelse.
 Forslaget indebærer ikke administrative  

 konsekvenser.
Økonomiske og administrative konsekvenser for  

 erhvervslivet Lovforslaget letter omkostningerne for især  

 handicappede landmænd.
 Forslaget har ikke administrative konsekvenser for  

 erhvervslivet.
Ligestillingsmæssige konsekvenser Lovforslaget antages ikke at påvirke ligestillingen  

 mellem kvinder og mænd.
Forholdet til EU-retten Det vurderes, at lovforslaget ligesom hovedloven ikke  

 indeholder statsstøtte, der skal notificeres til Europa-Kommissionen  

 efter EF-traktatens artikel 93, stk. 3, idet den støtte, der ydes  

 ikke begunstiger visse virksomheder eller visse produktioner, men er  

 generelle foranstaltninger til kompensation af et handicap.
Miljømæssige konsekvenser Lovforslaget har ikke miljømæssige  

 konsekvenser.
Høring Forslaget har været til høring hos  

 Landsarbejdsrådet, Det Centrale Handicapråd, Center for  

 Ligebehandling af Handicappede, De Samvirkende Invalideorganisationer,  

 Arbejdsmarkedets Ankenævn, Social-, Justits-, Undervisnings-,  

 Erhvervs-, Indenrigs- og Økonomiministeriet.
Vurdering af konsekvenser af lovforslaget Positive konsekvenser/mindre- udgifter (hvis ja, angiv omfang) Negative konsekvenser/mer- udgifter (hvis ja, angiv omfang) Økonomiske konsekvenser for stat, kommuner og  

 amtskommuner Medvirker til beskæftigelse af handicappede Skønnet til mellem 5 mio. og 10 mio. kr.  

 årligt.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Letter omkostningerne for især handicappede  

 landmænd Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Letter arbejdet med at have en personlig  

 assistance Ingen Forholdet til EU-retten Forslaget indeholder ikke EU-retlige aspekter Forslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1.
 I den gældende lovs § 7 er det fastsat, at den  

 personlige assistent skal ansættes i virksomheden.
 Forslaget betyder, at den handicappede, der efter de  

 herfor gældende regler kan få tilskud til en personlig assistent,  

 i stedet kan rekvirere denne fra et vikarbureau.
Forslaget betyder endvidere, at det i loven  

 fastsættes, at den personlige assistent, når der er tale om  

 tegnsprogstolkning, kan rekvireres hos en organisation for døve eller  

 hørehæmmede.
Dette har tidligere alene været fastsat i  

 bekendtgørelse om kompensation til handicappede i erhverv m.v.,  

 § 16. Samtidig fastsættes det - efter anmodning fra De Samvirkende  

 Invalideorganisationer - at tegnsprogstolkning også kan rekvireres fra  

 en organisation for hørehæmmede, da der både findes en  

 organisation for døve og en organisation for  

 hørehæmmede.
 Til nr. 2.
 Der er tale om en konsekvensændring af forslaget i  

 nr. 1, som følge af, at den personlige assistent kan rekvireres fra et  

 vikarbureau, og ikke skal ansættes i virksomheden.
Til nr. 3 I den gældende lovs § 13 er fastsat klageregler  

 for arbejdsformidlingens afgørelser om støtte til personlig  

 assistance.
Lovforslaget indeholder i nr. 6 forslag til en samlet  

 klagebestemmelse i § 17 a.
Det foreslås derfor, at  

 klagebestemmelsen i § 13 ophæves. § 13 bliver i stedet  

 indarbejdet i § 17, stk. 1.
 Til nr. 4.
 I den gældende lovs § 16 er henvist til de  

 satspuljemidler, der afsættes på finansloven for 1998 og 1999 til  

 støtte til anskaffelse af hjælpemidler.
Forslaget er en følge af, at der med  

 satspuljeaftalen for 1999 er afsat 5 mio. kr. årligt på  

 finansloven til at arbejdsformidlingen fortsat i perioden 1999 - 2002 kan yde  

 støtte til hjælpemidler.
Arbejdsmarkedsstyrelsen vil udarbejde  

 nærmere retningslinier om brugen af satspuljemidlerne.
 Til nr. 5.
 I den gældende lovs § 17, stk. 3, er det  

 fastsat, at det regionale arbejdsmarkedsråds årlige beretning  

 skal indeholde oplysninger om brugen af fortrinsadgangen, tildelingen af  

 personlig assistance og andre initiativer for at lette handicappedes adgang  

 til arbejdsmarkedet, jf. lovens kapitel 2 og 3.
 Det foreslås, at det i loven fastsættes, at  

 den årlige beretning også skal indeholde oplysninger om tildeling  

 af personlig assistance under efter- og videreuddannelse, anvendelsen af  

 isbryderordningen og tildelingen af hjælpemidler og arbejdsredskaber  

 efter lovens kapitler 4, 5 og 6. Bestemmelser om rådenes pligt til at  

 indberette oplysninger om kapitel 4 og 5, findes nu alene i  

 bekendtgørelsen om kompensation til handicappede i erhverv m.v.,  

 § 53.
 Til nr. 6.
 Arbejdsmarkedets Ankenævn er efter § 13 i den  

 gældende lov klageinstans for klager over arbejdsformidlingens  

 afgørelser om støtte til personlig assistance til handicappede  

 i erhverv, jf. lovens kapitel 3.
 Det foreslås, at Arbejdsmarkedets Ankenævn  

 også bliver klageinstans for afgørelser fra arbejdsformidlingen  

 om personlig assistance under efter- og videreuddannelse, om  

 løntilskud til nyuddannede og om støtte til nødvendige  

 hjælpemidler, jf. lovens kapitel 4 - 6.
 Det foreslås endvidere, at ankenævnet efter  

 anmodning kan afgive udtalelse om, hvorvidt en offentlig arbejdsgiver eller  

 en offentlig myndighed, der meddeler bevilling til stadeplads m.v. eller  

 tilladelse til taxikørsel, har overholdt reglerne fastsat i henhold  

 til lovens § 3, stk. 2, om den handicappedes ret til en samtale  

 forud for ansættelse i en stilling eller meddelelse af  

 bevilling/tilladelse og arbejdsgiverens eller myndighedens pligt til  

 forhandling med arbejdsformidlingen.
Det er den offentlige arbejdsgiver og den bevilgende  

 myndighed, der har den endelige afgørelse af, hvem der skal have  

 stillingen eller bevillingen, og ankenævnet vil ikke kunne tage  

 stilling til, hvem der skal ansættes i den ledige stilling eller have  

 bevillingen/tilladelsen.
Finder ankenævnet derimod, at arbejdsgiveren  

 eller myndigheden ikke har overholdt de formelle regler om samtale- og  

 forhandlingspligt foreslås det, at ankenævnet skal sende en kopi  

 af nævnets udtalelse til den øverste administrative ansvarlige  

 for den pågældende arbejdsgiver eller bevilgende myndighed.
Det  

 vil sige til det pågældende ministerium, amt eller kommune, alt  

 afhængig af, om der er tale om enten en statslig, en amtslig eller en  

 kommunal arbejdsgiver eller bevilgende myndighed.
 Hermed gøres den øverste administrative  

 ansvarlige opmærksom på, at lovens regler ikke er fulgt.  

 Ankenævnets stillingtagen vil således kunne skærpe  

 opmærksomheden om samtale- og forhandlingspligten, som i henhold til  

 lovens § 3 har til formål at sikre fortrinsadgang for handicappede  

 personer til ledige stillinger hos offentlige arbejdsgivere, til bevilling  

 til stadepladser m.v. og tilladelser til taxikørsel.
 Forslaget betyder, at der bliver tale om en samlet  

 klageinstans for de i loven fastsatte bestemmelser.
Til § 2 Det foreslås, at loven træder i kraft den 1.  

 maj 1999. Det foreslås, at bestemmelserne i § 1, nr. 1 og nr. 2  

 får virkning fra 1. januar 1999, da der i praksis indtil 1. januar 1999  

 har været ydet støtte til personlig assistance ydet af  

 Landbrugets Vikarordning.
Bilag Lovforslaget sammenholdt med gældende lov Gældende formulering Lovforslaget § 1 § 7. Den personlige assistent ansættes i virksomheden  

 på normale ansættelsesvilkår.
Den handicappede person skal  

 forud for ansættelse af en assistent godkende denne.
 1. § 7, stk. 1, affattes således:
»§ 7. Den personlige assistent ansættes i virksomheden  

 på normale vilkår eller ved tegnsprogstolkning hos en  

 organisation for døve eller for hørehæmmede.
I perioden  

 fra den 1. januar 1999 til den 31. december 2001 kan den personlige assistent  

 endvidere rekvireres hos et vikarbureau.
Den handicappede person skal forud  

 for ansættelsen af en assistent godkende denne«.
 2. I § 7, stk. 2, udgår: »ansættelse  

 i«.
§ 7. - - - Stk. 2. Tilskud kan kun ydes til ansættelse i en  

 bestemt arbejdsfunktion i en bestemt virksomhed.
Klage 3. Overskriften til § 13 og § 13  

 ophæves.
 § 13. Klage over arbejdsformidlingens afgørelser om  

 støtte til personlig assistance kan inden 4 uger indbringes for  

 Arbejdsmarkedets Ankenævn af den, som afgørelsen  

 vedrører.
 § 16. Arbejdsministeren kan fastsætte nærmere  

 regler om brug af de satspuljemidler, der afsættes på finansloven  

 for 1998 og 1999 til støtte til anskaffelse af hjælpemidler, som  

 er nødvendige for at fastholde eller indsluse handicappede personer  

 på arbejdsmarkedet, eller for at handicappede personer kan deltage i  

 uddannelses- eller aktiveringstilbud.
 4. I § 16 udgår: »1998 og«, og efter 1999  

 indsættes: »-2002«.
§ 17. - - - 5. I § 17, stk. 3, udgår i nr. 2: »og«, og efter  

 nr. 2, indsættes:
Stk. 3. Det regionale arbejdsmarkedsråds beretning skal  

 bl.a. indeholde oplysninger om 1)	brugen af fortrinsadgangen, jf. kapitel 2, 2)	tildelingen af personlig assistance, jf. kapitel 3, og 3)	andre initiativer, som arbejdsformidlingen har iværksat for at  

 lette adgangen til arbejdsmarkedet for handicappede personer.
»3)	tildeling af personlig assistance efter- og videreuddannelse, jf.  

 kapitel 4, 4)	tildeling af løntilskud til nyuddannede, jf. kapitel 5, 5)	tildeling af hjælpemidler, jf. kapitel 6,«.
 Nr. 3 bliver herefter nr. 6.
 6. Efter § 17 indsættes i kapitel 7:
»Klageadgang § 17 a.
Klage over arbejdsformidlingens afgørelser om  

 støtte til personlig assistance til handicappede i erhverv efter  

 kapitel 3, om personlig assistance under efter- og videreuddannelse efter  

 § 14, løntilskud efter § 15, eller støtte til  

 anskaffelse af hjælpemidler efter § 16, kan inden 4 uger efter  

 afgørelsens dato indbringes for Arbejdsmarkedets Ankenævn af  

 den, som afgørelsen vedrører.
Ankenævnet kan i  

 særlige tilfælde se bort fra overskridelse af den fastsatte frist  

 for klage.
Stk. 2.Efter anmodning fra en person med handicap, som af en  

 offentlig arbejdsgiver er blevet meddelt afslag på ansættelse i  

 en ledig stilling eller som af en offentlig myndighed er blevet meddelt  

 afslag på tildeling af en ledig bevilling til stadeplads m.v. eller  

 tilladelse til taxikørsel, kan Arbejdsmarkedets Ankenævn udtale  

 sig om, hvorvidt arbejdsgiveren eller myndigheden har overholdt de i  

 medfør af § 3, stk. 2, fastsatte regler om samtale- og  

 forhandlingpligt.
Anmodningen skal fremsættes senest 4 uger efter, at  

 ansøgeren med handicap har modtaget arbejdsgiverens eller myndighedens  

 beslutning om afslag på ansættelse eller tildeling af  

 bevilling.
 Stk. 3. Finder Arbejdmarkedets Ankenævn, at samtale- og  

 forhandlingspligten ikke er overholdt, sender Ankenævnet en kopi af  

 udtalelsen til den øverste administrative ansvarlige for den  

 pågældende offentlige arbejdsgiver eller myndighed.«.
