(Tekniske skoler med  

 eksamensafdelinger) Som følge af nedsættelsen af det pligtige ugentlige undervisningstimetal  

 for lærere ved de tekniske skolers eksamensafdelinger pr. 1. august 1971 fra  

 27 til 24 reguleres alle rettegodtgørelsessatser - uanset hvilket fag der er  

 tale om - tilsvarende i forholdet 24:27. For forstandere sker regulering  

 ligeledes i forholdet mellem det tidligere og det fra 1. august 1971 gældende  

 pligtige undervisningstimetal, det vil sige i forholdet 7:9 eller 9:12 eller  

 12:15.
 Efter aftale med Dansk teknisk Lærerforening har denne regulering  

 foreløbig kun virkning fra 1. august 1973, og man skal efter forhandling med  

 foreningen senere vende tilbage til fastsættelsen af det endelige tidspunkt  

 for gennemførelsen af reguleringen.
Endvidere nedsættes som et led i spareforliget af 12. april 1973 mellem  

 Dansk teknisk Lærerforening og undervisningsministeriet alle  

 rettegodtgørelsessatser ved de tekniske skolers eksamensafdelinger  

 midlertidigt med 10%, uanset hvilket fag der er tale om.
Nedsættelsen gælder  

 indtil 31. juli 1975. Fra 1. august 1975 forhøjes alle  

 rettegodtgørelsessatserne med 4,2%.
 Denne 10% nedsættelse er foretaget, efter at satserne er reguleret som  

 følge af timetalsnedsættelsen.
 Besparelserne ved den 10% nedsættelse af rettegodtgørelsessatserne, der  

 som anført er et led i spareforanstaltningerne inden for  

 undervisningsområdet, skal indgå i undervisningsministeriets bidrag til  

 tillægsbevillingslovforslaget for finansåret 1973-74.
 Med henblik herpå vil man senere anmode skolerne om en endelig opgørelse  

 af de opnåede besparelser i forhold til skolens godkendte driftsbudget for  

 finansåret 1973-74.
 Besparelserne ved reguleringen af satserne som led i timetalsnedsættelsen  

 vil man således ikke kræve særskilt opgjort.
 P.D.V.
