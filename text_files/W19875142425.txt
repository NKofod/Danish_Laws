Den engelske barnefader medtog sit barn til England og beholdt det  

 der, efter at barnemoderen ved dansk dom var tillagt forældremyndigheden.  

 Senere fik sigtede forældremyndigheden ved en engelsk afgørelse.
Påtale  

 opgivet, da næppe forsæt og næppe dansk jurisdiktionskompetence.(* 2) En englænder var sigtet for overtrædelse af straffelovens § 215. Han havde medtaget sit barn til England, inden der  

 var truffet afgørelse om forældremyndigheden.
Senere fik den danske moder  

 tillagt forældremyndigheden ved en dansk domstol, og endnu senere fik sigtede  

 forældremyndigheden ved en engelsk afgørelse.
Sigtede blev derpå lokket her  

 til landet med barnet gennem en (ugyldig) erklæring fra moderen om, at hun  

 fraskrev sig forældremyndigheden.
Rigsadvokaten fandt påtaleopgivelse  

 indiceret, da sigtede ikke kunne ventes dømt for at have handlet med det  

 fornødne forsæt til unddragelse af forældremyndigheden, ligesom der næppe  

 forelå dansk jurisdiktionskompetence i sagen.
(* 1) Offentliggjort i Anklagemyndighedens Årsberetning 1987, side 139.
