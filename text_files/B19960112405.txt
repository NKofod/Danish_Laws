 I medfør af §§ 41, 55 og 57 i lov om kommunernes styrelse, jf.
lovbekendtgørelse nr. 615 af 18. juli 1995, samt §§ 42 og 47 i lov om Københavns Kommunes styrelse, jf. lovbekendtgørelse nr. 616 af 18. juli 1995, fastsættes:
 Adgang til lånoptagelse m.v.
 § 1.  En kommunes samlede låntagning må i det enkelte  

 regnskabsår ikke overstige kommunens adgang til at optage lån i henhold til  

 §§ 2-3 og §§ 12-13.
 § 2.  En kommunes adgang til i det enkelte regnskabsår  

 at optage lån, jf. § 4, svarer til summen af følgende kommunale udgifter:
 Stk. 2.  En kommunes adgang til at optage lån omfatter  

 herudover følgende lån:
Stk. 3.  Ved opgørelse af låneadgangen efter stk. 1 i et  

 regnskabsår medregnes alene de udgifter, som afholdes i det pågældende  

 regnskabsår.
Lån skal være optaget senest den 31. marts året efter  

 regnskabsåret.
 Stk. 4.  Hvis et areal, ejendom eller anlæg, for hvilket  

 der er optaget lån, sælges, skal lånet indfries, eller der skal ske en  

 deponering efter reglerne i § 4, stk. 3-7.
 § 3.  Den i § 2 fastsatte adgang til at optage lån  

 gælder ikke for amtskommunerne bortset fra § 2, stk. 1, nr. 14 og 20, og stk.  

 2, nr. 2 og 3.
 Stk. 2.  Københavns Amtskommune kan i det enkelte  

 regnskabsår optage lån til betaling af forfaldne afdrag, dog således at  

 amtskommunens samlede gældsbyrde hvert år nedbringes med et beløb svarende  

 til 0,15 pct. af indkomstskattegrundlaget. 1. punktum omfatter dog ikke lån  

 optaget i medfør af stk. 3.
Stk. 3.  Amtskommunerne kan inden for en ramme svarende  

 til 25 pct. af den enkelte amtskommunes samlede nettoanlægsudgifter ekskl.  

 moms optage lån.
Reglerne i § 2, stk. 3, finder tilsvarende anvendelse.
 § 4.  Til en kommunes låntagning henregnes:
 Stk. 2.  De dispositioner, der er nævnt i stk. 1, nr. 5,  

 henregnes dog ikke til kommunens låntagning, hvis der meddeles garanti for  

 lån til følgende formål:
 Stk. 3.  De lån og aftaler, der er nævnt i stk. 1, nr.  

 2-8, henregnes dog ikke til kommunens låntagning, hvis kommunen samtidig  

 efter reglerne i stk. 4-7 deponerer et beløb på en særskilt konto i et  

 pengeinstitut eller deponerer obligationer i et pengeinstitut, et  

 realkreditinstitut eller i KommuneKredit.
 Stk. 4.  Er der tale om optagelse af lån eller garanti  

 for lån, skal det deponerede beløb eller kursværdien af de deponerede  

 obligationer svare til låneprovenuet opgjort som anført i § 6, stk. 1 og 2.
 Stk. 5.  Er der tale om indgåelse af lejeaftaler og  

 lignende, jf. stk. 1, nr. 7 og 8, skal det deponerede beløb eller kursværdien  

 af de deponerede obligationer svare til den højeste af følgende værdier:
Stk. 6.  I låneperioden eller aftaleperioden kan der af  

 det deponerede beløb eller de deponerede obligationer årligt hæves/frigives  

 en tyvendedel samt de til de deponerede beløb tilskrevne renter.
Hvis aftalen  

 er indgået for en periode på mindre end tyve år, kan der årligt  

 hæves/frigives en så stor del, som svarer til den forløbne del af perioden  

 samt tilskrevne renter.
 Stk. 7.  Ved aftalens ophør/lånets indfrielse kan  

 kommunen hæve den eventuelt resterende del af det deponerede beløb eller de  

 deponerede obligationer.
 § 5.  For de regionale naturgasselskaber gælder, jf. §  

 2, stk. 3, i Energiministeriets bekendtgørelse nr. 723 af 30. oktober 1990 om  

 lånerammer for de regionale naturgasselskaber, at betalingsforpligtelser i  

 henhold til aftaler, herunder leje/leasingaftaler, der erstatter  

 anlægsudgifter, indgået i regnskabsåret henregnes til naturgasselskabernes  

 gæld ultimo regnskabsåret med et beløb svarende til det højeste af følgende  

 beløb:
Stk. 2.  I de følgende regnskabsår nedsættes beløbet,  

 hvormed aftalen henregnes til selskabets gæld, med en tyvendedel årligt.
Hvis  

 aftalen er indgået for en periode på mindre end tyve år, nedsættes beløbet,  

 hvormed aftalen henregnes til selskabets gæld, ved udgangen af hvert  

 regnskabsår lineært svarende til den forløbne del af perioden.
Ved aftalens  

 ophør slutter henregningen til det regional naturgasselskabs gæld.
 § 6.  Lån opgøres med fradrag af eventuelt kurstab.  

 Obligationslån opgøres til kursværdien af obligationerne ved hjemtagelsen af  

 disse, selv om salg af obligationer endnu ikke har fundet sted.
 Stk. 2.  Indestående prioriteter og sælgerpantebreve  

 opgøres til kurs 80. Lån med en restløbetid på 3 år eller derunder opgøres  

 dog til restgældens nominelle beløb.
 Stk. 3.  Ved opgørelsen af byggelån og, for  

 fælleskommunale selskaber, kassekreditter medregnes alene lån, som ikke  

 omfattes af bestemmelserne i § 7, stk. 3 og 4. Sådanne lån medregnes med det  

 beløb, der ved årets udgang er trukket på lånet ud over det ved årets  

 begyndelse trukne beløb.
 Stk. 4.  Indgåelse af de i § 4, stk. 1, nr. 7 og 8,  

 nævnte aftaler medregnes i låntagningen med et beløb, der svarer til værdien  

 af de benyttede lokaler m.v., jf. § 4, stk. 5.
 Vilkår for låntagning m.v.
 § 7.  Lån kan optages som annuitetslån eller serielån  

 uden indeksregulering, jf. dog stk. 3 og 4 samt § 2, stk. 1, nr. 6, 8, 9, 14  

 og 20. Løbetiden må ikke overstige 30 år, dog kan lån til opførelse eller  

 erhvervelse af ældreboliger og boliger til handicappede have længere løbetid  

 inden for den grænse, der er fastsat i ældreboliglovgivningen.
Stk. 2.  Lån kan endvidere optages som stående lån eller  

 lån med en afdragsfri periode.
Løbetiden for sådanne lån må højst være på 20  

 år og med et afdragsforløb, der højst giver en gennemsnitlig løbetid på 15  

 år.
Stk. 3.  I kommuner og amtskommuner må gennemsnittet  

 over de sidste 12 måneder af de daglige saldi på funktion 9.50,  

 kassekreditter og byggelån, excl. byggelån, der snarest efter byggearbejdet  

 konverteres til langfristede lån, ikke overstige gennemsnittet i samme  

 periode af de daglige saldi på kasse-, check- og anfordringskonti, jf.  

 funktionerne 9.01, 9.03 og 9.04 i »Budget- og regnskabssystem for  

 kommuner og amtskommuner.« Stk. 4.  Kassekreditten for kommunale fællesskaber,  

 interessentskaber, andelsselskaber, aktieselskaber, anpartsselskaber og  

 lignende med bestemmende kommunal indflydelse må maksimalt andrage 50 kr. pr.  

 indbygger.
Ved anlægsarbejder, der efter afslutningen kan finansieres ved  

 optagelse af lån, kan der dog foretages yderligere træk på kassekreditten  

 inden for et beløb, der svarer til det samlede provenu af de forventede  

 endelige lån, under forudsætning af, at konverteringen gennemføres snarest  

 muligt efter arbejdets afslutning.
 Stk. 5.  En kommune kan indgå terminsforretninger og  

 anvende valutaoptioner og renteoptioner med henblik på kurs- og rentesikring  

 i forbindelse med låneoptagelse og betaling af renter og afdrag, såfremt der  

 foreligger en konkret forpligtelse til at betale renter og afdrag henholdsvis  

 at modtage eller betale et beløb i fremmed valuta.
Stk. 6.  En kommune kan omlægge lån ved hjælp af  

 swap-aftaler.
Med henblik på kurs- og rentesikring kan der i denne  

 forbindelse anvendes optioner.
Stk. 7.  En kommune kan indgå salgs- og  

 tilbagekøbsaftaler vedrørende obligationer (REPO-forretninger). En kommune  

 kan endvidere udstede certifikater med løbetid på mindre end 1 år.
Provenuet  

 af de indgåede aftaler og udstedte certifikater indgår på almindelige vilkår  

 i beregningen af de kommunale kassekreditmuligheder i henhold til § 7, stk. 3  

 og 4.
 § 8.  Garanti for lån kan kun meddeles, såfremt lånet  

 opfylder de for kommunal låntagning gældende vilkår, jf. § 7, stk. 1 og 2.
 § 9.  En kommunalbestyrelse kan ikke uden  

 tilsynsmyndighedens samtykke afgive tilsagn om regelmæssige ydelser og  

 lignende, som kommunen ikke efter lovgivningen er forpligtet til at præstere.
 Stk. 2.  Den i stk. 1 nævnte begrænsning i adgangen til  

 at afgive tilsagn om regelmæssige ydelser og lignende gælder ikke tilsagn om  

 grundtilskud til daghøjskoler og produktionsskoler.
§ 10.  En kommunalbestyrelse kan ikke uden  

 tilsynsmyndighedens samtykke pådrage kommunen solidarisk hæftelse gennem  

 indtræden i en forening, en institution, et selskab eller lignende.
Samtykket  

 er dog ikke fornødent, dersom kommunen alene hæfter med sit indskud, og der  

 ikke pådrages kommunen forpligtelser med hensyn til eventuelle yderligere  

 indskud.
 Stk. 2.  Kommunalbestyrelsen kan dog uden samtykke efter  

 stk. 1 optage lån i realkreditinstitutter og i KommuneKredit, uanset om  

 kommunen ved lånoptagelsen indtræder som medlem af den långivende forening,  

 samt hæfte for lån til finansiering af leasingkontrakter, som KommuneLeasing  

 optager i KommuneKredit.
 § 11.  Beslutning om påtagelse af  

 garantiforpligtelser, herunder beslutning om pådragelse af solidarisk  

 hæftelse gennem indtræden i en forening, en institution, et selskab eller  

 lignende, træffes af kommunalbestyrelsen i et møde.
Stk. 2.  Økonomiudvalget eller et stående udvalg kan dog  

 bemyndiges til at træffe de beslutninger, som er nævnt i stk. 1, inden for  

 den beløbsramme og øvrige vilkår, som kommunalbestyrelsen fastsætter.
I  

 kommuner med magistratsstyre kan kommunalbestyrelsen give bemyndigelse til  

 det magistratsmedlem, under hvis forvaltningsområde sagen om påtagelse af  

 garantiforpligtelsen hører.
 Stk. 3.  De i stk. 1 og 2 nævnte begrænsninger i  

 adgangen til at træffe beslutning om påtagelse af garantiforpligtelser gælde  

 ikke for beboerindskudslån og lån til vej- og kloakformål.
Dispensation § 12.  Indenrigsministeren kan for det enkelte  

 regnskabsår inden for en ramme til hvert af de formål, der fastlægges af  

 indenrigsministeren, meddele dispensation til optagelse af lån ud over, hvad  

 der følger af bestemmelserne i § 2. Indenrigsministeren kan endvidere som led  

 i aftaleforhandlinger meddele generelle dispensationer.
 Stk. 2.  Indenrigsministeren kan uden for den i stk. 1  

 nævnte ramme meddele dispensation til indgåelse af aftaler, der er omfattet  

 af § 4, stk. 1, nr. 7 og 8, navnlig i tilfælde, hvor der er tale om  

 kortvarige lejemål.
 Stk. 3.  Indenrigsministeren kan give dispensation til,  

 at dispositioner, der er nævnt i § 4, stk. 1, ikke henregnes til kommunens  

 låntagning, hvis der er tale om utraditionelle dagtilbud for børn og unge  

 indrettet i overensstemmelse med kapitel 4 og 5 i Socialministeriets  

 cirkulære nr. 114 af 28. juni 1996 om dagtilbud til børn efter bistandsloven.
 § 13.  Indenrigsministeren kan i særlige tilfælde  

 meddele dispensation fra bestemmelserne i § 2, stk. 3, og §§ 3, 7 og 8.
Ikrafttræden § 14.  Bekendtgørelsen træder i kraft den 24. december  

 1996 og har virkning fra og med regnskabsåret 1996.
 Stk. 2.  Bekendtgørelse nr. 87 af 21. februar 1996 om  

 kommunernes låntagning og meddelelse af garantier m.v. ophæves.
