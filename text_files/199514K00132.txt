Nr BTL 132 Betænkning over Forslag til lov om ændring af lov om påligningen af  

 indkomst- og formueskat til staten (ligningsloven) (Ph. d.-studerendes  

 studierejser i udlandet m.v.)   

 Nr L 132 1995-96, 1. samling Afgivet af Skatteudvalget Afgivet: 19960327 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Jurist- og Økonomforbund, Dansk Magisterforening og  

 Ingeniørforbundet i Danmark, Forskningsrådenes Formandskollegium, Knud Højgaards Fond og Otto Mønsteds Fond, Ph.D.-Foreningen ved Danmarks Tekniske Universitet og Ph.D-Foreningen ved  

 Det Naturvidenskabelige Fakultet, Århus Universitet, og Niels Winther-Sørensen, Århus.
 Herefter indstiller udvalget lovforslaget til vedtagelse  

 uændret.
Et mindretal (Socialistisk Folkepartis medlem af udvalget) vender sig imod  

 den forskelsbehandling af ph.d.-studerende og lønmodtagere, som fortsat vil  

 finde sted i forbindelse med kongresdeltagelse.
Denne forskelsbehandling er  

 en yderligere begrundelse for snarest at genindføre lønmodtagerstatus for  

 ph.d.-studerende.
En sådan statusændring vil dog efterlade at andet problem, nemlig en  

 forskelsbehandling af folk, der sendes på kongres af instituttet, og folk,  

 der får kongresdeltagelse finansieret af en fond.
Skatteministeren opfordres  

 til at bringe denne forskelsbehandling til ophør.
 Et andet mindretal (Enhedslistens medlem af udvalget) bemærker, at  

 forslaget ikke løser alle problemer i forbindelse med de forskerstuderendes  

 udlandsrejser.
Det er således ikke rimeligt, at beløbsgrænsen for forskerstuderende under  

 korte studieophold, som foreslået i lovforslagets bemærkninger, fastsættes  

 som statens takster for time- og dagpenge i de pågældende lande med tillæg af  

 blot 1/3 af hoteldispositionsbeløbet.
De korte studieophold er typisk  

 deltagelse på kongresser, hvilket normalt forudsætter ophold på hotel og  

 fortæring til restaurationspriser.
Samme problemstilling genfindes i  

 lovforslagets bemærkninger vedrørende skattefri studierejselegater.  

 Enhedslisten er af den opfattelse, at de forskerstuderende hurtigst muligt  

 skal have lønmodtagerstatus.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF)  

 Fremskridtspartiet havde ikke medlemmer i udvalget.
