Bekendtgørelse om skolepraktikydelse I medfør af § 66 k, stk. 1, i lov om erhvervsuddannelser,  

 jf. lovbekendtgørelse nr. 870 af 23. oktober 2002, som ændret ved § 2 i lov  

 nr.  

 1228 af 27. december 2003, fastsættes:
 § 1.  

  

 Skoler med elever i skolepraktik, jf. lovens § 66 b, udbetaler en  

 skolepraktikydelse til elever, der er i skolepraktik.
 Stk. 2.  

  

 Der udbetales  

 ikke skolepraktikydelse til elever, der modtager løn fra en arbejdsgiver, jf.  

 lovens § 66 f, eller arbejdsløshedsdagpenge, sygedagpenge, kontanthjælp  

 (starthjælp), revalideringsydelse eller anden offentlig støtte, der tilsigter  

 at dække leveomkostninger.
 § 2.  

  

 Ydelsen fastsættes på de årlige finanslove.
 Stk. 2.  

  

 Elever under 18  

 år vil få udbetalt en lavere ydelse end elever på 18 år og derover.
 Stk. 3.  

  

 Elever, som  

 fylder 18 år, vil kunne opnå den højere ydelse fra den 1. i måneden efter, at  

 eleven er fyldt 18 år.
 § 3.  

  

 Skolepraktikydelsen udbetales fra den dag, eleven begynder i skolepraktik, og  

 indtil den dag  

    

  

 eleven forlader  

 skolepraktikken.
 Stk. 2.  

  

 Skolepraktikydelsen udbetales uanset fravær ved ferier og helligdage samt  

 sygdom, jf. dog stk. 3-4.
Stk. 3.  

  

 Udbetaling af  

 skolepraktikydelse  

    

  

 under ferie kan for  

 den enkelte elev højst ske i 5 uger pr. løbende år, regnet fra elevens  

 optagelse i skolepraktik.
Der kan dog altid udbetales skolepraktikydelse  

 under  

 ferier i skolens normale ferieperiode, hvor skolen er lukket.
 Stk. 4.  

  

 Skolepraktikydelse udbetales ikke ved afholdelse af ferie med  

 feriegodtgørelse  

 fra tidligere beskæftigelse.
 Stk. 5.  

  

 Skolepraktikydelsen betales bagud senest med udgangen af måneden.
 § 4.  

  

 Arbejdsgivernes Elevrefusion administrerer ordningen og refunderer skolernes  

 udgifter til skolepraktikydelsen, jf. § 13 lov om Arbejdsgivernes  

 Elevrefusion.
 Stk. 2.  

  

 Skolerne  

 aflægger regnskab for disse udgifter til Undervisningsministeriet, som en del  

 af skolens regnskab, jf. § 22, stk. 3, i lov om Arbejdsgivernes Elevrefusion.
 § 5.  

  

 Bekendtgørelsen træder i kraft den 1. januar 2004 med virkning for de elever,  

 der påbegynder skolepraktik efter den 31. december 2003.
