 Bekendtgørelse om ændring af bekendtgørelse om drift af almene boliger m.v.
(Ændrede regler for dækning af tab på fraflyttede lejere m.v.) § 1 I bekendtgørelse nr. 1307 af 15. december 2009 om drift af almene boliger m.v., som ændret ved bekendtgørelse nr. 506 af 10. maj 2010, bekendtgørelse nr. 1238 af 5. november 2012, bekendtgørelse nr. 20 af 16. januar 2012 og bekendtgørelse nr. 1164 af 11. december 2012, foretages følgende ændringer:
 1. I § 6, stk. 4, indsættes som nr. 6 og 7:
 »6) Nedlæggelse af en afdeling.
7) Fælles afdelingsmøde og fælles afdelingsbestyrelse for flere afdelinger.« 2. I § 6 indsættes som stk. 5:
»Stk. 5. Boligorganisationens øverste myndighed kan træffe beslutning om modernisering af køkkener og badeværelser i en afdeling uden afdelingens samtykke, jf. § 37, stk. 5, i lov om almene boliger m.v., hvis 1) arbejderne er nødvendige for, at det samlede projekt kan gennemføres på en hensigtsmæssig måde, 2) arbejderne indgår i en godkendt helhedsplan og 3) der ydes støtte af Landsbyggefondens investeringsramme, jf. § 91 i den nævnte lov.« 3. § 40, affattes således:
»§ 40. Afdelingernes henlæggelser til dispositionsfonden skal årligt udgøre 544 kr. pr. lejemålsenhed, indtil fonden i likvide midler for boligorganisationen som helhed udgør 5.434 kr. pr. lejemålsenhed, jf. § 30, stk. 4. Hvis fondens saldo overstiger dette beløb, ophører de årlige henlæggelser.
Hvis fondens saldo nedbringes under dette beløb, foretages på ny årlige henlæggelser.
De nævnte beløb reguleres i overensstemmelse med det nettoprisindeks, som Danmarks Statistik beregner.
Reguleringen sker med pristallet for april måned 2012 som basis.
Reguleringen foretages én gang årligt, første gang med virkning for det regnskabsår, der følger nærmest efter offentliggørelsen af pristallet for april måned 2013.« 4. § 41, stk. 1, 1. pkt., ophæves og i stedet indsættes:
»Dispositionsfonden dækker tab, herunder forbrugsafhængige udgifter, ved en almen boligafdelings drift, som skyldes lejeledighed.
Dispositionsfonden dækker også den del af en afdelings tab ved fraflyttede lejeres manglende huslejebetaling eller manglende opfyldelse af istandsættelsesforpligtelsen, der ligger over 313 kr. pr. lejemålsenhed.
Boligorganisationen kan vælge, at lade dispositionsfonden dække en afdelings mindre tab på sådanne udgifter, hvis det findes hensigtsmæssigt i forhold til midlerne i dispositionsfonden og den enkelte afdelings økonomi.
Beløbet i 2. pkt. reguleres i overensstemmelse med det nettoprisindeks, som Danmarks Statistik beregner.
Reguleringen sker med pristallet for april måned 2012 som basis.
Reguleringen foretages én gang årligt, første gang med virkning for det regnskabsår, der følger nærmest efter offentliggørelsen af pristallet for april måned 2013. Dispositionsfonden dækker ikke udgifter til tab ved lejeledighed og tab som følge af fraflyttede lejeres manglende opfyldelse af istandsættelsesforpligtelsen, hvis udgifterne dækkes af kommunen efter § 54, stk. 4, § 59, stk. 1-3, § 62 eller § 63, stk. 3, i lov om almene boliger m.v.« 5. § 43, stk. 8, affattes således:
»Med eventuelle midler på henlæggelseskontoen dækkes tab ved driften, som skyldes lejeledighed.
Med midlerne dækkes også tab ved driften som skyldes fraflyttede lejeres manglende huslejebetaling eller manglende opfyldelse af istandsættelsesforpligtelsen.
Henlæggelseskontoen dækker ikke tab, som skyldes lejeledighed eller fraflyttede lejeres manglende opfyldelse af istandsættelsesforpligtelsen, hvis tabet dækkes af kommunen efter § 57, stk. 1 eller 2, eller § 58 i lov om almene boliger m.v.« 6. § 44, stk. 7, affattes således:
»Med eventuelle midler på henlæggelseskontoen dækkes tab ved driften, som skyldes lejeledighed.
Med midlerne dækkes også tab ved driften som skyldes fraflyttede lejeres manglende huslejebetaling eller manglende opfyldelse af istandsættelsesforpligtelsen.
Henlæggelseskontoen dækker ikke tab, som skyldes lejeledighed eller fraflyttede lejeres manglende opfyldelse af istandsættelsesforpligtelsen, hvis tabet dækkes af kommunen eller universitetet efter § 53 a i lov om almene boliger m.v.« 7. § 62, stk. 1, nr. 4, affattes således:
»4) Tab ved lejeledighed og fraflytninger i det omfang, tabet skal dækkes af afdelingen, jf. § 41, stk. 1, 6. pkt.« 8. I § 116, stk. 1, nr. 12, affattes således:
