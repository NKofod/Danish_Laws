Efter at Europarådets stedfortræderudvalg under sit 190. møde 1-5 juni 1970 og Den rådgivende Forsamling den 18. september 1970 har godkendt en ændret affattelse af artikel 25(a)(1) i den under 5. maj 1949 i London undertegnede statut for Europarådet, jfr.
udenrigsministeriets bekendtgørelser nr. 40 af 13. september 1949 og efterfølgende bekendtgørelser, senest nr. 84 af 27. august 1965, Lovtidende C, har Rådets generalsekretær i medfør af statuttens artikel 41(d) udfærdiget følgende attestation om, at den pågældende ændring er godkendt som anført og trådt i kraft den 14. oktober 1970:
Oversættelse ATTESTATION fra Europarådets generalsekretær EFTERSOM artikel 41 (d) i statutten for Europarådet bestemmer, at ændringer i artiklerne 23-35, 38 og 39, der er godkendt af Ministerudvalget og Den rådgivende Forsamling, træder i kraft på datoen for generalsekretærens til medlemmernes regeringer oversendte attestation, hvorved det bevidnes, at de er godkendt som anført, bevidner generalsekretæren herved følgende:
1. Ministerudvalget har på 190. stedfortrædermøde, der  

 afholdtes 1-5 juni 1970, godkendt nedenstående ændring af statuttens artikel 25 (a)(1):
 2. Den rådgivende Forsamling har godkendt den samme  

 ændring den 18.
 september 1970 (dokument AS(22)PV 10).
3. Efter at begge Europarådets organer således har  

 godkendt ændringen, træder denne i kraft den 14. oktober 1970, datoen for denne attestation, som samme dag er sendt alle medlemmernes regeringer.
 Den ændrede ordlyd af artikel 25 (a)(1) er som følger:
medlem, valgt af dets parlament blandt dettes medlemmer eller udpeget blandt disse på en sådan måde, som parlamentet bestemmer, dog med det forbehold, at hvert medlems regering kan foretage nødvendige supplerende udnævnelser, når parlamentet ikke er samlet og ikke har fastsat den fremgangsmåde, der skal følges i et sådant tilfælde.
Hver repræsentant skal være statsborger i den medlemsstat, som han repræsenterer og kan ikke på samme tid være medlem af ministerudvalget.« UDFÆRDIGET i Strasbourg den 14. oktober 1970.
Lujo Toncic-Sorinj Generalsekretær Udenrigsministeriet, den 17. december  

 1970.
 Poul Hartling.
