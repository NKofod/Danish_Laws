Nr LSF 164 Forslag til Lov om forhøjelse af hædersgaver Fremsat af Bruno Jerup (EL) Søren Søndergaard (EL) den 31. januar 1995 § 1. De beløb, som oprindelig er fastsat som hædersgaver i henhold  

 til de love, der er anført under 1-4, forhøjes med 1350 pct., dvs. til 11.600  

 kr. årligt.
 1) Lov nr. 93 af 26. marts 1940 om udbetaling af hædersgaver til danske  

 sømænd og fiskere og deres efterladte, som ændret ved lov nr. 384 af 9.  

 august 1945 og lov nr. 67 af 3. marts 1948.
 2) Lov nr. 378 af 10. juli 1940 om udbetaling af hædersgaver til  

 efterladte efter faldne og til sårede den 9. april 1940.
 3) Lov nr. 383 af 9. august 1945 om visse hædersgaver til danske søfarende  

 og fiskere og deres efterladte.
 4) Lov nr. 475 af 1. oktober 1945 om erstatning til besættelsestidens  

 ofre, jf. lovbekendtgørelse nr. 244 af 1. april 1992, som senest ændret ved  

 lov nr. 1125 af 21. december 1994.
 Stk. 2. Tilsvarende forhøjelse foretages af hædersgaver til sårede  

 og til efterladte efter faldne den 29. august 1943 og af understøttelse, der  

 ydes i anledning af ulykkestilfælde på søen som følge af krigsbegivenheder  

 under verdenskrigen 1914-18.
§ 2. Såfremt en modtager af hædersgave tillige har ret til pension  

 efter § 14, stk. 1, 2 eller stk. 3, nr. 1, i lov om social pension, forhøjes  

 hædersgaven med yderligere 1.800 kr. årligt.
Forhøjelsen tilkommer ikke en  

 enke, til hvem en hædersgave er overgået ved ægtefællens død, medmindre hun  

 selv har ret til pension efter § 14, stk. 1, 2, eller stk. 3, nr. 1, i lov om  

 social pension.
En modtager af hædersgave, der har ret til forhøjelsen på  

 1.800 kr. årligt, bevarer denne ret efter overgang til at modtage  

 folkepension ved det fyldte 67. år.
 § 3. Loven træder i kraft dagen efter bekendtgørelsen i  

 Lovtidende.
 Stk. 2. Samtidig ophæves lov nr. 277 af 6. maj 1993 om forhøjelse  

 af hædersgaver.
Bemærkninger til lovforslaget I 1994 har der været 6.769 personer, som har modtaget hædersgave.
Der er på finansloven for 1995 afsat i alt 80,9 mio. kr. til udbetalinger  

 i henhold til loven.
Kontoen for hædersgaver er på finansloven for 1995  

 forhøjet med 37 mio. kr.
Baggrunden for forhøjelsen er, at der påtænkes  

 gennemført en særlov i forbindelse med markeringen af 50-året for Danmarks  

 befrielse, så modtagere af hædersgave tilsendes en ekstra hædersgave i 1995.
 De 80,9 mio. kr. er netop det beløb, som dækker hædersgavebeløbet i  

 lovforslaget.
 Lovforslaget har således ingen økonomiske konsekvenser for statens  

 udgifter i 1995 ud over, hvad der allerede er fastlagt i finansloven.
 Lovforslaget betyder, at der skal afsættes et tilsvarende beløb på  

 finansloven de følgende år.
Lovforslaget indebærer, at hædersgaverne forhøjes fra 625 pct. af det  

 oprindelige beløb på 800 kr., dvs. 5.800 kr. årligt, til 1.350 pct. af det  

 oprindelige beløb, dvs. 11.600 kr. årligt.
Enhedslistens lovforslag  

 indebærer, at det beløb, som fastsættes, bliver på niveau med værdien af  

 hædersgavebeløbet i 1945. Det ville være en god markering af 50-året for  

 befrielsen at hæve det årlige hædersgavebeløb til 1945-niveau, hvor 800 kr.,  

 svarende ca. til 10 pct. af lønnen for en faglært arbejder i København.  

 11.600 kr. skattefrit pr. år, som fastsat i lovforslaget, svarer til ca. 10  

 pct. af lønnen for en faglært arbejder i København efter skat.
Enhedslisten vil med lovforslaget også understrege, at Enhedslisten ikke  

 finder det rimeligt at sætte hædersgavebeløbet op i 50-året og sætte det ned  

 året efter.
Det er mere rimeligt at sætte beløbet op og lade det blive på  

 dette niveau.
