 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til som motorvej at lade anlægge en hovedlandevej vest om Randers i en linje  

 fra hovedlandevej A 10 ved Munkholm syd for Randers, vest om denne by, på en  

 bro over Gudenåen ca. 2,4 km vest for den nuværende jernbanebro over Gudenåen  

 og til indmunding i hovedlandevej A 10 nord for Helsted samt en forlægning af  

 hovedlandevej A 16 syd om Kristrup med tilslutning til omfartsvejen syd for  

 Vorup.
 § 2.  Ministeren for offentlige arbejder bemyndiges  

 til at erhverve - om fornødent ved ekspropriation i henhold til reglerne i  

 forordning af 5. marts 1845, jfr. lov nr. 6 af 10. januar 1928 - de arealer  

 m.v., der udkræves til gennemførelsen af det i § 1 omhandlede anlæg.
 § 3.  Udgifterne ved det i § 1 omhandlede anlæg samt  

 ved dette anlægs fremtidige vedligeholdelse afholdes af vejfonden.
 § 4.  Dokumenter, udskrifter og attester m.v., der  

 udfærdiges i forbindelse med det af denne lov omfattede anlæg, fritages for  

 stempel- og tinglysningsafgifter samt andre afgifter til det offentlige.
 Givet på Christiansborg slot, den 13.  

 maj 1964.
 Under Vor Kongelige Hånd og Segl.
 FREDERIK R.
 /Kai Lindberg.
