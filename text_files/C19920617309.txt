Bilag 1 Aftale om klassificering af nyoprettede tjenestemandsstillinger Bilag 2 Skrivelse om anvendelse af frilisten, jf. cirkulærets punkt 4.2 Bilag 3 Skrivelse om klassificering af nyoprettede stillinger under lønramme 35, jf. cirkulærets punkt 5.1 Bilag 4 Skrivelse om klassificering af nyoprettede stillinger i lønramme 35 eller 36, jf. cirkulærets punkt 5.2 1. Indledning Med dette cirkulære ændres reglerne om klassificering af nyoprettede  

 stillinger, jf.
Finansministeriets cirkulære nr. 31 af 21. marts 1985 (Lp.nr.  

 016/85).
 Endvidere foretages en justering af Finansministeriets cirkulære af 18.  

 april 1991 om lokalløn og chefløn.
 Baggrunden for revisionen er et ønske om at tilpasse reglerne til de  

 ændringer i bevillingsreglerne og på lønområdet, som er sket siden 1985. I  

 denne forbindelse kan nævnes:
 - indførelse af friliste og forenklet klassificeringsprocedure på  

 overenskomstområdet, fx for kontorfunktionærer.
 - forenklinger i omklassificeringssystemet, senest i 1991.
 - nye regler om chefløn, herunder om klassificering af stillinger i  

 lønrammerne 35 til 40.
 - ophævelsen af Budgetdepartementets godkendelsesordning  

 (stillingskontrol) for stillinger i lønramme 35 og 36.
 Det er på denne baggrund hensigten at gøre klassificeringsproceduren endnu  

 mere enkel og smidig.
 Den væsentligste ændring består således i en forenkling af proceduren for  

 klassificering af enkeltstillinger under lønramme 37, derved at  

 Finansministeriets kompetence delegeres, jf. nedenfor punkt 5. Dette  

 indebærer også ændring af visse overenskomster, f.eks.  

 kontorfunktionæroverenskomsten, jf. pkt. 6.3.
 Finansministeriet har udsendt en vejledning om decentrale  

 klassificeringer.
 Baggrunden for revisionen er således ikke, at Finansministeriet forventer,  

 at der i almindelighed vil være et udvidet behov for at oprette nye  

 stillinger i de nærmeste år.
 Bevillingsreglerne om oprettelse af stillinger fremgår af  

 Finansministeriets budgetvejledning 1992.
 Opmærksomheden henledes på, at oprettelse og nedlæggelse af stillinger  

 ikke er et aftalespørgsmål.
2. Begreberne klassificering og omklassificering Begrebet klassificering anvendes i forbindelse med nyoprettede stillinger  

 og dækker over lønfastsættelsen (lønramme og evt. særligt tillæg), når en ny  

 stilling er oprettet.
Begrebet omklassificering anvendes i forbindelse med ændringer af løn- nen  

 for bestående stillinger.
Omklassificeringer kan være individuelle  

 (personlige, varige, tidsbegrænsede) eller gruppevise.
3. Sondringen mellem oprettelse (og klassificering) af  

 nye stillinger og omklassificeringer 3.1. Oprettelse og klassificering En stillingsoprettelse er typisk karakteriseret ved, at stillingen  

 besættes efter opslag, jf.
Finansministeriets bekendtgørelse nr. 403 af 22.  

 juli 1977 om opslag af tjenestemandsstillinger i staten  

 (opslagsbekendtgørelsen).
Det er også en forudsætning, at stillingsoprettelsen er begrundet i enten a. en helt ny opgave eller i en væsentlig udvidelse af de eksisterende  

 opgaver - fx som følge af ny eller ændret lovgivning - sådan at antallet af  

 stillinger forøges, eller b. en organisatorisk ændring, hvor der med henblik på styrings-,  

 koordinerings- eller ledelsesopgaver etableres en ny funktion, som ikke før  

 har eksisteret i institutionen/virksomheden, og hvor antallet af stillinger  

 er reduceret eller uændret.
Hvis en stilling oprettes på grund af organisatoriske ændringer, jf. punkt  

 b, skal den nyoprettede stilling være nødvendig for at gennemføre væsentlige  

 ændringer af ansvarsfordelingen mellem de eksisterende stillinger.
Dette kan  

 fx ske i forbindelse med væsentlige ændringer af referatforholdene eller  

 ledelsesstrukturen.
 Der kan også være tale om en stillingsoprettelse, hvis et ændret  

 arbejdsindhold medfører en væsentlig ændring af de nødvendige uddannelseskrav  

 til stillingen.
Derfor må en sådan stillingsoprettelse indebære 1. en væsentlig ændring af de arbejdsopgaver, der  

 hidtil har været henlagt til en eksisterende stilling, 2. en aktuel ændring, det vil sige, at  

 funktionsændringen sker i umiddelbar tilknytning til en eventuel  

 stillingsoprettelse, og 3. en markant ændring, sådan at den nye funktion  

 udtrykkes klart og tydeligt i fx organisationsplanen.
 Det forhold, at stillingen skal henføres til en anden  

 forhandlingsberettiget organisation, vil ofte være udtryk for, at der er tale  

 om en ny stilling.
3.2. Omklassificering Der foreligger omklassificering, hvis klassificeringen ønskes ændret for  

 at bringe lønnen i overensstemmelse med andre ændringer af stillingen end de  

 ovennævnte, eller hvis stillingsindehaverens indsats eller præstationer skal  

 honoreres.
Der er således tale om en omklassificering ved personlige  

 lønforbedringer.
Merudgiften afholdes altid af de puljer, der er afsat i forbindelse med de  

 generelle aftaleforhandlinger, jf.
Finansministeriets cirkulære af 18. april  

 1991 om lokalløn og chefløn.
 Merudgifter ved gruppevise omklassificeringer afholdes ligeledes af  

 centralt afsatte puljer, som dog kan være delegeret til det enkelte  

 ministerium.
3.3 Klassificering eller omklassificering Der henvises i øvrigt til kapitel 8 i Finansministeriets vejledning om  

 lokalløn og chefløn, hvor der bl.a. er angivet eksempler.
4. Klassificering af nyoprettede stillinger ved brug  

 af friliste 4.1. Hvad er en friliste Frilisterne er fortegnelser over allerede klassificerede stillinger og  

 angiver stillingsbetegnelse, lønramme, evt. særligt tillæg og normalt en  

 funktionsbeskrivelse.
Frilisternes klassificeringer kan indeholde  

 uddannelseskrav for besættelse af stillingerne, hvor sådanne krav er fastsat  

 i overensstemmelse med reglerne i tjenestemandslovens § 4. Frilisternes  

 indhold, der er meddelt de enkelte ministerområder, er aftalt mellem  

 Finansministeriet og tjenestemændenes centralorganisationer.
Det fremgår af  

 frilisten, hvem der er forhandlingsberettiget centralorganisation for de  

 enkelte frilistestillinger.
4.2. Frilistens anvendelse Nyoprettede stillinger, hvis stillingsbetegnelse og funktionsbeskrivelse  

 svarer til en af frilistens stillinger, er klassificeret med den lønramme og  

 evt. særlige tillæg, som fremgår af frilisten.
Der skal ikke indgås en  

 konkret aftale med vedkommende organisation.
 Samtidig med, at stillingen opslås, sendes et brev om frilistens  

 anvendelse til vedkommende centralorganisation (eller den organisation, som  

 centralorganisationen bemyndiger hertil). Brevet udformes som vist i bilag 2.
For stillinger i lønramme 35 og derover skal opskrivningen af ministeriets  

 cheflønspulje fremgå af brevet til (central)organisationen.
Ved stillinger i  

 lønramme 35 og 36 opskrives cheflønspuljen med 28.000 kr. og ved stillinger i  

 lønramme 37 og derover med 45.000 kr. (begge 1/4 1991 -niveau).
 Stillinger, der har en særlig markering herom i frilisten, må dog ikke  

 opslås, før der er givet centralorganisationen (eller den organisation, som  

 centralorganisationen bemyndiger hertil) en frist på 3 uger til at fremsætte  

 eventuelle indsigelser mod ministeriets anvendelse af frilisten.
4.3. Ændringer i frilisten Hvis ministeriet ønsker at udvide frilisten med nye grupper af stillinger,  

 skal forslag indsendes til Finansministeriet efter eventuel forhandling med  

 den forhandlingsberettigede organisation.
Forslaget skal indeholde de  

 fornødne oplysninger om stillingernes betegnelse, stillingsbeskrivelse og  

 forslag til lønramme.
 Finansministeriet indgår på grundlag af det indsendte materiale aftale med  

 tjenestemændenes centralorganisationer om udvidelse af ministeriets friliste  

 og fremsender denne til ministeriet.
 Frilisterne ajourføres løbende af Finansministeriet.
5. Klassificering af nyoprettede stillinger uden for  

 friliste 5.1. Enkeltstillinger Klassificeringen af nyoprettede enkeltstillinger under lr. 37 foretages af  

 vedkommende ministerium.
 Klassificering af enkeltstillinger, som ikke er på friliste, sker ved  

 konkret aftale mellem ministeriet og vedkommende centralorganisation eller  

 den tilsluttede organisation, som centralorganisationen bemyndiger hertil.
Forslag til klassificering sendes til organisationen bilagt en udtømmende  

 stillingsbeskrivelse.
Brevet udformes som vist i bilag 3.
 Den valgte stillingsbetegnelse skal fremgå af Statens Regnskabsdirektorats  

 KLASS.STIKO over klassificerede stillingskoder og -betegnelser.
Såfremt der kan være tvivl om, hvilken centralorganisation, der har  

 forhandlingsretten, sendes forslaget tillige til CFU med angivelse af, til  

 hvilken centralorganisation forslaget er sendt.
Dette gælder f.eks. ved  

 oprettelse af en helt ny stillingskategori.
 Organisationen kan inden for en frist af 3 uger fremsætte krav om  

 forhandling.
 Stillingen kan opslås, hvis organisationen ikke har bedt om forhandling  

 inden fristens udløb.
 Ved klassificering skal ministeriet være opmærksom på den lønmæssige  

 sammenhæng mellem den nyoprettede stilling og øvrige stillinger på området,  

 herunder de stillinger, der er på friliste.
 Det enkelte ministerium kan overlade klassificeringskompetencen til alle  

 eller enkelte styrelser.
 Centralorganisationerne orienteres om delegationer.
5.2. Særligt om stillinger i lønramme 35 og 36 Den i punkt 5.1. anførte procedure anvendes på stillinger i lønramme 35 og  

 36 med nedenstående tilføjelser.
 Ved klassificering af disse stillinger skal man i særlig grad være  

 opmærksom på den praksis, Finansministeriet har fulgt.
 I Finansministeriets vejledning om decentrale klassificeringer er der  

 eksempler på stillinger i lønramme 35 og 36.
Forslag til klassificering sendes til organisationen bilagt en udtømmende  

 stillingsbeskrivelse.
Brevet udformes som vist i bilag 4.
 Når klassificering af den nyoprettede stilling er sket, opskrives  

 ministeriets cheflønspulje med 28.000 kr. ( 1/4 1991 -niveau).
5.3. Stillingsgrupper og stillinger i lønramme 37 og derover Klassificering af flere nyoprettede stillinger (stillingsgrupper), som  

 ikke er på ministeriets friliste, sker som hidtil ved konkret aftale mellem  

 Finansministeriet og vedkommende centralorganisation.
Tilsvarende gælder for stillinger i lønramme 37 og derover.
Når  

 klassificering af den nyoprettede stilling er sket, opskrives ministeriets  

 cheflønspulje med 45.000 kr. ( 1/4-1991 -niveau).
 Til brug for klassificeringen skal ministeriet til Finansministeriet sende  

 oplysning om stillingsbetegnelse, stillingsbeskrivelse og forslag til  

 lønramme mv.
 Finansministeriet udarbejder herefter forslag til stillingens  

 klassificering, som sendes til ministeriet og centralorganisationen.
6. Tjenestemandslignende stillinger og  

 overenskomststillinger 6.1. Bestemmelserne i punkt 1 - 5 anvendes også ved klassificering af  

 tjenestemandslignende stillinger ved tilskudsinstitutioner.
6.2. Aftalen om klassificeringsprocedure medfører ikke ændringer i  

 reglerne for fastsættelsen af løn og løntillæg til overenskomstansatte.
Der  

 vil derfor som hidtil kun kunne fastsættes eller indgås aftale om løn og  

 løntillæg i det omfang, der er hjemmel hertil i den pågældende overenskomst.
6.3. I overenskomsterne for kontorfunktionærer (HK),  

 laboratoriefunktionærer (HK) og korrespondenter (EsF) er der fastsat  

 klassificeringsprocedurer for nyoprettede stillinger, herunder  

 frilisteproceduren, som svarer til proceduren på tjenestemandsområdet.
Dette  

 cirkulæres punkt 3 - 5 gælder tilsvarende for disse overenskomster.
 6.4. Tvivlsspørgsmål om aflønning mv. af personer, der ansættes på  

 individuel kontrakt eller lign., kan fortsat forelægges Finansministeriet til  

 vejledende udtalelse.
7. Ikrafttræden Følgende cirkulærer ophæves:
 1. Finansministeriets cirkulære nr. 31 af 21. marts 1985 om  

 klassificering af nyoprettede tjenestemandsstillinger mv. (LP.nr. 016/85).
 2. Finansministeriets cirkulære af 4. juli 1978 om forelæggelse  

 for Finansministeriet af eventuelle tvivlsspørgsmål i sager vedrørende  

 ansættelsesmæssige vilkår, herunder løn- og pensionsvilkår mv.
 Cirkulæret træder i kraft 1. januar 1992.
København, den 3. marts 1992 Finansministeriet Administrations- og Personaledepartementet P.M.V.
 E.B.
Niels Paludan Bilag 1 Aftale om klassificering af nyoprettede tjenestemandsstillinger I henhold til tjenestemandslovens § 45 aftales følgende:
§ 1.  Den almindelige klassificeringsprocedure Finansministeriet eller det ministerium, som er bemyndiget hertil,  

 udarbejder forslag til klassificering af nyoprettede tjenestemandsstillinger.
 Stk. 2. Forslaget sendes til vedkommende centralorganisation eller den  

 tilsluttede organisation, som centralorganisationen bemyndiger hertil.
 Såfremt der kan være tvivl om, hvilken centralorganisation der har  

 forhandlingsretten sendes forslaget tillige til CFU med angivelse af, til  

 hvilken (central)organisation forslaget er sendt.
 Stk. 3. Forslaget anses for godkendt, hvis ingen centralorganisation  

 inden for en frist af 3 uger har meddelt Finansministeriet/vedkommende  

 ministerium, at den ønsker særskilt forhandling om stillingens  

 klassificering.
§ 2.  Frilisteproceduren Finansministeriet og vedkommende centralorganisation kan aftale, at  

 nyoprettede tjenestemandsstillinger, hvis stillingsbetegnelse og  

 funktionsbeskrivelse svarer til en stillingsbetegnelse og en eventuel  

 funktionssbeskrivelse, der er optaget på en særlig fortegnelse (friliste),  

 anses for klassificeret som angivet i listen.
 § 3.  Bestemmelserne i §§ 1 og 2 finder tilsvarende  

 anvendelse ved fastsættelse af særlige tillæg til nyoprettede stillinger  

 under lønramme 35.
§ 4.  Opskrivning af cheflønspuljen Samtidig med klassificeringen af nyoprettede stillinger i lønramme 35 og  

 36, opskrives ministerområdets cheflønspulje med et fast beløb på 28.000 kr.  

 og for stillinger i lønramme 37 og derover med et fast beløb på 45.000 kr.  

 (Begge 1/4 1991-niveau) § 5.  Ikrafttræden Aftalen har virkning for tjenestemandsstillinger, der oprettes 1. januar  

 1992 og derefter.
 Stk. 2. Samtidig ophæves aftale af 13. marts 1985 vedrørende  

 klassificering af nyoprettede tjenestemandsstillinger.
København, den 29. januar 1992 Statsansattes Kartel, Finansministeriet Tjenestemandssektionen P.M.V.
 E.B.
Johan Overgaard Niels Paludan Statstjenestemændenes Centralorganisation II Bjørn Wikkelsøe Jensen Akademikernes Centralorganisation, Tjenestemandsudvalget Alex Nielsen Lærernes Centralorganisation E.B.
Max Haugaard Nielsen Bilag 2 1. Opslag vil herefter finde sted.
Eller for  

 stjernemarkerede stillinger 2. Opslag vil finde sted, såfremt (organisationen)  

 ikke inden for en frist af 3 uger fra i dag gør indsigelse mod ovennævnte  

 anvendelse af frilisten.
 3. Hvis der er tale om en stilling i lr. 35 eller 36  

 anføres tillige:
 Samtidig opskrives ...............ministeriets cheflønspulje med 28.000  

 kr. (1/4 1991-niveau).
 Når stillingen er blevet besat, vil ...............ministeriet evt. vende  

 tilbage med et forslag til ydelse af et personligt tillæg til  

 stillingsindehaveren.
 4. Hvis der er tale om en stilling i lr. 37 eller  

 højere anføres tillige:
 Samtidig opskrives ...............ministeriets cheflønspulje med 45.000  

 kr. (1/4 1991-niveau).
 Når stillingen er blevet besat, vil ...............ministeriet evt. vende  

 tilbage med et forslag til ydelse af et personligt tillæg til  

 stillingsindehaveren.
Bilag 3 Skrivelse om klassificering af nyoprettede stillinger under lønramme 35, jf. cirkulærets punkt 5.1 Tjenestemandssektionen Norsvej 1, Postboks 514 1506 København K.
Centralorganisation II Anker Heegaards Gade 2, 2.
 1572 København V.
Centralorganisation Løngangsstræde 25 1468 København K.
Centralorganisation Nørre Voldgade 29 1358 København K Fællesudvalg Norsvej 1, Postboks 514 1506 København V Opslag vil finde sted, såfremt ministeriet ikke inden for 3-ugers fristen  

 har modtaget anmodning om forhandling.
 Såfremt der eventuelt er tvivl om, hvilken centralorganisation, der har  

 forhandlingsretten tilhøjes følgende:
 CFU anmodes om at meddele, hvilken centralorganisation, der har  

 forhandlingsretten for stillingen, samt at oversende forslaget til denne  

 centralorganisation, således at klassificeringen kan ske under overholdelse  

 af 3-ugers fristen.
Bilag 4 Skrivelse om klassificering af nyoprettede stillinger i lønramme 35 eller 36, jf. cirkulærets punkt 5.2 Tjenestemandssektionen Norsvej 1, Postboks 514 1506 København K.
Centralorganisation II Anker Heegaards Gade 2, 2.
 1572 København V.
Centralorganisation Løngangsstræde 25 1468 København K.
Centralorganisation Nørre Voldgade 29 1358 København K Fællesudvalg Norsvej 1, Postboks 514 1506 København V Det forudsættes herved, at vedkommende centralorganisation ikke inden for  

 en frist af 3 uger anmoder om forhandling.
 Opslag vil finde sted, såfremt ministeriet ikke inden for 3-ugers fristen  

 har modtaget anmodning om forhandling.
 Såfremt der eventuelt er tvivl om, hvilken centralorganisation, der har  

 forhandlingsretten tilhøjes følgende:
 CFU anmodes om at meddele, hvilken centralorganisation, der har  

 forhandlingsretten for stillingen, samt at oversende forslaget til denne  

 centralorganisation, således at klassificeringen kan ske under overholdelse  

 af 3-ugers fristen.
