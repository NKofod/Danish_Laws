Skriftlig fremsættelse (29. marts 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring  

 af forskellige skatte- og afgiftslove m.v. (Konsekvensændringer som følge af  

 sundhedsbidraget og kommunalreformen) (Lovforslag nr.
L 208).
 Lovforslaget er et led i gennemførelsen af kommunalreformen  

 og udmøntningen af aftalen mellem regeringen, Dansk Folkeparti og Det  

 Radikale  

 Venstre om en kommunal finansieringsreform.
 Lovforslaget indeholder de nødvendige konsekvensændringer i  

 skattelovgivningen i tilknytning til det samtidig hermed fremsatte forslag  

 til  

 lov om ændring af personskatteloven, om indførelse af et sundhedsbidrag og om  

 ændringer som led i aftalen om den kommunale finansieringsreform.
Lovforslaget indeholder desuden konsekvensændringer i  

 Skatteministeriets lovgivning som følge af, at der som led kommunalreformen  

 er  

 vedtaget en lang række lovændringer på andre ministeriers ressortområder.
Der  

 er hovedsagelig tale om ændringer, som skyldes nedlæggelsen af amtskommunerne  

 og oprettelsen af regionerne.
Dertil kommer ændringer, som skyldes  

 afskaffelsen  

 af den kommunale indkomstskat.
 I overensstemmelse med aftalen om en kommunal finansieringsreform  

 indeholder lovforslaget desuden konsekvensændringer, som skyldes, at  

 kommunens  

 andel af ejendomsværdiskatten overgår til staten.
 Det foreslås som udgangspunkt, at loven skal have virkning  

 fra 1. januar 2007, det vil sige samtidig med den øvrige kommunalreform.
Lovforslaget har ingen provenumæssige konsekvenser.  

 Lovforslaget skal ses i sammenhæng med forslaget om indførelse af et  

 sundhedsbidrag, ændringer som følge af den kommunale finansieringsreform,  

 m.v.  

 og indenrigs- og sundhedsministerens lovforslag om ophævelse af den  

 amtskommunale  

 indkomstskat m.fl.
Virkningerne af lovforslagene er indregnet i  

 byrdefordelingsberegningerne, der fremgår af indenrigs- og  

 sundhedsministerens  

 forslag om kommunal udligning og generelle tilskud til kommuner.
Samlet set  

 har  

 lovforslagene kun meget begrænsede økonomiske konsekvenser for den samlede  

 offentlige sektor og for borgerne under ét.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
