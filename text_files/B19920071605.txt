I medfør af § 4 i lov nr. 275 af 9. juni 1948 om statens overtagelse af Det Kgl.
Danske Musikkonserevatorium fastsættes:
Almindelige bestemmelser § 1.  Det Kgl.
Danske Musikkonservatorium er en  

 statsinstitution, der har til opgave at varetage højere uddannelser i musik,  

 og i øvrigt at bidrage til fremme af musikkulturen i Danmark.
 § 2.  Kulturministeren er øverste  

 forvaltningsmyndighed for konservatoriet.
 § 3.  Konservatoriet ledes af rektor, der i samråd med  

 prorektor, konservatorieråd, studienævn, administrator samt eventuel  

 studieleder forestår konservatoriets forvaltning.
Rektor, prorektor, studieleder og administrator § 4.  Rektor ansættes af kulturministeren for en  

 5-årig periode.
Ansættelsen sker efter stillingens opslag.
Til at bistå  

 ministeren ved ansættelsen nedsættes et bedømmelsesudvalg, hvoraf 3 medlemmer  

 udpeges af Konservatorierådet blandt konservatoriets lærere, og 2 af  

 kulturministeren, heraf den ene som formand.
Bedømmelsesudvalget afgiver  

 udtalelse til ministeren om ansøgernes kvalifikationer.
Stk. 2.  Ansættelsen af rektor kan forlænges.
En sådan  

 forlængelse skal af Kulturministeriet forelægges konservatorierådet til  

 udtalelse.
Ved ledighed i en funktionsperiode konstituerer kulturministeren  

 en midlertidig rektor for maksimalt 1 år.
 Stk. 3.  Rektor leder konservatoriet og træffer  

 afgørelse i alle sager, jf. dog § 9.
Stk. 4.  Hvor beslutning tilkommer konservatoriets  

 kollegiale forsamlinger kan rektor dog træffe beslutning, når han skønner, at  

 sagen ikke tåler udsættelse.
Meddelelse om den trufne beslutning gives  

 snarest muligt til konservatorierådet.
 Stk. 5.  Rektor eller en af denne udpeget stedfortræder  

 leder konservatoriets optagelsesprøver.
Stk. 6.  Afskedigelser af konservatoriets personale  

 foretages af rektor.
Hvor dette påhviler ministeriet, afgiver rektor  

 indstilling herom.
 Stk. 7.  Rektor påser, at de kollegiale organers  

 beslutninger er lovlige.
 Stk. 8.  Rektor kan pålægge såvel de kollegiale  

 forsamlinger som een eller flere af konservatoriets lærere at drøfte og  

 afgive udtalelser om emner af betydning for konservatoriet.
 Stk. 9.  Der kan af rektor nedsættes særlige udvalg til  

 at rådgive rektor og de kollegiale organer i fagligt/pædagogiske anliggender.
 Stk. 10.  Ved udløbet af hvert undervisningsår afgiver  

 rektor til ministeriet beretning om konservatoriets virksomhed i det forløbne  

 år.
§ 5.  Prorektor vælges af konservatorierådet blandt  

 konservatoriets fastansatte lærere.
Valget indberettes til ministeriet.  

 Valget gælder for en 2-årig periode.
Genvalg kan finde sted.
Ved ledighed i  

 en funktionsperiode foretages snarest nyvalg for den resterende del af  

 perioden.
 Stk. 2.  Prorektor bistår rektor med varetagelsen af de  

 under rektoratet hørende opgaver og er rektors stedfortræder.
 Stk. 3.  Prorektor eller en af denne udpeget  

 stedfortræder leder konservatoriets eksaminer og prøver.
 § 6.  Rektor kan udpege en studieleder blandt  

 konservatoriets lærere til at bistå rektor i fagligt/pædagogiske  

 anliggenheder.
 § 7.  Administrator ansættes af Kulturministeriet  

 efter indstilling fra rektor.
 Stk. 2.  Administrator varetager på rektors vegne  

 konservatoriets administration.
 Stk. 3.  Administrator er i henhold til givne regler  

 ansvarlig for konservatories kasse- og regnskabsvæsen.
Konservatorierådet § 8.  Konservatorierådet består af rektor som formand,  

 prorektor, 3 lærerrepræsentanter, 3 repræsentanter for de studerende samt 1  

 repræsentant for konservatoriets teknisk-administrative personale.  

 Administrator og en eventuel studieleder deltager i rådets møder uden  

 stemmeret.
Administrator er sekretær for rådet.
Stk. 2.  Lærerrepræsentanter og repræsentanter for det  

 teknisk-administrative personale vælges for 2 år af og blandt de respektive  

 grupper.
Studenterrepræsentanter vælges for 1 år af og blandt de studerende.  

 Genvalg kan finde sted.
For hvert medlem af konservatorierådet - bortset fra  

 rektor og prorektor - vælges en suppleant.
 Stk. 3.  Hvis der jf. § 10, stk. 1, etableres mere end  

 eet uddannelsesområde, skal det størst mulige antal uddannelsesområder  

 repræsenteres i konservatorierådet af hhv. lærer- og studenterrepræsentanter.
Stk. 4.  Rektor indkalder til og leder  

 konservatorierådets møder.
Konservatorierådet afholder møder så ofte rektor  

 finder anledning hertil.
Rådet skal dog indkaldes, såfremt mindst 4 medlemmer  

 skriftligt anmoder herom.
Konservatorierådets medlemmer har mødepligt til  

 rådets møder.
Lovligt forfald skal meldes til rektor.
Stk. 5.  Konservatorierådet er beslutningsdygtigt, når  

 mindst 6 stemmeberettigede medlemmer, heriblandt rektor, er tilstede.
Til  

 gyldig beslutning kræves almindeligt stemmeflertal, dog at mindst en  

 trediedel af rådets stemmeberettigede medlemmer stemmer for.
Står stemmerne  

 lige, er rektors stemme afgørende.
 Stk. 6.  Konservatorierådet fastsætter selv sin  

 forretningsorden.
 § 9.  Konservatorierådet træffer afgørelse i følgende  

 sager:
 Stk. 2.  Konservatorierådet afgiver indstilling til  

 ministeriet om beskikkelse af censorer i henhold til herom gældende regler.
 Stk. 3.  Alle sager af væsentlig betydning for  

 konservatoriets organisation og virksomhed skal af rektor forelægges  

 konservatorierådet til udtalelse, herunder:
Studienævn § 10.  Konservatoriets virksomhed er organiseret i eet  

 eller flere uddannelsesområder.
Oprettelse og nedlæggelse af  

 uddannelsesområder godkendes af Kulturministeriet efter indstilling fra  

 rektor.
For hvert uddannelsesområde etableres et studienævn.
Stk. 2.  Studienævnet består af 3 lærerrepræsentanter,  

 valgt af og blandt de til uddannelsesområdet knyttede lærere, og 3  

 studenterrepræsentanter, valgt af og blandt de til uddannelsesområdet  

 knyttede studerende.
For hvert medlem vælges en suppleant.
Mindst een af  

 lærerrepræsentanterne skal være fastansat lærer.
Stk. 3.  Ingen kan afgive stemme til mere end eet  

 studienævn, og hverken lærere eller studerende kan være medlem af mere end  

 eet studienævn.
Rektor, prorektor og en eventuel studieleder kan ikke være  

 medlemmer af et studienævn.
Stk. 4.  Lærerrepræsentanter i studienævnene vælges for  

 en periode af 2 år, studenterrepræsentanter for 1 år.
Genvalg kan finde sted.
 Stk. 5.  Studienævnet vælger blandt nævnets  

 lærerrepræsentanter en formand.
Stk. 6.  Studienævnet er beslutningsdygtigt, når mindst  

 4 medlemmer er til stede.
Til gyldig beslutning kræves almindelig  

 stemmeflerhed blandt de tilstedeværende.
I tilfælde af stemmelighed er  

 formandens stemme afgørende.
Stk. 7.  Studienævnsformanden indkalder til og leder  

 studienævnsmøderne.
Der skal indkaldes til møde, når formanden eller mindst 2  

 medlemmer begærer dette.
 Stk. 8.  Studienævnet fastsætter selv sin  

 forretningsorden, der skal godkendes af konservatorierådet.
 § 11.  Studienævnet er over for rektor ansvarlig for  

 undervisningens faglige niveau, tilrettelæggelse og gennemførelse indenfor  

 uddannelsesområdet efter de gældende bestemmelser.
 Stk. 2.  Studienævnet afgiver instilling til rektor i  

 følgende sager:
 Stk. 3.  Studienævnet afgiver indstilling til  

 konservatorierådet om udfyldende bestemmelser til studie- og  

 eksamensordninger inden for de af rektor afgivne retningslinjer.
 Stk. 4.  Studienævnet afgiver udtalelse til  

 konservatorierådet i følgende sager:
Særlige bestemmelser § 12.  Bestemmelser om optagelse af studerende,  

 studie- og eksamensordning, bedømmelse af studerende og ansættelse af faste  

 lærere fastsættes af Kulturministeriet efter udtalelse fra konservatoriet.
 § 13.  Det kan af kulturministeren besluttes, at der  

 ved konservatoriet skal nedsættes et rådgivende uddannelsesråd, der skal  

 rådgive konservatoriet og kulturministeren om principielle spørgsmål  

 vedrørende konservatoriets virksomhed.
Overgangs- og ikrafttrædelsesbestemmelser § 14.  Funktionsperioden for konservatoriets  

 nuværende, valgte rektor forlænges indtil den dato, hvor den i medfør af § 4,  

 stk. 1, af kulturministeren udpegede rektor tiltræder.
Stk. 2.  Den af ministeren udpegede rektor skal, jf. §  

 10, stk. 1, til Kulturministeriet afgive indstilling om det antal  

 uddannelsesområder, hvori konservatoriet ønskes opdelt.
Indstilling herom  

 skal ske senest den 16. november 1992.
 Stk. 3.  Funktionsperioden for den siddende prorektor  

 ophører den 31. december 1992. Prorektor tillægges fra nærværende  

 bekendtgørelses ikrafttræden de heri fastlagte beføjelser.
 § 15.  Funktionsperioden for det siddende  

 konservatorieråd forlænges frem til den 31. december 1992. Konservatorierådet  

 tillægges de i nærværende bekendtgørelse fastlagte beføjelser.
 Stk. 2.  Det siddende konservatorieråd skal snarest  

 udfærdige nærmere regler for valg til konservatorierådet, jf. § 8, og for  

 valg til studienævn, jf. § 10.
 Stk. 3.  Funktionsperioden for de siddende fagråd  

 forlænges frem til den 31. december 1992. De enkelte fagråd tillægges frem  

 til denne dato de beføjelser, der i nærværende bekendtgørelse tillægges de  

 enkelte Studienævn.
 Stk. 4.  Valg til Konservatorieråd og Studienævn, jf.  

 stk. 2, afholdes inden den 20. december 1992.
 Stk. 5.  Funktionsperioden for konservatorieråd og  

 studienævn begynder den 1. januar 1993.
 § 16.  Bekendtgørelsen træder i kraft den 1. september  

 1992.
 Stk. 2.  Bekendtgørelse nr. 584 af 30. december 1984 om  

 Det Kgl. danske Musikkonservatorium ophæves.
