Betænkning afgivet af Europaudvalget den  

 15. maj 2001 Betænkning over Forslag til lov om ændring af lov om  

 Danmarks tiltrædelse af De Europæiske Fællesskaber og Den  

 Europæiske Union   

 (Danmarks ratifikation af Nicetraktaten) [af udenrigsministeren (Mogens Lykketoft)] 1. Ændringsforslag Der er stillet 8 ændringsforslag til lovforslaget.  

 Udvalget har stillet ændringsforslag nr. 5 og Enhedslistens medlem af  

 udvalget ændringsforslag nr. 1-4 og 6-8.
2. Udvalgsarbejdet Lovforslaget blev fremsat den 2. marts 2001 og var til 1.  

 behandling den 21. marts 2001. Lovforslaget blev efter 1. behandling henvist  

 til behandling i Europaudvalget.
Møder Udvalget har behandlet lovforslaget i 5 møder.
Samråd Udvalget har stillet 6 spørgsmål til  

 udenrigsministeren til mundtlig besvarelse.
Udenrigsministeren har besvaret  

 spørgsmålene i et samråd med udvalget den 4. maj 2001.
Spørgsmål Udvalget har stillet 14 spørgsmål til  

 udenrigsministeren til skriftlig besvarelse, som denne har besvaret.
De 14  

 spørgsmål og svarene herpå er optrykt som bilag 2 til  

 betænkningen.
3. Udtalelser fra udvalget Europaudvalgets fremtidige arbejde Samtidig med behandlingen af lovforslaget har udvalget  

 drøftet Europaudvalgets fremtidige arbejde og har den 10. maj 2001  

 afgivet en beretning herom.
I lighed med hvad praksis har været i  

 forbindelse med tidligere betænkninger vedrørende en  

 tiltrædelseslov, beskrives her kort den fornyelsesproces af det  

 europapolitiske arbejde i Folketinget og udadtil i samfundet i de kommende  

 år, som Europaudvalget herved har igangsat.
Denne proces vil ligeledes  

 kunne bidrage aktivt til fremtidsdebatten efter Nice.
I Europaudvalget er der blandt alle partier et  

 fælles ønske om at styrke den politiske og folkelige debat om  

 dansk europapolitik nu og i fremtiden, så der i en løbende  

 dialog med befolkningen kan skabes en stærkere folkelig forankring af  

 Danmarks europapolitik.
Udgangspunktet er at styrke Folketingets rolle i  

 europapolitiske spørgsmål i sammenhæng med den  

 indenrigspolitiske og globale udvikling.
 Det forudsætter en række forbedringer af den  

 politiske behandling af europaspørgsmål i Folketinget, i  

 Europaudvalget og i fagudvalgene i et samarbejde med regeringen.  

 Fagudvalgenes rolle i europapolitikken vil i fremtiden blive styrket  

 systematisk i et tæt samarbejde mellem Europaudvalget og fagudvalgene i  

 Folketinget.
 Det forudsætter en styrkelse og en fortsat  

 sammenhængende enhedsbetjening, som gives af Europaudvalgets
sekretariat   herunder Folketingets repræsentant i Bruxelles  

 EU-konsulenten og dennes medarbejdere, herunder  

 specialkonsulenten for fagudvalgene, samt EU-Oplysningen, som blev  

 etableret i Folketingets Internationale Afdeling, nu Parlamentarisk Afdeling,  

 i tæt sammenhæng med den øvrige EU-betjening på  

 initiativ af Markedsudvalget i 1993 som led i betænkningen om Danmarks  

 tiltrædelse af Maastrichttraktaten og Edinburghafgørelsen.
Det forudsætter en udvidelse og forbedring af  

 EU-oplysningen og den folkelige debat og inddragelse i  

 europaspørgsmål.
Herunder også gennem de  

 tilskudsmuligheder, der bevilges til debataktiviteter om EU i det danske  

 samfund, og som nu administreres gennem Nævnet vedrørende  

 EU-oplysning.
Det forudsætter, at Europaudvalgets udadvendte  

 virksomhed øges gennem udviklingen af et systematisk samarbejde med  

 bl.a.
Regionsudvalget, repræsentanterne i Det Økonomiske og  

 Sociale Udvalg, interesseorganisationerne og de folkelige organisationer.
 Europa-Parlamentets vigtige rolle i de fælles  

 beslutninger øger ligeledes behovet for at styrke Folketingets  

 Europaudvalgs og fagudvalgenes samarbejde med de danske  

 europaparlamentarikere.
 Dette aktualiseres yderligere af den fulde  

 gennemførelse af Amsterdamtraktaten og Nicetraktaten.
 Det danske EU-formandskab i 2. halvår 2002 og  

 debatten i forbindelse med regeringskonferencen i 2004 forstærker  

 yderligere behovet for den fornyelsesproces, Europaudvalget har igangsat.
Folketingets Europaudvalg spiller en central rolle i dansk  

 Europapolitik.
Herigennem får regeringen sine mandater til  

 ministerrådsmøder i EU.
Ligesom regeringen og  

 Udenrigsministeriet koordinerer den danske EU-politik, som føres i  

 Ministerrådet, koordinerer Europaudvalget Folketingets deltagelse heri.  

 Gennem Europaudvalget sikres den nødvendige sammenhæng og  

 koordination af Europapolitikken i Folketinget.
I den forbindelse  

 forstærkes udvalgets udadvendte rolle.
Særligt om den under Nicetraktaten, artikel 2, nr. 8,  

 foreslåede formulering af artikel 133 Udvalget har i et samråd med udenrigsministeren  

 drøftet spørgsmålet om, hvorvidt de nye bestemmelser  

 omkring handel i artikel 133 i sig selv vil kunne føre til en  

 udstrækning af EU s kompetence på en måde, der kunne tvinge  

 Danmark til at udlicitere områder som affaldshåndtering og  

 sundhedsopgaver.
Et flertal i udvalget (udvalgets medlemmer med  

 undtagelse af DF og EL) bemærker, at det fremgår af  

 udenrigsministerens opfølgning på mødet i Europaudvalget  

 den 23. februar 2001, at »Aftaler på f.eks.  

 miljøområdet og sundhedsområdet kan således kun  

 indgås, såfremt Fællesskabet har kompetence til internt at  

 vedtage sådanne regler efter traktatens almindelige regler.
Dermed sker  

 der ingen udvidelse af Fællesskabets beføjelse til at regulere  

 disse områder.
Der er alene tale om, at indgåelse af  

 internationale aftaler på disse områder fremover bliver en del af  

 den fælles handelspolitik.«, jf. alm. del  

 bilag 831. Med andre ord giver traktaten nu sikkerhed for, at der ikke i  

 handelsforhandlinger kan ske noget på miljøområdet eller  

 sundhedsområdet, som ikke på tidspunktet for indgåelse af  

 aftalen ville være muligt internt i EU.
Det er altså på  

 disse områder ikke muligt via handelsaftaler at give EU en kompetence,  

 som EU ikke allerede har.
Særligt om den under Nicetraktaten, artikel 2, nr. 9,  

 foreslåede affattelse af artikel 137 Udvalget har endvidere behandlet den nye formulering af  

 traktatens artikel 137, hvoraf det fremgår, at det er muligt for  

 Ministerrådet med »enstemmighed på  

 forslag af Kommissionen og efter høring af Europa-Parlamentet« at udstrække det kvalificerede flertal til »repræsentation af og  

 kollektivt forsvar for arbejdstagernes og arbejdsgivernes interesser,  

 herunder medbestemmelse«  

 (artikel 137, stk. 1, litra f).
Forud for afslutning af forhandlingerne om Nicetraktaten  

 var det forudsætningen, at der ikke kunne accepteres  

 traktatændringer, som kunne undergrave den danske arbejdsmarkedsmodel  

 eller det danske velfærdssystem.
På den baggrund vil  

udvalget tilkendegive, at det ikke vil medvirke til at overflytte  

 området for »repræsentation af og  

 kollektivt forsvar for arbejdstagernes og arbejdsgivernes interesser,  

 herunder medbestemmelse« til  

 flertalsafgørelser, hvis en sådan overflytning vil udgøre  

 en trussel mod den danske aftalemodel.
Endvidere tilkendegiver udvalget, at  

 der forud for en ændring af beslutningsformen i øvrigt på  

 de i artikel 137 anførte områder bør være en  

 grundig debat i Folketinget før regeringens forelæggelse af  

 forhandlingsoplæg i Folketingets Europaudvalg.
4. Indstillinger og politiske bemærkninger Et flertal i udvalget (S, V, KF, CD og RV)  

 indstiller lovforslaget til vedtagelse med det under nr. 5 stillede  

 ændringsforslag.
Flertallet er enig om, at en vedtagelse af lovforslaget  

 og dermed en ratifikation af Nicetraktaten   er det traktatmæssige  

 grundlag for Den Europæiske Unions udvidelse fra den 1. januar 2003.  

 Nicetraktaten er EU s udvidelsestraktat.
Nicetraktaten færdiggør  

 Amsterdamtraktaten, så udvidelsen bliver mulig gennem en indretning af  

 EU s institutioner til en udvidelse fra de nuværende 15 til 27 lande.  

 Flertallet er enig om, at udvidelsen er den vigtigste opgave for EU i de  

 kommende år.
Sårene efter 2. verdenskrig skal heles, så  

 økonomisk og social udvikling, frihed, demokrati, stabilitet og fred  

 kan sikres i hele Europa.
Flertallet glæder sig over, at det ser ud  

 til, at flere lande i Europa i fremtiden vil søge medlemskab af EU.  

 Danmark skal under sit EU-formandskab i 2. halvår 2002 arbejde for at  

 færdiggøre forhandlingerne med så mange af  

 ansøgerlandene som muligt, således at den første  

 udvidelse kan gennemføres og de nye medlemslande kan deltage i EU s  

 næste regeringskonference og direkte valg til Europa-Parlamentet i  

 2004. For at bidrage til udvidelsesprocessen vil Folketingets Europaudvalg  

 bilateralt og gennem de nationale parlamenters europaudvalgs  

 samarbejdsorganisation, COSAC, tage en række initiativer i forhold til  

 ansøgerlandenes europaudvalg og parlamenter.
 Flertallet er opmærksom på, at der som  

 opfølgning af Nicetraktaten gennemføres en regeringskonference  

 i 2004 parallelt med EU-udvidelsen og den vedtagne interne udvikling i EU.  

 Hermed er der rejst en debat om fremtidens Europa med særlig fokus  

 på:
Flertallet tillægger det stor vægt, at det i  

 erklæringen fra Nice fastslås, at denne debat ikke må  

 udgøre nogen form for hindring eller forudsætning for  

 udvidelsesprocessen, og at kandidatlandene vil blive inddraget i den kommende  

 regeringskonference.
Flertallet tillægger det endvidere stor  

 vægt, at der i Folketinget og i befolkningen er en bred og åben  

 debat om fremtidens Europa og Danmarks placering heri.
 Socialdemokratiet, Venstre, Det Konservative Folkeparti,  

 Centrum-Demokraterne og Det Radikale Venstre giver derfor deres klare  

 støtte til lovforslaget.
 Et mindretal i udvalget (SF) indstiller ligeledes  

 lovforslaget til vedtagelse med det under nr. 5 stillede  

 ændringsforslag.
 Det har været en ledetråd for SF s vurdering  

 af Nicetraktaten, at man? prioriterer Østudvidelsen højt uden  

 at komme i konflikt med de løfter   især på  

 velfærdsområdet   der blev givet før folkeafstemningen om  

 ØMU en den 28. september 2000.
 1. I vurderingen af Nicetraktaten lægger SF særlig  

 vægt på følgende:
 Traktaten er uden for enhver tvivl en udvidelsestraktat.  

 Der gennemføres nye ting på områder, hvor  

 traktatændringer udgør en indiskutabel politisk  

 forudsætning for de nuværende EU-landes accept af udvidelserne.  

 Det fremgår direkte af præamblen, at den skal forberede  

 udvidelsen, ligesom ændringer af stemmevægte i  

 Ministerrådet og antallet af sæder i Europa-Parlamentet entydigt  

 har dette formål.
Traktatændringerne på bl.a. det  

 institutionelle område udgør en nødvendig, men ikke  

 tilstrækkelig forudsætning for EU s udvidelse.
Der forestår  

 fortsat vanskelige forhandlinger med ansøgerlandene.
Der skal ske  

 ændringer i EU-politikken, ikke mindst på landbrugsområdet,  

 og der skal sikres den nødvendige folkelige opbakning bag  

 udvidelsespolitikken i de nuværende EU-lande.
Men Nicetraktaten er en  

 forudsætning for at komme videre i udvidelsesforhandlingerne.
Omvendt  

 vil det være et alvorligt tilbageslag for udvidelsesprocessen, hvis den  

 falder til jorden.
Det vil være vigtigt, at den danske regering presser  

 på i forhold til at sætte tempoet i vejret i  

 udvidelsesforhandlingerne, herunder at den næste regeringskonference  

 ikke starter uden deltagelse fra nye medlemslande.
SF anerkender, at der   både praktisk og politisk  

 kan være behov for flere flertalsafgørelser ved en større  

 udvidelse af EU, men det vil være uacceptabelt, hvis de medfører  

 en mulighed for undergravning af principperne i det danske  

 velfærdssamfund.
Det er SF s opfattelse, at flertalsafgørelserne  

 i Nicetraktaten ikke vil få denne konsekvens.
I artikel 42 er der  

 fortsat enstemmighed, ligesom der fortsat er enstemmighed omkring  

 aftalesystemet i artikel 137, hvilket ikke kan ændres uden dansk accept  

 og behandling i Folketinget.
Der var på et tidspunkt i forhandlingerne  

 optræk til problemer i artikel 133, hvor EU-kompetencen  

 udstrækkes til også at omfatte bl.a. tjenesteydelser.
Men med de  

 nuværende formuleringer i artikel 133 er det ikke SF s opfattelse, at  

 denne paragraf kan bruges til at gennemtvinge eksempelvis udliciteringer  

 på miljøområdet eller i sundhedssystemet, hvilket senere  

 behandling i Danmark har bekræftet.
De nye stemmeregler i Ministerrådet giver en mindre  

 forskydning til fordel for de store lande, men det er ikke SF s opfattelse,  

 at denne forskydning kan begrunde et nej til traktaten.
Hvert land fastholder  

 en kommissær, men der lægges op til en rotationsordning på  

 kommissærposterne, hvis EU på et tidspunkt kommer til at omfatte  

 mere end 27 medlemslande.
Heller ikke dette punkt kan efter SF s opfattelse  

 begrunde et nej til Nicetraktaten.
Nicetraktaten indeholder i artikel 7 en bestemmelse,  

 ifølge hvilken Ministerrådet kan påtale det, hvis  

 Rådet mener, at der er en risiko for, at et medlemsland krænker  

 menneskerettighederne.
Man kan eventuelt bede uafhængige personer  

 udarbejde en rapport om situationen i det pågældende land.
SF  

 finder artiklen dybt overflødig   ikke mindst i betragtning af, at der  

 i Amsterdamtraktaten er klare bestemmelser, hvis et land rent faktisk  

 overtræder menneskerettighederne.
Men der er langt fra den aktuelle  

 artikel 7 og så den sanktionspolitik, der blev gennemført i  

 forhold til Østrig i foråret 2000. SF mener således ikke,  

 at artikel 7 kan begrunde et nej til Nicetraktaten.
Der gives i traktaten mere lempelige muligheder for at  

 udvikle et såkaldt »forstærket  

 samarbejde«.
Disse fleksibilitetsbestemmelser  

 lever ikke op til SF s visioner om et »Europa i  

 flere rum«.
SF ser et stort behov for en  

 yderligere diskussion og politikudvikling omkring et dansk udspil  

 vedrørende et mere fleksibelt europæisk samarbejde.
Det er her  

 af betydning, om de nye bestemmelser vil blokere for en sådan  

 politikudvikling.
Det mener SF ikke er tilfældet, ligesom der fortsat  

 er lagt væsentlige begrænsninger i, hvor meget et  

 forstærket samarbejde kan udnyttes til at presse en unionsudvikling  

 igennem.
Nicetraktaten er ikke i et og alt perfekt.
Der er mange  

 ting, der er nødvendige for en bedre udvikling i Europa, som ikke er  

 med i traktaten.
SF har tidligere bl.a. krævet  

 flertalsafgørelser i forhold til minimumsregler for selskabsskat og  

 miljøafgifter, bedre regler for miljø og fødevarepolitik  

 og mere åbenhed i EU s beslutningsprocesser.
Disse ting er  

 desværre ikke kommet igennem, men SF mener ikke, at det kan begrunde et  

 nej til Nicetraktaten.
Sammenfattende er det SF s opfattelse, at Nicetraktaten er  

 af afgørende betydning for den videre udvidelsesproces.
De problemer,  

 der ligger i den, kan ikke begrunde en reel blokering af  

 Øst-udvidelsen.
SF kan derfor støtte Nicetraktaten.
 2. SF s holdning til en eventuel folkeafstemning om Nicetraktaten er  

 bestemt af følgende synspunkter:
 Hvis der er tale om suverænitetsafgivelse i medfør af  

 grundlovens § 20, skal der efter SF s opfattelse afholdes en folkeafstemning.  

 SF vil i Folketinget ikke kunne medvirke i et 5/6-flertal, hvis konsekvensen  

 bliver en manglende folkeafstemning.
 Hvis der i øvrigt er tale om en traktat af væsentlig  

 betydning, bør der afholdes en folkeafstemning.
 Da der er tale om en udvidelsestraktat, der har stor  

 betydning for Europas, EU s og Danmarks fremtid, er det SF s vurdering, at  

 Nicetraktaten er af så politisk væsentlig betydning, at der  

 bør afholdes en folkeafstemning om Danmarks ratifikation af traktaten  

 uafhængigt af, om traktaten indeholder formel  

 suverænitetsafgivelse i henhold til grundloven.
SF ønsker at give befolkningen mulighed for at tage  

 aktiv stilling til dette udvidelsesperspektiv Ikke mindst efter nej et den 28. september 2000 er det  

 altafgørende at sikre folkelig opbakning bag den fremtidige  

 EU-politik.
SF vil aktivt arbejde for, at der bygges bro mellem ja- og  

 nej-siden og mellem befolkningen og politikerne.
Dette brobygningsarbejde vil  

 imidlertid blive vanskeliggjort, hvis en så væsentlig traktat som  

 Nicetraktaten gennemføres uden sikkerhed for den folkelige opbakning.  

 Flertallet på Christiansborg må lære af tidligere  

 fejltagelser, og det vil derfor være uklogt at vedtage Nicetraktaten  

 udelukkende i Folketinget.
SF anbefalede, at regeringen sikrede sig, at der blev  

 udarbejdet en redegørelse udarbejdet af uafhængige juridiske  

 eksperter om Nicetraktatens forhold til grundlovens § 20. Efter SF s  

 opfattelse er det i spørgsmål af denne karakter ikke  

 tilstrækkeligt, at det alene er Justitsministeriet, der er underlagt en  

 politisk ledelse, der står for sådanne redegørelser.
Vi  

 har dog også noteret os, at der ikke fra den juridiske fagkundskab er  

 fremkommet indvendinger, der giver grundlag for i dette tilfælde at  

 betvivle Justitsministeriets analyse og konklusion.
I sidste ende vil det dog  

 kun være Højesteret, som kan afgøre, hvorvidt en dansk  

 ratifikation af Nicetraktaten er sket i overensstemmelse med grundlovens  

 bestemmelser.
 3. Nicetraktaten er afgørende for Østudvidelsen, men den  

 løser på ingen måde de mange problemer, der er i  

 EU-samarbejdet.
Mangelen på folkelighed og demokrati er fortsat  

 overvældende.
Logikken i det indre marked spiller fortsat en alt for  

 stor rolle i forhold til hensynet til miljø og mennesker.
På  

 trods af Nicetraktaten er ambitionsniveauet fortsat for lavt, når det  

 gælder Østudvidelsen, samtidig med at der i  

 udvidelsesforhandlinger lægges for lidt vægt på de sociale  

 og økonomiske problemer i Øst-landene, som kan blive en  

 konsekvens af EU-medlemskabet.
Der mangler fortsat at blive formuleret en  

 egentlig ikke-militær sikkerhedspolitik.
Det er SF s opfattelse, at der er både gode og  

 dårlige sider ved EU-samarbejdet.
Det er en god ide at samarbejde  

 internationalt om at løse internationale problemer.
Problemer med  

 f.eks. miljø, arbejdsmiljø og skatteunddragelse fra  

 multinationale virksomheder kan kun løses ved forpligtende  

 internationalt samarbejde, som vi kender det i EU.
 SF vil også fremover støtte en udvikling i EU  

 i en mere folkelig retning   og bekæmpe udviklingen hen imod et  

 føderalt samarbejde.
Den danske regering er væsentligt svækket af  

 den manglende folkelige opbakning i EU-politikken.
Denne svækkelse har  

 årsag i mange års forløjethed, som har undergravet  

 troværdigheden hos de ledende politikere.
Det er SF s opfattelse, at EU er en politisk kampplads,  

 samt at Danmark skal spille en rolle på denne kampplads.
Det er derfor  

 altafgørende, at der nyformuleres en dansk europapolitik, som på  

 den ene side kan opnå bred folkelig opbakning, og som på den  

 anden side forholder sig til de aktuelle problemer i EU-samarbejdet.
 Et andet mindretal i udvalget (DF) indstiller  

 lovforslaget til forkastelse ved 3. behandling, men kan dog stemme for  

 de under nr. 1-7 stillede ændringsforslag.
EU s magt forstærkes Dansk Folkeparti er af den opfattelse, at en godkendelse  

 af Nicetraktaten vil give langt større kompetence til EU på  

 bekostning af de enkelte europæiske nationer, ligesom det er Dansk  

 Folkepartis opfattelse, at de enkelte nationer efter Nicetraktaten vil  

 få stadig sværere ved at fastsætte, hvordan det enkelte  

 land ønsker at indrette sig.
Nicetraktaten er derfor et skridt i den  

 forkerte retning.
På mange afgørende områder flyttes der  

 med Nicetraktaten beslutningskraft fra nationerne og til EU s institutioner.  

 Det sker ved, at EU s interne beslutningsproces ændres, så man i  

 stigende omfang ikke længere træffer beslutninger med  

 enstemmighed, men ved flertalsafgørelser.
En lang række af  

 konkrete områder (oplistet i bemærkningerne til lovforslaget) i  

 ministerrådsregi overgår med traktaten til at være  

 flertalsafgørelser.
Dermed flyttes kompetence, magt og indflydelse fra  

 nationalstaterne, som hidtil i praksis har haft vetoret og har kunnet sige  

 nej til en foreslået ændring.
Fremover vil Danmark på disse  

 mange områder kunne blive nedstemt.
Man flytter altså magt fra  

 nationalstaterne til EU s Ministerråd.
Politisk overvågning Der er et område, som med Nicetraktaten bliver  

 ændret, som skal fremhæves.
Det er ændringen af traktatens  

 artikel 7, der handler om, at EU nu skal til at være kontrollant i  

 forhold til demokratisk valgte regeringer i de enkelte lande, herunder i  

 forhold til lovlige politiske partier i medlemslandene.
Artiklen er bl.a.  

 foranlediget af situationen i Østrig, hvor en lovlig regeringsdannelse  

 for godt et år siden gav anledning til, at EU reagerede helt  

 uhørt med aktioner og boykot over for Østrig.
EU  

 forsøgte at bilde de europæiske befolkninger ind, at  

 beslutningen om aktionen var taget af 14 individuelle europæiske lande  

 med støtte fra Norge, USA og Israel, selv om det allerede fra starten  

 stod fast, at aktionen i realiteten var en EU-aktion.
Det var da også  

 det daværende portugisiske formandskab, som med EU s officielle  

 brevpapir stod for det praktiske.
Den form for demokratisk overvågning,  

 som er indholdet af artikel 7, finder Dansk Folkeparti ganske usmagelig.
Folkeafstemning påkrævet Dansk Folkeparti mener endvidere, at der helt har manglet  

 en folkelig debat om Nicetraktaten.
Det har uden tvivl nøje  

 sammenhæng med, at regeringen og et flertal i Folketinget meget bevidst  

 slet ikke ønsker en folkeafstemning og dermed den folkelige debat om  

 traktaten.
Man kan nok uden de store problemer fastslå, at chancen for  

 en folkeafstemning om Nicetraktaten havde været anderledes stor, hvis  

 et flertal i den danske befolkning den 28. september 2000 havde stemt ja til  

 at afskaffe kronen.
Nu blev det som bekendt glædeligvis et nej, hvorfor  

 flertallet i Folketinget ikke tør tage en ny folkeafstemning om  

 EU-forhold.
Det er Dansk Folkepartis generelle opfattelse, at alle  

 væsentlige beslutninger for Danmark og det danske folks fremtid i  

 forhold til en yderligere integration i EU altid bør tages gennem  

 folkeafstemning, og at folkeafstemningen indledes med mindst seks  

 måneders folkelig debat.
Tidligere folkeafstemninger om EU-forhold har  

 vist, at der er et stort og varmt engagement i befolkningen, og at det netop  

 er en styrke ved det danske demokrati.
Kun de færreste andre  

 europæiske lande har en tradition for at tage deres befolkninger med  

 på råd, og den tendens ser desværre ud til nu at være  

 kommet til Danmark.
Det danske folk bliver desværre overhørt i  

 denne vigtige sag.
Flertallet, som nægter befolkningen folkeafstemning  

 om Nicetraktaten, bryder en årelang tradition for folkeafstemninger om  

 vigtige EU-spørgsmål.
Hidtil har alle væsentlige  

 ændringer været lagt ud til befolkningen, uanset om det har  

 været nødvendigt efter grundlovens regler.
Denne tradition  

 bliver nu brudt på grund af flertallets frygt for befolkningens  

 svar.
Dansk Folkeparti finder det uhørt, at befolkningen  

 på denne måde sættes ud på et sidespor, og skal  

 samtidig gøre det klart, at partiet finder fortolkningen af,  

 hvornår grundloven kræver ratifikation efter reglerne om  

 suverænitetsafgivelse, for snæver.
Når EU på så  

 mange områder, som tilfældet er med Nicetraktaten, får  

 forstærket sin magt på bekostning af de enkelte lande, burde det  

 sige sig selv, at der afgives suverænitet.
Kommissærpost forsvinder Endvidere forpligter flertallet Danmark til, når EU  

 får 27 medlemslande, at indgå aftale om en rotationsordning for  

 Kommissionens vedkommende, som betyder, at Danmark ikke længere fast  

 har en kommissær.
Dette samtidig med, at Kommissionen fortsat har  

 eneret til at stille forslag.
Det er Dansk Folkepartis opfattelse, at denne  

 ændring af sammensætningen af Kommissionen er af en sådan  

 karakter, at den ikke kan gennemføres uden om reglerne for afgivelse  

 af suverænitet.
I praksis gennem en folkeafstemning.
Europæiske partier Endelig skal det her nævnes, at man med  

 Nicetraktaten skaber grundlaget for etableringen af såkaldte  

 europæiske partier.
Dette skal sikres gennem særlige  

 støtteordninger, som skal fremme den politiske integration.
Som  

 forslaget tegner sig, vil det betyde, at de pro-europæiske partier  

»tilfældigvis« er  

 dem, som vil blive støtteberettiget, mens partier, som er skeptiske  

 over for den europæiske integrationsiver, sandsynligvis vil falde  

 udenfor.
Det er fuldstændig absurd, at Danmarks repræsentanter  

 med den demokratiske tradition, vi har haft her i landet, Grundtvigs  

 fædreland   kan gå med til et forslag, som vil lave et A- og et  

 B-hold i den politiske verden.
Dansk Folkeparti vender sig imod denne  

 udvikling, hvormed EU viser sit manglende demokratiske væsen klart og  

 tydeligt.
 Et tredje mindretal i udvalget (EL) indstiller  

 lovforslaget til forkastelse ved 3. behandling, men kan dog stemme for  

 de stillede ændringsforslag.
 Enhedslisten er imod, at dette lovforslag hastes igennem i  

 indeværende folketingsår og inden den irske folkeafstemning,  

 hvilket der ikke er saglige grunde til, og finder, at væsentlige  

 ændringer af Unionstraktaten, som der her er tale om, altid bør  

 afgøres af befolkningen ved en folkeafstemning.
 Enhedslisten finder ikke, at Nicetraktaten som  

 påstået af regeringen er en nødvendig forudsætning  

 for udvidelsen af EU, og håber derfor, at den irske befolkning ved den  

 kommende folkeafstemning vil forkaste traktaten og dermed også bane vej  

 for ligeværdige forhandlinger mellem EU og de øvrige  

 europæiske lande på et nyt grundlag.
 Nicetraktaten handler først og fremmest om at  

 overføre mere magt til Europa-Kommissionen og til de store lande  

 på de små landes bekostning og skal ses som et led i  

 unionsudviklingen, hvor næste skridt allerede er aftalt i Nice, nemlig  

 regeringskonferencen i 2004, som efter den tyske og andre regeringers  

 opfattelse skal føre til en føderation.
Efter Enhedslistens bedømmelse kan Nicetraktaten  

 få dybt negative konsekvenser på det handelspolitiske  

 område, hvor traktaten bygger på den nyliberalistiske doktrin om  

 afregulering.
Traktaten giver Kommissionen magt til at forhandle på  

 medlemslandenes vegne i de kommende helt afgørende runder om TRIPS og  

 GATS, hvor det handler om bl.a. patentrettigheder og offentlige  

 tjenesteydelser, og hvor nye aftaler kan få dybt negative konsekvenser  

 for ulandene og for den offentlige sektor her i Danmark.
Disse konsekvenser  

 af traktaten er dårligt belyst af regeringen.
Forholdet mellem grundloven og Nicetraktaten er efter  

 Enhedslistens opfattelse heller ikke tilfredsstillende belyst i  

 bemærkningerne  til lovforslaget.
Enhedslisten har derfor sendt  

 regeringen et notat med følgende overskrift: »Notat om mangler i regeringens Redegørelse om  

 visse forfatningsretlige spørgsmål i forbindelse med  

 ratifikationen af Nicetraktaten«.
Notatet er  

 optrykt som bilag 3 til betænkningen.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	et mindretal (EL), tiltrådt af et mindretal  

 (DF):
Til § 1 1) Efter stk. 1 indsættes som nyt stykke:
» [Indstilling af dansk kommissær] 2) Efter stk. 1 indsættes som nyt stykke:
» [Dansk selvbestemmelsesret på en del af  

 udliciteringsområdet] 3) Efter stk. 1 indsættes som nyt stykke:
» [Sikring af opstillingsberettigede partier] 4) Efter stk. 1 indsættes som nyt stykke:
» [Vetoret i forbindelse med rotation] Af	udvalget:
Til § 2 5) Efter nr. 1 indsættes som nyt nummer » [Europaudvalgets rolle] Til § 3 Af	et mindretal (EL), tiltrådt af et mindretal  

 (DF):
 6) Efter stk. 1 indsættes som nyt stykke:
» [Garanti for vetoret] 7) Efter stk. 1 indsættes som nyt stykke:
» [Godkendelse af 5 ansøgerlande som  

 forudsætning for ikrafttræden] Af	et mindretal (EL):
 8) Efter stk. 1 indsættes som nyt stykke:
» [Ændring af TRIPS-aftalen som forudsætning for  

 ikrafttræden] Bemærkninger Til nr. 1 Ifølge den i Nicetraktaten foreslåede artikel  

 214 vedtager Rådet med kvalificeret flertal og efter fælles  

 overenskomst med den indstillede formand listen over de øvrige  

 personer, som det foreslår udnævnt til medlemmer af Kommissionen.  

 Listen udarbejdes i overensstemmelse med hver enkelt medlemsstats  

 indstilling.
 Denne formulering åbner efter forslagsstillernes  

 opfattelse for, at hvis der ikke opnås enighed mellem den nye  

 kommissionsformand og den danske regering om den foreslåede danske  

 kandidat, kan et flertal i Rådet sammen med kommissionsformanden tvinge  

 Danmark til at komme med en kandidat, som de vil godkende.
Regeringen har hidtil argumenteret med, at landenes  

 indstillingsret er fastholdt, og at det vil være »vanskeligere for et enkelt eller få lande at  

 blokere for udnævnelsen af den person, som f.eks.
Danmark og den  

 indstillede kommissionsformand er enige om«, som  

 udenrigsministeren skriver i sit svar af 31. januar 2001 på  

 spørgsmål nr.
S 974, jf.
Folketingets forhandlinger 2000-01,  

 side 3143.
 Det er klart, at Danmark har indstillingsretten   på  

 linje med alle andre EU-landes regeringer   men i formuleringen af artikel  

 214 er der ingen garanti for, at denne indstilling bliver fulgt af den nye  

 kommissionsformand.
Men i og med at man indføjer en ny formulering, som  

 giver den nye kommissionsformand og et kvalificeret flertal af Rådets  

 medlemsstater mulighed for at godkende de enkelte kandidater, åbner  

 dette selvfølgelig muligheden for, at et eller flere landes kandidater  

 til kommissærposten kan kasseres.
Ellers giver bestemmelsen jo ingen  

 mening, så kunne man lige så godt have beholdt den hidtidige  

 beslutningsproces, hvor alle skal være enige om den samlede Kommissions  

 medlemmer.
Derfor ovenstående foreslåede ændring,  

 som vil være en styrkelse af den danske regerings position i  

 forbindelse med udnævnelsen af nye kommissærer.
Denne  

 tilføjelse i den danske tiltrædelseslov til Nicetraktaten vil  

 klargøre over for Europa-Kommissionen og de andre EU-medlemslande, at  

 Danmark tolker formuleringen om »indstillingsretten«  

 således, at den kandidat, som Danmark kommer med, er den endelige, og  

 at hverken den ny kommissionsformand eller et flertal af de andre  

 medlemsstater kan påtvinge Danmark en anden kandidat end den, som  

 regeringen har indstillet.
Til nr. 2 I den foreslåede artikel 133 i Nicetraktaten  

 åbnes der for flertalsafgørelser på en række  

 områder samt for, at Rådet med enstemmighed kan beslutte at  

 overføre områder, som hidtil har været undtaget fra  

 flertalsafgørelser, til beslutninger truffet med  

 flertalsafgørelser.
Forslagsstillerne mener, at indholdet i artikel 133  

 åbner for, at der kan gennemtvinges udliciteringer på f.eks.  

 områder som vandforsyning, affaldshåndtering, parkvæsen,  

 plejehjem osv.
SF mener ikke, at dette er tilfældet, og skriver i en  

 udtalelse fra SF s hovedbestyrelsesmøde afholdt den 6. og 7. januar  

 2001:
» Til nr. 3 Forslagsstillerne er af den principielle opfattelse, at EU  

 ikke skal finansiere politiske partier ud fra en formålsparagraf, der  

 dybest set handler om at styrke Unionen.
 Men hvis dette alligevel sker, så er  

 forslagsstillerne af den opfattelse, at der ikke skal ske en favorisering af  

 partier, som er specielt interesseret i og vil arbejde på dette, og som  

 har større muligheder for dette end andre partier og  

 bevægelser.
Det udspil, som Europa-Kommissionen er kommet med til  

 konkretisering af den i Nicetraktaten foreslåede artikel 191, er helt  

 uacceptabelt.
Kommissionens forslag medfører, at det europæiske  

 politiske parti skal være repræsenteret i  

 Europa-Parlamentet/nationale eller regionale parlamenter i mindst fem  

 medlemslande eller have fået mindst 5 pct. af stemmerne ved seneste  

 valg til Europa-Parlamentet i mindst 5 medlemslande.
 Denne udmøntning favoriserer klart de eksisterende  

 fire store partigrupperinger i Europa-Parlamentet og deres ønsker om  

 økonomisk finansiering fra EU s side af deres arbejde.
 Denne udformning vil forhindre f.eks.  

 Junibevægelsen, Folkebevægelsen, SF, Dansk Folkeparti og  

 Enhedslisten i at stille op.
Dette er i strid med den lighedsgrundsætning, som er  

 nedlagt både i den danske forfatning og i Unionstraktaten, som den er  

 formuleret.
Alene derfor burde Europa-Kommissionens forslag afvises.  

 Partifriheden i EU skal have mindst samme omfang som partifriheden i Danmark,  

 ellers kommer en EU-statut til at favorisere bestemte politiske partier og er  

 til ugunst for andre, afhængig af om man har »søsterpartier « i  

 andre lande, som man kan danne et europæisk parti med.
 Derfor må en eventuel statut udformes, så den  

 sikrer, at alle opstillingsberettigede partier og bevægelser, som  

 nationalt er godkendt, kan anmelde opstilling til Europa-Parlamentet og  

 modtage støtte og godkendes på lige fod.
Til nr. 4 Ifølge artikel 4, stk. 3, indføres der et  

 ligeligt rotationsprincip, når EU er nået op på 27  

 medlemslande.
Rådet fastlægger i enstemmighed antallet af  

 kommissærer samt »rækkefølgen  

 og varigheden af deres statsborgeres medlemskab af Kommissionen«.
Med Nicetraktaten (L 179) traktatfæstes  

 rotationsprincippet.
Den konkrete udmøntning skal vedtages med  

 enstemmighed.
Forslagsstillerne har været imod denne artikel, som efter  

 forslagsstillernes mening afskaffer den hidtil traktatsikrede ret til, at  

 hvert medlemsland har en kommissær.
Men i forbindelse med  

 folketingsdebatterne den 21. marts 2001 om nærværende lovforslag  

 og forespørgslen om Nicetraktaten (F 25) kom det frem, at flere  

 ordførere opfattede denne artikels bestemmelser som noget, der  

 endeligt skulle forhandles, når Unionen når op på 27  

 medlemslande.
Derfor går forslagsstillerne ud fra, at der ved den  

 foreslåede ændring kan opnås bred tilslutning til, at der i  

 den danske tiltrædelseslov kan blive indskrevet, at Danmark opfatter  

 Traktaten sådan, at Danmark i givet fald kan nedlægge veto imod  

 en konkret rotationsordning, som afskaffer den permanente danske ret til et  

 medlem af Kommissionen.
I de ovenfor nævnte folketingsdebatter den 21. marts  

 2001 om Nicetraktaten var f.eks. både den socialdemokratiske  

 ordfører Claus Larsen-Jensen og Venstres ordfører Charlotte  

 Antonsen inde på, at i forbindelse med indførelse af  

 rotationsordningen kan den konkrete udmøntning af rotationsprincippet  

 kun ske med enstemmighed.
Charlotte Antonsen sagde ligeud   i forbindelse med  

 F 25-debatten   at » selvfølgelig kan vi da  

 sige nej, hvis vi ønsker det.
Altså, alle lande kan sige nej i  

 forbindelse med traktatændringer, så der skal være enighed  

 om det spørgsmål, før man kan gå videre. « Claus Larsen-Jensen sagde   under debatten om  

 forespørgslen om Nicetraktaten (F 25)   at »når der kommer 27 lande ind og der i givet fald  

 skal indføres et rotationsprincip, ja, så skal man være  

 ekstra agtpågivende, men på det tidspunkt vil der jo altså  

 også være et meget stort antal små lande, der sammen med os  

 har en fælles interesse i at sikre vores repræsentation,  

 også i Kommissionen.« Ligeledes sagde SF s Anne Baastrup i forbindelse med 1.  

 behandling af nærværende lovforslag, at »Indførelsen af en eventuel rotationsordning er  

 udskudt til et senere tidspunkt . SF har argumenteret for vigtigheden af en  

 tæt forbindelse mellem Kommissionen og medlemslandene, og at hvert land  

 som følge heraf må fastholde en kommissær.« Til nr. 5 Regeringen underretter Folketingets Europaudvalg om  

 forslag til rådsvedtagelser, der bliver umiddelbart anvendelige i  

 Danmark, eller til hvis opfyldelse Folketingets medvirken er  

 nødvendig.
Europaudvalget (tidligere Markedsudvalget) har fået  

 forelagt EU-forslagene siden tiltrædelsen i 1973, og det er derfor  

 naturligt efter 30 års praksis at nævne udvalget ved rette navn.  

 I henhold til de afgivne beretninger fra Europaudvalget forelægger  

 regeringen mundtligt forhandlingsoplæg for Europaudvalget forud for  

 vedtagelsen af EU-forslag af større rækkevidde.
Til nr. 6 Når udvidelsen af EU er gennemført, vil  

 landene i den såkaldte »vetoklub« ikke længere kunne blokere kvalificerede  

 flertalsafgørelser.
Det vil sige, at Luxembourgforligets vetoret er  

 sat ud af kraft.
Dermed bortfalder en afgørende forudsætning for  

 det danske EU-medlemskab.
Grunden til, at veto-retten spiller så stor  

 en rolle, er naturligvis, at vetoretten sikrer, at der ikke imod Folketingets  

 vilje kan vedtages EU-lovgivning, som f.eks. strider mod grundloven,  

 overskrider Traktatens anvendelsesområde eller griber ind i vitale  

 danske interesser, f.eks. det kommunale selvstyre eller det danske skatte- og  

 velfærdssystem.
Det antages i dag, at vetoretten anerkendes af  

 Frankrig, Storbritannien, Sverige, Grækenland og Danmark.
Landene i  

 denne såkaldte »vetoklub« rykker det land til undsætning, som  

 påberåber sig vetoretten i en konkret sag.
Når udvidelsen  

 af EU er gennemført, vil de ovennævnte fem lande ikke  

 længere kunne blokere en beslutning.
Det skyldes, at de nye  

 afstemningsregler i Nicetraktaten ikke tager højde for sikringen af  

 denne vetoret.
 Derfor foreslås denne ændring om, at et  

 tilstrækkeligt antal EU-medlemsstater skal garantere Danmark   via et  

 bindende tilsagn   at de også i fremtiden vil garantere muligheden for  

 at anvende Luxembourgforligets vetoret.
Til nr. 7 I forbindelse med folketingsdebatten om  

 forespørgslen om Nicetraktaten (F 25) den 21. marts 2001 sagde  

 statsministeren: »Som jeg sagde, er det en  

 udvidelsestraktat  Vi skulle have løst Amsterdamtraktatens  

 hængepartier, og det fik vi.
Udvidelsen med de central- og  

 østeuropæiske lande er et hovedmål for dansk  

 udenrigspolitik, et helt dominerende hovedmål.« Tilhængerne af, at Danmark skal ratificere  

 Nicetraktaten, bruger alle som hovedargument, at Nicetraktaten er  

 nødvendig af hensyn til udvidelsen, og undgår at forholde sig  

 til alle de yderligere unionsskridt, som Nicetraktaten tager, og som ikke har  

 noget som helst at gøre med ansøgerlandene og udvidelsen som  

 sådan.
Nicetraktaten er blevet vedtaget for at styrke de store  

 landes indflydelse og magt i EU.
Den er blevet vedtaget for at sikre  

 yderligere EU-integration, før ansøgerlandene kommer ind.
Det  

 er symptomatisk, at der allerede nu er planlagt en yderligere  

 regeringskonference, som skal tage flere unionsskridt, og som også skal  

 overstås, før ansøgerlandene kommer ind.
Det er oplagt,  

 at Nicetraktaten sammen med yderligere en ny traktat da ikke gør det  

 lettere for ansøgerlandene at komme ind, tværtimod.
Derfor skal Nicetraktaten ikke vedtages af hensyn til  

 ansøgerlandene, men af hensyn til de store og integrationsivrige lande  

 i EU.
Det er uacceptabelt, at de mest unionsivrige lande kan få  

 gennemført yderligere EU-integration og forskydninger i magtbalancen  

 internt i Unionen til fordel for de store lande under påskud af, at det  

 er nødvendigt for, at ansøgerlandene kan komme ind i Unionen.
 Hvis der skal være mening med alle de mange ord om,  

 at Nicetraktaten er nødvendig for, at ansøgerlandene kan komme  

 med, vil det derfor være naturligt, at Folketinget pålægger  

 regeringen via ovenstående ændring til tiltrædelsesloven at  

 sikre, at Nicetraktaten ikke træder i kraft i Danmark, før  

 Rådet med enstemmighed har godkendt mindst 5 ansøgerlandes  

 optagelse i Unionen.
Til nr. 8 Selv om der nu er underskrevet en aftale mellem en lang  

 række medicinalfirmaer og afrikanske lande om patentrettighederne i  

 forhold til aids-problemet, er problemet om de fattige landes og deres  

 befolkningers adgang til billig medicin og import af kopimedicin ikke  

 løst, i og med at TRIPS-aftalens bestemmelser om patentrettigheder  

 ikke er ændret.
Det er kendetegnende for den indgåede aftale, at den  

 kun er blevet indgået, fordi der har været et stort  

 internationalt politisk pres på de 39 medicinalvirksomheder, som har  

 indgået dette forlig.
Forliget sikrer, at de internationale  

 patentregler, der er i TRIPS-aftalen, er intakte.
Derfor kan der forventes  

 andre lignende sager i de kommende år, hvor man så igen vil  

 være helt afhængig af, at der kan etableres et tilsvarende  

 politisk pres for at løse problemerne med de fattige lande og deres  

 befolkningers mulighed for adgang til billig og nødvendig medicin.
 Derfor bør Folketinget sikre, at Danmark ikke  

 ratificerer Nicetraktaten, før EU har indgået en aftale med  

 gruppen af afrikanske lande i WTO om en ændring af TRIPS-aftalens  

 bestemmelser om patentrettigheder på medicin og patentrettigheder om  

 liv.
Claus Larsen-Jensen (S) fmd.  

  Niels Bloch Jespersen (S)  Klaus Hækkerup (S)  

  Per Kaalund (S)  Jens Peter Vernersen (S)  

  Anne Baastrup (SF) Susanne Clemensen (CD)  

  Elisabeth Arnold (RV) nfmd.  

  Keld Albrechtsen (EL)  Charlotte Antonsen (V)  

  Eva Kjer Hansen (V)  Svend Erik Hovmand (V)  

 Jens Kirk (V)  Lene Espersen (KF)  

  Henning Grove (KF)  Kristian Thulesen Dahl (DF)  

  Henriette Kjær (KF) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 179 Bilagsnr.
Titel 1 Åbning for spørgsmål 2 Henvendelse fra Keld Albrechtsen om mangler i regeringens  

 redegørelse om visse forfatningsretlige spørgsmål i  

 forbindelse med Danmarks ratifikation af Nicetraktaten 3 Tidsplan for udvalgets behandling af lovforslaget 4 Samrådsspm.
A, om Folketinget til sin tid vil blive inddraget i  

 beslutningen om dansk godkendelse af en ordning med ligelig rotation i  

 Europa-Kommissionen, til udenrigsministeren Samrådsspm.
B om antal kommissærer i forbindelse med  

 indførelse af en rotationsordning i Kommissionen Samrådsspm.
C om dansk indstilling til valg af kommissærer,  

 til udenrigsministeren 5 Samrådsspm.
D om liberaliseringer og udliciteringer på  

 offentlige områder i forbindelse med de store selskabers  

 patentrettigheder, til udenrigsministeren 6 Samrådsspm.
E om indførelse af tættere samarbejde efter  

 de nye regler i Nicetraktaten, til udenrigsministeren 7 Samrådsspm.
F om kommende statut for europæiske politiske  

 partier, til udenrigsministeren 8 Spm. 1 om harmonisering af medlemsstaternes love og administrative  

 bestemmelser, til udenrigsministeren Spm. 2 om udliciteringer på miljøområdet og i  

 sundhedssystemet, til udenrigsministeren Spm. 3 om indgåelse af internationale aftaler i henhold til artikel  

 133, til udenrigsministeren Spm. 4 om på grundlag af bestemmelserne i Nicetraktatens artikel 137  

 at lade fremgangsmåden i artikel 251 anvende på artikel 137, stk.  

 1, litra d), f) eller g), til udenrigsministeren Spm. 5 om økonomisk ligevægt i sociale sikringsordninger, til  

 udenrigsministeren Spm. 6 om den praktiske betydning af den ændrede formulering af  

 artikel 175, til udenrigsministeren Spm. 7 om, at danske kommissærer ingen form for uofficiel funktion  

 eller repræsentation har i relation til Danmark, til  

 udenrigsministeren Spm. 8 om grænsen for kvalificeret flertal ved fremtidige udvidelser  

 af EU, til udenrigsministeren Spm. 9 om, hvorvidt Danmark vil støtte en indarbejdelse af chartret  

 for grundlæggende rettigheder i traktatgrundlaget for EU, til  

 udenrigsministeren Spm. 10 om grundlovens § 20 ved overgivelse af suverænitet, til  

 udenrigsministeren Spm. 11 om, hvilke fortilfælde der har været i forbindelse med  

 afgivelse af suverænitet i nærmere bestemt omfang efter  

 grundlovens § 20, til udenrigsministeren 9 Spm. 12 om inddragelse af Folketinget og Europaudvalget forud for en  

 godkendelse af en ordning med ligelig rotation i Europa-Kommissionen, til  

 udenrigsministeren Spm. 13 om, i hvilket omfang EF i henhold til traktaten har kompetence til  

 at gennemtvinge liberaliseringer og udliciteringer af offentligt  

 parkvæsen og vandforsyning, til udenrigsministeren Spm. 14 om, hvorvidt det er i overensstemmelse med grundloven og  

 Nicetraktatens lighedsgrundsætning, at ikke alle partier, som har ret  

 til at opstille til europaparlamentsvalg, kan tildeles støtte over  

 fællesskabsbudgettet, til udenrigsministeren 10 Svar på spm. 1 om harmonisering af medlemsstaternes love og  

 administrative bestemmelser, fra udenrigsministeren Svar på spm. 2 om udliciteringer på miljøområdet  

 og i sundhedssystemet, fra udenrigsministeren Svar på spm. 3 om indgåelse af internationale aftaler i  

 henhold til artikel 133, fra udenrigsministeren Svar på spm. 4 om på grundlag af bestemmelserne i  

 Nicetraktatens artikel 137 at lade fremgangsmåden i artikel 251 anvende  

 på artikel 137, stk. 1, litra d), f) eller g), fra  

 udenrigsministeren Svar på spm. 5 om økonomisk ligevægt i sociale  

 sikringsordninger, fra udenrigsministeren Svar på spm. 6 om den praktiske betydning af den ændrede  

 formulering af artikel 175, fra udenrigsministeren Svar på spm. 7 om, at danske kommissærer ingen form for  

 uofficiel funktion eller repræsentation har i relation til Danmark, fra  

 udenrigsministeren Svar på spm. 8 om grænsen for kvalificeret flertal ved  

 fremtidige udvidelser af EU, fra udenrigsministeren Svar på spm. 9 om, hvorvidt Danmark vil støtte en  

 indarbejdelse af chartret for grundlæggende rettigheder i  

 traktatgrundlaget for EU, fra udenrigsministeren Svar på spm. 10 om grundlovens § 20 ved overgivelse af  

 suverænitet, fra udenrigsministeren Svar på spm. 11 om, hvilke fortilfælde der har været i  

 forbindelse med afgivelse af suverænitet i nærmere bestemt omfang  

 efter grundlovens § 20, fra udenrigsministeren 11 Svar på spm. 12 om inddragelse af Folketinget og Europaudvalget  

 forud for en godkendelse af en ordning med ligelig rotation i  

 Europa-Kommissionen, fra udenrigsministeren Svar på spm. 13 om, i hvilket omfang EF i henhold til traktaten har  

 kompetence til at gennemtvinge liberaliseringer og udliciteringer af  

 offentligt parkvæsen og vandforsyning, fra udenrigsministeren 12 1. udkast til betænkning 13 Svar på spm. 14 om, hvorvidt det er i overensstemmelse med  

 grundloven og Nicetraktatens lighedsgrundsætning, at ikke alle partier,  

 som har ret til at opstille til europaparlamentsvalg, kan tildeles  

 støtte over fællesskabsbudgettet, fra udenrigsministeren 14 2. udkast til betænkning Bilag 2 Udvalgets spørgsmål til udenrigsministeren og  

 dennes svar herpå Spørgsmålene og udenrigsministerens svar  

 herpå er optrykt efter ønske fra udvalget.
 Spørgsmål 1:
 Udenrigsministeren bedes udarbejde en oversigt over, hvor  

 EF-traktaten udelukker harmonisering af medlemsstaternes love og  

 administrative bestemmelser.
 Svar:
 Der henvises til besvarelsen af spørgsmål 77,  

 jf. alm. del   bilag 885, hvoraf fremgår, at Traktaten udtrykkeligt  

 udelukker harmonisering af medlemsstaternes love og administrative  

 bestemmelser på følgende områder:
 EF-traktatens artikel 13 om bekæmpelse af  

 forskelsbehandling udelukker harmonisering af medlemsstaternes love og  

 administrative bestemmelser, når stemmereglen er  

 flertalsafgørelser (den nye stk. 2), mens en tilsvarende  

 begrænsning ikke findes, når stemmereglen er enstemmighed (stk.  

 1).
 Art. 137, stk. 1 litra j) og k) samt art. 13, stk. 2  

 følger af Nicetraktaten.
 Spørgsmål 2:
Udenrigsministeren bedes oplyse, hvorvidt det på  

 grundlag af de eksisterende kompetencer eller på baggrund af  

 Nicetraktaten vil være muligt at tvinge medlemslandene til  

 udliciteringer på miljøområdet eller i sundhedssystemet.
I  

 den udstrækning udenrigsministeren besvarer spørgsmålet  

 bekræftende, bedes udenrigsministeren oplyse, hvornår EU har  

 opnået en sådan kompetence? Svar:
 Fællesskabets kompetencer på  

 miljøområdet og sundhedsområdet er først og  

 fremmest fastsat i henholdsvis EF-traktatens artikel 174-176 og artikel  

 152.
 Derudover eksisterer der generelle regler, som  

 indebærer eller giver mulighed for en vis markedsåbning på  

 miljøområdet og sundhedsområdet.
 For det første finder traktatens  

 grundlæggende regler om fri bevægelighed for blandt andet varer  

 (EF-traktatens artikel 28 og 30) og tjenesteydelser (EF-traktatens artikel  

 49-55) samt konkurrencereglerne (EF-traktatens artikel 81-86) som  

 udgangspunkt også anvendelse på miljø- og  

 sundhedsområdet.
For det andet er der vedtaget en række retsakter,  

 der yderligere fremmer den fri konkurrence også på  

 miljøområdet og sundhedsområdet.
Dette skal ses i lyset af  

 det indre markeds oprettelse og funktion, jf.
EF-traktatens artikel 95, som  

 indførtes med Den Europæiske Fælles Akt i 1986. Der  

 eksisterer f.eks. en række direktiver om udbudspligt for offentlige  

 myndigheder i forbindelse med bygge- og anlægskontrakter,  

 tjenesteydelser, offentlige indkøb og forsyningsvirksomhed.
 Det skal dog understreges, at udbudsreglerne først  

 finder anvendelse, når det er besluttet, at de pågældende  

 opgaver ikke længere skal varetages af de offentlige myndigheder selv.  

 Udbudsdirektiverne kan ikke i sig selv anvendes til at gennemtvinge  

 udliciteringer   heller ikke på miljøområdet og i  

 sundhedssystemet.
 De nævnte artikler berøres ikke af  

 Nicetraktaten.
 Spørgsmål 3:
 Vil det være muligt for udenrigsministeren  

 nærmere at redegøre for, hvilke beføjelser EF opnår  

 på området for indgåelse af internationale handelsaftaler i  

 henhold til artikel 133, ud over det som fremgår af tidligere  

 fremsendte notater af 10. marts og 27. februar d.å.
 Svar:
Den væsentligste ændring med Nicetraktatens  

 udformning af artikel 133 er, at den fælles handelspolitik  

 udstrækkes til forhandling og indgåelse af aftaler på  

 områderne handel med tjenesteydelser og handelsrelaterede aspekter af  

 intellektuel ejendomsret.
Dette betyder, at Kommissionen efter bemyndigelse  

 fra Rådet forhandler på medlemslandenes vegne og indgår  

 aftaler på medlemslandenes vegne (eksklusiv  

 fællesskabskompetence). Der vil i disse tilfælde som hovedregel  

 gælde kvalificeret flertal.
Der sker imidlertid ingen udvidelse af Fællesskabets  

 mulighed for regulering internt i EU.
Og når stemmereglen internt er  

 enstemmighed, vil den også være det eksternt.
 Der overføres ingen beføjelser i grundlovens  

 forstand som følge af ændringen af artikel 133, jf.  

 Justitsministeriets redegørelse af 26. februar 2001 for visse  

 forfatningsretlige spørgsmål i forbindelse med Danmarks  

 ratifikation af Nicetraktaten.
 I øvrigt henvises til den i  

 spørgsmålet nævnte besvarelse af 10. marts 2001 (alm. del  

   bilag 885) samt notat af 27. februar 2001 (alm. del   bilag 831). Det vil  

 næppe være muligt at tilføje yderligere hertil.
 Spørgsmål 4:
 Udenrigsministeren bedes oplyse, hvilken form for  

 behandling i regering og Folketing der vil være en forudsætning  

 for, at en dansk minister engang i fremtiden på grundlag af  

 bestemmelserne i Nicetraktatens artikel 137 (TEF) og gældende  

 procedurer i Danmark vil kunne medvirke til en beslutning om at lade  

 fremgangsmåden i artikel 251 (TEF) anvende på artikel 137, stk.  

 1, litra d), f) eller g).
 Svar:
 I henhold til Nicetraktatens artikel 137, stk. 2, litra b)  

 kan Rådet med enstemmighed på forslag fra Kommissionen og efter  

 høring af Europa-Parlamentet lade fremgangsmåden i artikel 251  

 (fælles beslutningstagen og dermed kvalificeret flertal) finde  

 anvendelse på samarbejdsområderne i artikel 137, stk. 1, litra  

 d), f) og g), som omhandler:
 Såfremt Kommissionen engang i fremtiden måtte  

 fremlægge forslag om at lade fremgangsmåden i artikel 251 finde  

 anvendelse på samarbejdsområderne i artikel 137, stk. 1, litra  

 d), f) og g), vil et sådant forslag blive behandlet i regeringen og  

 forelagt Folketingets Europaudvalg efter de sædvanlige procedurer  

 herom, herunder i overensstemmelse med Europaudvalgets beretninger.
 Hvis der til sin tid måtte være et  

 ønske herom, vil spørgsmålet selvsagt også kunne  

 gøres til genstand for en debat i Folketingssalen.
 Spørgsmål 5:
Udenrigsministeren anfører i besvarelse af  

 spørgsmål 87, jf. alm. del   bilag 885, at Domstolen tidligere  

 har lagt den økonomiske ligevægt i sociale sikringsordninger til  

 grund for sine afgørelser.
Udenrigsministeren bedes nærmere  

 redegøre for, hvilken vurdering af økonomisk ligevægt  

 Domstolen i disse tilfælde har lagt til grund.
 Svar:
 I en vigtig dom af 28. april 1998 i sag C-158/96, Kohll,  

 Sml. s.I-1931, udtalte EF-Domstolen, at »en risiko  

 for et alvorligt indgreb i den sociale sikringsordnings økonomiske  

 ligevægt kan udgøre et tvingende alment hensyn, som kan  

 berettige« en begrænsning af det  

 grundlæggende princip om den fri udveksling af tjenesteydelser.
Sagen vedrørte spørgsmålet om,  

 hvorvidt en luxembourgsk statsborger havde ret til at få udbetalt et  

 tilskud til tandlægebehandling fra den luxembourgske sygekasse,  

 når tandlægebehandlingen havde fundet sted i en anden  

 EU-medlemsstat uden sygekassens forhåndssamtykke.
Efter den  

 luxembourgske lovgivning havde statsborgeren ret til at få udbetalt et  

 tilskud til den pågældende tandlægebehandling, uden  

 sygekassens forhåndssamtykke, hvis tandlægebehandlingen fandt  

 sted i Luxembourg.
Domstolen fandt, at den luxembourgske lovgivning udgjorde  

 en hindring for den fri udveksling af tjenesteydelser, jf.
EF-traktatens  

 artikel 49, idet den afholder de socialt sikrede fra at benytte  

 tjenesteydelser på sundhedsområdet fra personer, der er etableret  

 i en anden medlemsstat.
 I den konkrete sag afviste Domstolen, at hensynet til  

 beskyttelsen af den sociale sikringsordnings økonomiske ligevægt  

 kunne retfærdiggøre hindringen for den fri udveksling af  

 tjenesteydelser, idet tilskud til »tandlægebehandling, som er udført i en  

 anden medlemsstat, i henhold til satserne i den stat, hvor den  

 pågældende er sikret, ikke har væsentlig betydning for  

 finansieringen af den sociale sikringsordning,«  

 jf. dommens præmis 42.
Dommen viser således, at hensynet til beskyttelsen  

 af den sociale sikringsordnings økonomiske ligevægt vil kunne  

 retfærdiggøre en hindring af den fri udveksling af  

 tjenesteydelser, men at dette afvistes i den konkrete sag, idet det ikke  

 reelt var dette hensyn, der blev varetaget i den luxembourgske lovgivning.
Da  

 Domstolen fortolker de øvrige traktatbestemmelser om den fri  

 bevægelighed for varer, arbejdskraften, etableringsretten og kapitalen  

 parallelt, vil det samme hensyn kunne anføres inden for disse  

 områder.
 Spørgsmål 6:
Udenrigsministeren anfører i besvarelse af  

 spørgsmål 89, jf. alm. del   bilag 885, at den ændrede  

 formulering af artikel 175 (TEF) næppe vil have nogen praktisk  

 betydning.
Udenrigsministeren bedes nærmere forklare, hvorfor artiklen  

 i så fald har fået en ændret formulering.
 Svar:
EF-traktatens artikel 175, stk. 2, var under  

 regeringskonferencen, som førte til Nicetraktaten, genstand for  

 forhandlinger med henblik på at udvide anvendelsen af kvalificeret  

 flertal på miljøområdet.
Forhandlingerne viste imidlertid  

 ikke nogen større vilje blandt medlemslandene til at gå videre  

 på dette område.
Resultatet af forhandlingerne blev derfor alene  

 en lettere omformulering af artikel 175, stk. 2.
 Spørgsmål 7:
I sin besvarelse af spørgsmål 92, jf. alm.  

 del   bilag 885, anfører udenrigsministeren, at danske  

 kommissærer ingen form for uofficiel funktion eller  

 repræsentation har i relation til Danmark.
Udenrigsministeren bedes  

 nærmere redegøre for, hvornår de af Danmark udpegede  

 kommissærer er ophørt med at holde sig orienteret om danske  

 interesser og at udtrykke disse i Kommission og generaldirektorater, uden at  

 der af den grund har været tale om en egentlig instruks fra  

 Danmark.
 Svar:
 I besvarelsen af spørgsmål 92, jf. alm. del  

 bilag 885, anføres, at en dansk kommissær i henhold til  

 traktaten ingen funktioner har i relation til dansk interesse og  

 repræsentation.
 Hvorledes et dansk medlem af Kommissionen måtte  

 holde sig orienteret om forhold i Danmark, samt hvilke synspunkter en dansk  

 kommissær eventuelt måtte gøre gældende internt i  

 Kommissionen, er spørgsmål, som det vil være rigtigst at  

 rette til vedkommende danske kommissær.
 Spørgsmål 8:
Hvilken holdning vil Danmark arbejde ud fra i de  

 forhandlinger, der vil være om grænsen for kvalificeret flertal  

 ved fremtidige udvidelser af EU (jf. besvarelse af spørgsmål 99,  

 alm. del   bilag 885)? Svar:
Fra dansk side vil man bidrage til at finde de  

 løsninger på spørgsmålet om  

 tærskelværdier for et kvalificeret flertal, som gør det  

 muligt for udvidelsesprocessen at fortsætte uden hindringer.
I  

 øvrigt finder regeringen, at tærskelværdien for et  

 kvalificeret flertal bør fastsættes omkring det nuværende  

 niveau.
 Spørgsmål 9:
Ud over at oplyse at Danmark er tilfreds med, at charteret  

 om grundlæggende rettigheder drøftes, og at Danmark her vil  

 indgå aktivt og konstruktivt, bedes udenrigsministeren oplyse, hvorvidt  

 Danmark vil støtte en indarbejdelse af charteret i traktatgrundlaget  

 for EU eller en anden form for juridisk bindende aftale om chartrets  

 bestemmelser? Svar:
Efter regeringens opfattelse skal Danmark være  

 åben over for i givet fald at indarbejde Charteret i EU s  

 traktatgrundlag.
For regeringen er det vigtigt at tydeliggøre  

 borgernes rettigheder i forhold til EU s institutioner.
Præcist hvordan  

 og i hvilken form man i givet fald bør knytte Charteret til traktaten,  

 er imidlertid et kompliceret juridisk spørgsmål, som  

 kræver et grundigt teknisk forberedelsesarbejde.
 Spørgsmål 10:
 Udenrigsministeren bedes oplyse, hvorvidt det er korrekt  

 forstået, at grundlovens paragraf 20 s krav om 5/6 flertal i  

 Folketinget ved overgivelse af suverænitet i nærmere bestemt  

 omfang skal forstås som 5/6 af Folketingets medlemmer og ikke som af de  

 i Folketingssalen fremmødte medlemmer.
 Svar:
 Den i spørgsmålet anførte  

 forståelse kan bekræftes.
 Spørgsmål 11:
 Udenrigsministeren bedes oplyse, hvilke fortilfælde der er for  

 afgivelse af suverænitet i nærmere bestemt omfang efter  

 grundlovens paragraf 20 med 5/6 flertal i Folketinget.
 Svar:
 Der er følgende fortilfælde for vedtagelse af  

 lovforslag med et flertal på 5/6 af folketingets medlemmer i henhold  

 til grundlovens § 20, stk. 2:
 Spørgsmål 12:
 Udenrigsministeren bedes   som lovet på  

 Europaudvalgets møde den 4. maj 2001   oversende et notat, som i  

 overensstemmelse med ministerens mundtlige fremlæggelse af svar  

 på samrådsspørgsmål A, B og C på  

 Europaudvalgets møde den 4. maj 2001 belyser:
 Svar:
 Der henvises til vedlagte notat om Nicetraktaten og  

 Kommissionen.
 Spørgsmål 13:
 Udenrigsministeren bedes   som lovet på  

 Europaudvalgets møde den 4. maj 2001   oversende et notat, der  

 belyser, i hvilket omfang EF i henhold til traktaten har kompetence til at  

 gennemtvinge liberaliseringer og udliciteringer af offentligt parkvæsen  

 og vandforsyning.
 Svar:
 Der henvises til vedlagte notat om TEF artikel 133.
 Udenrigsministeren bedes   som lovet på  

 Europaudvalgets møde den 4. maj 2001   oversende et notat, som i  

 overensstemmelse med ministerens mundtlige fremlæggelse af  

 samrådsspørgsmål A, B og C på Europaudvalgets  

 møde den 4. maj 2001 belyser:
 I overensstemmelse med besvarelsen af  

 samrådsspørgsmål A, B og C kan følgende  

 oplyses:
 Inddragelsen af Folketinget og Folketingets Europaudvalg  

 forud for beslutningen om en godkendelse af en ordning med ligelig rotation i  

 Europa-Kommissionen.
Med Nicetraktaten er princippet om én  

 kommissær pr. land blevet skrevet ind i EF-traktaten.
Det er ligeledes  

 sikret, at de nye land også vil få en kommissær, når  

 de bliver medlemmer af EU.
Den 1. januar 2005 afgiver de store lande den ene  

 af deres to kommissærer, så den næste Kommission kommer til  

 at bestå af én kommissær pr. medlemsland.
Når EU omfatter 27 medlemmer, skal der forhandles om  

 en løsning, så den næste Kommission får færre  

 end 27 medlemmer.
I den forbindelse skal der indføres helt ligelig  

 rotation.
De nærmere detaljer i ordningen og det samlede antal af  

 kommissærer skal vedtages af Rådet med enstemmighed.
Også  

 de 12 nye medlemslande, som EU til den tid vil have, skal deltage i  

 beslutningen.
Hvornår denne beslutning skal træffes, kan der  

 ikke siges noget sikkert om i dag.
Det er dog forventningen, at Danmark og  

 alle andre medlemslande er sikret en kommissær frem til omkring 2010  

 eller 2015.
 Når Rådet til sin tid skal træffe  

 beslutning om en ligelig rotationsordning og det samlede antal af  

 kommissærer, vil den siddende regering på sædvanlig vis  

 skulle forelægge sagen for Folketingets Europaudvalg efter de  

 almindelige procedurer og på grundlag af bl.a. udvalgets egne  

 beretninger.
 Hvis der måtte være et ønske om, at  

 dette spørgsmål ligeledes bliver genstand for en  

 drøftelse i Folketingssalen, kan Folketingets medlemmer selvsagt til  

 enhver tid foreslå en sådan debat.
Den beslutning, som skal træffes af Rådet,  

 skal som beskrevet ovenfor ske på grundlag af enstemmighed blandt alle  

 27 medlemslande.
Ethvert medlemsland har en pligt til at deltage i de  

 forhandlinger, som vil finde sted.
Og disse forhandlinger vil fortsætte  

 indtil der er opnået en enstemmig løsning.
Hverken Danmark eller  

 noget andet medlemsland kan på forhånd nedlægge veto imod,  

 at der indføres en rotationsordning.
Det er regeringens opfattelse, at  

 Danmark til sin tid bør deltage konstruktivt i disse  

 forhandlinger.
Hvad angår spørgsmålet om antallet af  

 kommissærer i den fremtidige Kommission, har regeringen ikke taget  

 stilling.
Det er ikke et spørgsmål, som er aktuelt i dag.
Som  

 det er beskrevet i redegørelsen ovenfor, vil Europaudvalget til sin  

 tid få forelagt sagen på normal vis.
Hvad angår udpegning af en dansk kommissær vil  

 situationen være den samme, som den er i dag.
Også efter  

 traktatens ikrafttræden kan der kun udnævnes en kommissær,  

 som det pågældende medlemsland samt den indstillede  

 kommissionsformand er enige om.
Regeringen har ingen mulighed for at afskære  

 fremtidige regeringer fra at foreslå mere end én kandidat, hvis  

 de måtte ønske det.
Regeringen har for sit vedkommende ingen  

 intention om til sin tid at fremkomme med mere end ét forslag til  

 posten som dansk kommissær.
Der vil   som ved tidligere lejligheder  

 blive tale om en dialog mellem det enkelte medlemsland og Kommissionens  

 designerede formand.
Det skal for god ordens skyld tilføjes, at på  

 den liste, som i henhold til art. 214 vil blive forelagt Rådet til  

 godkendelse med kvalificeret flertal, vil der i sagens natur kun kunne  

 stå ét navn.
Rådet vil ikke få mulighed for at  

 vælge mellem forskellige danske kandidater til en kommissærpost.  

 Men i forløbet op til udformningen af listen, vil det selvsagt  

 være muligt for en dansk regering   hvis den måtte ønske  

 det   at foreslå mere end ét navn over for den designerede  

 kommissionsformand.
Det er også situationen i dag.
 Spørgsmål 14:
 Udenrigsministeren bedes   som lovet på  

 Europaudvalgets møde den 4. maj 2001   oversende et notat om, hvorvidt  

 det er i overensstemmelse med grundloven og Nicetraktatens  

 lighedsgrundsætning, at ikke alle partier og bevægelser, som har  

 ret til at opstille til europaparlamentsvalg, kan tildeles støtte over  

 fællesskabsbudgettet.
 Svar:
Kommissionen har fremsat forslag til en  

 Rådsforordning baseret på TEF art 308 om vedtægter for og  

 finansiering af europæiske politiske partier.
Forslaget har to  

 hovedelementer: For det første en adgang til at europæiske  

 partier og partigrupper kan få deres vedtægter registreret hos  

 Europaparlamentet.
Der opstilles en række betingelser for at kunne  

 opnå og opretholde en sådan registrering.
For det andet en adgang  

 for europæiske partier, til at kunne modtage støtte direkte fra  

 EFs budget.
Ud over at partiet skal være registreret opstilles en  

 række yderligere krav, betingelser for de pågældende  

 partier samt nærmere regler vedrørende en sådan  

 finansiering.
 Selv om dette ikke direkte fremgår af teksten, synes  

 selve registreringsordningen i alt væsentligt at måtte anskues  

 som en betingelse, der skal opfyldes for at kunne modtage støtte fra  

 EFs budget, idet der ikke synes at være knyttet (andre)  

 selvstændige retsvirkninger til registreringen.
Det fremgår af bemærkningerne til  

 Kommissionens forslag, at sigtet med dette er at gennemføre en  

 ordning, som er forudset i Nicetraktatens bestemmelse om indføjelse af  

 et nyt stk.2 i TEF art 191 om en statut for europæiske politiske  

 partier.
Det fremgår af Kommissionens bemærkninger, at TEF art  

 308 anvendes alene fordi sagen efter Kommissionens opfattelse haster, og  

 derfor ikke kan vente til Nicetraktaten er trådt i kraft.
Det må  

 derfor antages, at forslaget må respektere de begrænsninger som  

 er knyttet til det nye TEF art 191, stk.2, uanset at Nicetraktaten endnu ikke  

 er trådt i kraft.
Det er i erklæring nr. 11 til Nicetraktatens  

 slutakt fastslået af regeringskonferencen bl.a., at »bestemmelsen om finansiering af politiske partier  

 anvendes på samme grundlag for alle politiske retninger, der er  

 repræsenteret i Europaparlamentet. « For så vidt angår ligebehandlingsprincippet  

 har EF-domstolen i en række domme fastslået, at der i EF-retten  

 ved siden af traktatens konkrete diskriminationsforbud   gælder et  

 generelt lighedsprincip, hvorefter ensartede situationer ikke må  

 behandles forskelligt, medmindre en forskellig behandling er objektivt  

 begrundet.i  Undertiden udtrykkes  

 princippet negativ, nemlig som et forbud mod forskelsbehandling.  

 Forskelsbehandling består da i at behandle ensartede situationer  

 forskelligt eller forskellige situationer ens.
 Nicetraktaten ændrer ikke indholdsmæssigt  

 på ligebehandlingsprincippet, hvorfor Domstolens hidtidige praksis er  

 relevant for princippets rækkevidde.
Det må på dette grundlag antages, at  

 ligebehandlingskravet må gælde »for  

 alle politiske retninger i Europaparlamentet.« i   Sag C-125/77,  

 Scholten-Honig, saml. 1978, s. 1991.
Bilag 3 Henvendelse af 16. marts 2001 fra Keld Albrechtsen,  

 Enhedslisten Til udenrigsministeren, Folketingets formand og  

 Folketingets Europaudvalg Notat om mangler i regeringens Redegørelse om  

 visse forfatningsretlige spørgsmål i forbindelse med Danmarks  

 ratifikation af Nicetraktaten Indledning Regeringen har med Nicetraktaten signaleret, at den for  

 fremtiden kun ønsker at gennemføre folkeafstemninger om  

 ændringer af unionstraktaten i de situationer, hvor der i juridisk  

 forstand er tale om suverænitetsoverladelse efter grundlovens §20  

 (eller hvis de 4 undtagelser berøres).
 Dette indebærer et brud med den praksis eller  

 forfatningssædvane som vi har haft siden 1986, nemlig den tradition, at  

 alle væsentlige ændringer af unionstraktaten skal afgøres  

 ved folkeafstemning (i 1986 var der folkeafstemning, selv om der efter  

 regeringens opfattelse ikke var tale om suverænitetsoverdragelse).
Samtidig indebærer regeringens redegørelse om  

 forholdet mellem Nicetraktaten og grundloven, at det juridiske  

 suverænitetsbegreb reelt tømmes for konkret indhold.
Hvis  

 regeringens redegørelse og dens fortolkning lægges til grund  

 også i fremtidige situationer i forbindelse med nye traktater, så  

 vil også disse nye traktater efter al sandsynlighed kunne  

 tiltrædes uden folkeafstemning.
Dette hænger sammen med, at regeringen har tolket  

 Amsterdamtraktatens anvendelsesområde så bredt, at det bliver  

 svært at forestille sig nye områder som ikke vil kunne overlades  

 til EU inden for denne ramme.
Eller med andre ord: EU har allerede de  

 beføjelser på næsten alle områder, som  

 indebærer at nye traktatbestemmelser kan indføjes om  

 overførsel af magt fra Folketing og danske domstole til EU, uden at  

 det efter regeringens opfattelse i juridisk forstand vil udløse en  

 folkeafstemning.
Vi risikerer derfor at også den næste traktat,  

 der skal forhandles på en regeringskonference i 2004, efter regeringens  

 fortolkning vil kunne vedtages uden folkeafstemning.
Denne traktat kan  

 få karakter af en egentlig forfatningstraktat eller med  

 statsministerens udtryk »en grundtraktat«.
Med den tankegang, som er indbygget i regeringens  

 redegørelse, så kan der foretages vidtgående  

 ændringer af institutionernes opbygning, stemmeregler, regler om  

 repræsentation i institutionerne osv. uden at dette indebærer  

 suverænitets-overdragelse.
Når Danmark efter regeringens  

 opfattelse kan afgive retten til at udpege en kommissær, så kan  

 Danmark vel også uden at det kaldes suverænitetsoverdragelse i  

 næste omgang tiltræde regler, der reelt gør kommissionen  

 til en unionsregering, f.eks. med en unionsstatsminister, der udpeges af  

 EU-parlamentet.
Det er svært at se hvor grænsen går,  

 før befolkningen skal spørges, hvis der overhovedet er en  

 sådan grænse.
Ud fra et demokratisk synspunkt er vi altså  

 nået til en uholdbar situation og det kan ende med at det bliver fast  

 praksis at spørgsmålet om Danmarks tiltrædelse til nye  

 traktater ikke i sidste instans afgøres af vælgerne og heller  

 ikke af Folketinget, men af Højesteret.
For hvis Folketinget kobler  

 befolkningen ud, så må det forudses at nye unionstraktaters  

 gyldighed vil blive indbragt for domstolene.
Det er ikke i længden  

 holdbart at det skal være domstolene, der er sidste instans i en  

 forfatningsdebat.
Sidste instans i en forfatningsdebat kan og må kun  

 være befolkningen selv.
Regeringens redegørelse Regeringen har offentliggjort en redegørelse af 26.  

 februar 2001 om forholdet mellem Nicetraktaten og grundloven.  

 Redegørelsen når frem til den konklusion, at dansk  

 tiltrædelse af Nicetraktaten ikke indebærer  

 suverænitetsoverladelse og at det derfor ikke er nødvendigt at  

 bruge proceduren i grundlovens § 20.
 Efter min opfattelse er regeringens redegørelse  

 behæftet med så alvorlige og omfattende mangler, at dens  

 konklusion ikke kan lægges til grund for Folketingets behandling af  

 lovforslaget om dansk tiltrædelse af Nicetraktaten (L 179, Forslag til  

 lov om ændring af lov om Danmarks tiltrædelse af De  

 Europæiske Fællesskaber og Den Europæiske Union).
 Derfor er der behov for en af regeringen uafhængig  

 ekspert-undersøgelse af forholdet mellem grundloven og Nicetraktaten  

 og af spørgsmålet om, hvorvidt Nicetraktaten på et eller  

 flere punkter indebærer et brud på forudsætningerne for det  

 danske EU-medlemskab, dvs. et brud på de forudsætninger, som  

 godkendelsen af traktaterne ved folkeafstemningerne i 1998, 1993, 1986 og  

 1972 hviler på.
 Blandt disse forudsætninger for den danske  

 befolknings godkendelse af traktaterne er de fire danske undtagelser,  

 vetoretten samt Danmarks ret til at udpege en EU-kommissær.  

 Nicetraktaten berører næppe direkte de fire undtagelser, men  

 underminerer til gengæld de to andre forudsætninger.
 Hertil kommer, at flere konkrete bestemmelser i  

 Nicetraktaten rejser spørgsmålet om  

 suverænitetsoverdragelse   og at regeringens redegørelse ikke  

 går tilstrækkeligt i dybden på disse områder til at  

 give svaret på spørgsmålet.
 Sammenfattende mener jeg, at Nicetraktaten dels bryder med  

 væsentlige forudsætninger for det danske EU-medlemskab og dels  

 indeholder nye beslutningsmetoder (herunder det såkaldte tættere  

 samarbejde) som af et flertal i EU s ministerråd kan bruges til at  

 flytte grænserne for traktatens anvendelsesområde, altså  

 reelt gennemføre traktatændringer uden at følge den  

 foreskrevne fremgangsmåde med afholdelse af regeringskonference og  

 ratifikation i hvert enkelt land.
 Alt i alt er det min opfattelse, at regeringens konklusion  

 er forkert.
Jeg har ikke på nuværende tidspunkt haft tid  

 til at undersøge alle krinkelkroge og alle bestemmelser i  

 Nicetraktaten.
Derfor kan der være flere mangler i regeringens  

 Redegørelse end dem, jeg i denne omgang kan pege på.
Jeg har set  

 på følgende problemer:
 Ad 1.
Vetoretten som forudsætning for Danmarks EU-medlemskab Danmarks tiltrædelse af EF-traktaten i 1972 skete  

 under den klare forudsætning, at Danmark har vetoret i EU s  

 ministerråd og kan blokere beslutninger, som truer vitale danske  

 interesser .
 Folketinget bekræftede i fuldstændig klar og  

 ufortolkelig form i 1986 »i forbindelse med med  

 ratifikationen af EF-pakken at præcisere, at vetoretten i henhold til  

 Luxembourgforliget er en forudsætning for danske medlemskab, som det  

 har været tilfældet siden Danmarks indtræden i EF 1.januar  

 1973.« (Tillægsbetænkningen til  

 lovforslag nr. 200 om Danmarks tiltrædelse af EF-pakken, Folketingets  

 forhandlinger B.sp.1791, 1985-86) .
 Der har ikke siden fra nogen dansk regerings side  

 været rejst nogen tvivl om, at dette fortsat er gældende.
Vetoretten er således en forudsætning for  

 gyldigheden af den suverænitetsafgivelse, som har fundet sted ved  

 tiltrædelse af traktaterne om EF og EU.
Eller sagt på en anden  

 måde:
Den danske befolkning har godkendt dansk tiltrædelse  

 af traktaterne på den bestemte forudsætning, at vi har vetoretten  

   og derfor kan vetoretten ikke fjernes uden at befolkningen spørges.  

 Statsministeren har ved flere lejligheder fastslået, at de fire danske  

 undtagelser tilhører befolkningen og kun kan ophæves af  

 befolkningen.
Det samme gælder helt indlysende om vetoretten.  

 Vetoretten er såvel en juridisk som en politisk  

 gyldighedsbetingelse.
Hertil kommer, at en fjernelse af vetoretten kvalitativt  

 vil ændre EU s overnationale karakter.
Grunden til at vetoretten  

 spiller så stor en rolle, at den ligefrem er forudsætningen for  

 EU-medlemskabet er naturligvis, at vetoretten sikrer, at der ikke imod  

 Folketingets vilje kan vedtages EU-lovgivning, som f.eks. strider mod  

 grundloven, overskrider traktatens anvendelsesområde eller griber ind i  

 danske vitale interesser, f.eks. det kommunale selvstyre eller det danske  

 skatte- og velfærdssystem.
Dermed sikres, at Folketinget kan  

 håndhæve traktatens grænser og gribe ind, hvis EU vedtager  

 retsakter med virkning for Danmark på områder, hvor Danmark ikke  

 har overdraget suverænitet.
Vetoretten er altså i juridisk  

 forstand et instrument, der kan sikre, at regering og Folketing kan overholde  

 grundlovens krav om at suverænitet kun kan overlades til EU i » nærmere bestemt omfang«.
Nicetraktaten indebærer, at det i praksis bliver  

 umuligt bruge Luxembourgforligets vetoret, når en række nye  

 medlemsstater er optaget.
Det antages i dag, at vetoretten anerkendes af  

 Frankrig, Storbritannien, Sverige, Grækenland og Danmark.
Landene i  

 denne såkaldte »vetoklub« rykker det land til undsætning, som  

 påberåber sig obs!!!vetoretten i en konkret sag   og landene  

 udgør i dag tilsammen et blokerende mindretal i EU s  

 ministerråd.
Når udvidelsen af EU er gennemført vil de  

 ovennævnte fem lande ikke længere kunne blokere en beslutning (se  

 bilag 1). Dette skyldes, at de nye afstemningsregler i Nicetraktaten ikke  

 tager højde for sikringen af vetoretten.
Frankrig og Storbritannien  

 prioriterede deres egne stemmevægte og de store landes kontrol med  

 magten i EU s ministerråd højere end bevarelsen af  

 vetoretten.
Regeringen ville kunne løse problemet, hvis den  

 inden en dansk ratifikation kan få en bindende aftale med lande som  

 Polen og Tyrkiet om at disse lande i tilfælde af EU-medlemskab vil  

 indtræde i »vetoklubben«.
Men det er næppe sandsynligt, at regeringen vil  

 arbejde for en sådan aftale.
 Ad 2.
Opretholdelse af den danske kommissærpost som forudsætning  

 for tiltrædelse af Amsterdamtraktaten Siden 1972 har det været en forudsætning for  

 det danske EF- og EU-medlemskab, at Danmark har ret til at udpege en  

 EU-kommissær.
Det har hele tiden været en så indlysende  

 forudsætning, at den ikke på samme måde som vetoretten er  

 blevet understreget af Folketinget i en betænkning, for retten til at  

 udpege en kommissær fremgår jo glasklart af selve traktaten og  

 har hele tiden gjort det.
Intet parti har mig bekendt nogensinde stillet  

 forslag om at opgive denne ret, tværtimod har skiftende regeringer  

 altid haft som grundholdning, at Danmark skal bevare retten til at udpege en  

 kommissær.
 Dette blev senest understreget i forbindelse med  

 Amsterdamtraktaten, se nedenfor.
Nicetraktaten indebærer at der i fremtiden,  

 når der er 27 medlemslande i EU, skal indføres en  

 rotationsordning for kommissærposter, således at landene på  

 skift mister retten til at udpege en kommissær.
Danmark forpligter sig  

 juridisk til at godkende en sådan ordning og kan kun modsætte sig  

 detaljer i ordningen, f.eks. er det endnu ikke afgjort om der skal være  

 15, 17 eller 20 kommissærposter.
Det mest sandsynlige er jo nok, at det  

 vil lande på 15   20 kommissærposter, men det afgørende i  

 forhold til grundloven er den simple kendsgerning at Danmark på  

 forhånd accepterer at afgive kommissærposten i perioder.
I  

 regeringens forhandlingsoplæg til det, der blev Amsterdamtraktaten, var  

 det danske krav om at bevare kommissærposten klart markeret og  

 udenrigsministeren fastslog meget klart den danske position i et svar  

 på spørgsmål nr.
S 670 af 27. november 1996 af Keld  

 Albrechtsen (EL):
»Det fremgår af  

 forhandlingsgrundlaget af 11.december 1995 at den danske regering finder, at  

 alle medlemslande bør være repræsenteret i Kommissionen.  

 Kun derved kan befolkningerne have tillid til, at Kommissionen tager  

 tilstrækkelig hensyn til medlemslandenes forskellige interesser.« Dette svar blev optaget i et bilag til betænkningen  

 til lovforslag L 1 om Danmarks tiltrædelse af Amsterdamtraktaten og  

 lå således både til grund for folkeafstemningen den 28. maj  

 1998 og Folketingets efterfølgende godkendelse af ratifikationen.
I  

 sit svar understreger udenrigsministeren, at forudsætningen om, at  

 hvert land skal være repræsenteret i kommissionen, er  

 nødvendig af hensyn til befolkningen og netop derfor må det  

 anses for en helt afgørende forudsætning for gyldigheden af de  

 beslutninger, der er truffet ved vores folkeafstemninger.
Man kan udtrykke  

 det således, at kommissærposten ligesom de fire undtagelser og  

 vetoretten tilhører befolkningen og udgør en del af den  

 kontrakt som ved folkeafstemningen den 28. maj 1998 blev indgået mellem  

 Folketinget og befolkningen, en kontrakt som selvsagt ikke kan ændres  

 uden befolkningens godkendelse.
I Justitsministeriets redegørelse anerkender  

 ministeriet at en nærmere vurdering af om en indførelse af  

 rotationsordningen indebærer suverænitetsoverladelse blandt andet  

 må bero på en bedømmelse af den hidtidige traktat og  

 tiltrædelseslov og disses forudsætninger.
Det er derfor  

 særdeles beklageligt, at ministeriets notat slet ikke nævner, at  

 udenrigsministeren både over for Folketinget og befolkningen og i  

 forhandlingerne med de øvrige regeringer faktisk gjorde opretholdelsen  

 af kommissærposten til en forudsætning, således som det  

 fremgår af ovenstående svar.
Selve bemærkningerne til  

 tiltrædelsesloven fra 1998 må tolkes i samme retning.
Her  

 står at kommissionen vil bestå af en person fra hvert medlemsland  

 på tidspunktet for ikrafttrædelse af den første udvidelse  

 af Unionen og at dette i praksis indebærer at de store lande skal  

 afgive hver en kommissær.
Men der end ikke antydes, at den danske  

 kommissærpost på et senere tidspunkt skulle kunne afgives.  

 Sammenholdt med udenrigsministerens ovennævnte svar kan der ikke herske  

 gnist af tvivl om at befolkningen fik det signal, at vi beholder  

 kommissærposten.
Ved overdragelse af lovgivende magt til EU afgives ikke  

 alene beføjelsen til at vedtage love, men også retten til at  

 fremsætte dem, den såkaldte initiativret.
I EU har kommissionen  

 monopol på at kunne fremsætte lovforslag, medlemslandene og  

 EU-parlamentet kan ikke.
Derfor er retten til at udpege en kommissær et  

 medlemslands eneste andel i initiativretten.
En fjernelse af denne ret vil  

 altså grundlæggende ændre EU s karakter, idet  

 initiativretten så vil blive forvaltet af et organ, der ikke afspejler  

 samtlige medlemslande.
Problemet kunne løses ved at give  

 medlemslandene ret til at fremsætte lovforslag i EU s  

 ministerråd, men mig bekendt har regeringen ikke arbejdet for en  

 sådan ordning.
EF-retseksperten lic.jur.
Peter Vesterdorf fra  

 Håndværksrådet udtaler i Information den 6. januar 2001 at  

 en rotationsordning udgør et alvorligt brud på et af de  

 bærende principper for EU-samarbejdet, nemlig princippet om at alle  

 medlemslande skal være til stede under forhandlinger og skal alle have  

 mulighed for at blive hørt.
Han siger til avisen, at Nicetraktaten  

 på den baggrund bør udløse en §20-procedure ifølge  

 grundloven.
I Berlingske Tidende den 22. november 2000 udtalte han, at hvis  

 vi mister vor kommissær er der tale om en fundamental ændring af  

 EU s karakter og ændrede forudsætninger for den danske  

 tilslutning til EF.
Professor i statsret ved Københavns Universitet  

 Henning Koch udtalte ved samme lejlighed, at hvis vi går over til en  

 situation, hvor de små nationer kan trynes af de store, så er der  

 tale om en væsentlig ændring af magtstrukturerne i føderal  

 retning.
Det er netop hvad der efter min mening sker med Nicetraktaten, fordi  

 indførelsen af en rotationsordning sammenholdt med fjernelsen af  

 Luxembourg-forligets vetoret og gennemførelsen af ændrede  

 afstemningsregler i ministerrådet, der klart favoriserer de store lande  

 på de små landes bekostning, helt entydigt peger i føderal  

 retning.
Der må således gennemføres en undersøgelse  

 og bedømmelse af den samlede ændring af magtfordelingen i EU,  

 som disse forskellige bestemmelser i Nicetraktaten medfører.
 Sammenlagt er der efter min opfattelse tale om at  

 Nicetraktaten bryder med en af de afgørende forudsætninger for  

 Amsterdamtraktaten og at indførelsen af en rotationsordning  

 ændrer karakteren af EU i et sådant omfang at en  

 gennemførelse heraf vil kræve anvendelse af proceduren i  

 grundlovens §20.
 Ad 3.
EU s udvidede beføjelser i WTO Nicetraktaten indebærer, at nogle emneområder  

 i handelspolitikken (vedrørende handel med tjenesteydelser og  

 handelsrelaterede aspekter af intellektuel ejendomsret) bliver  

 overført til EU s enekompetence.
Det betyder, at EU (Kommissionen og  

 Rådet) får enekompetence til at forhandle og indgå  

 internationale aftaler på medlemsstaternes vegne indenfor disse  

 emneområder, hvor der tidligere kun var tale om   

 »potentiel kompetence«.
Den potentielle  

 kompetence gav de enkelte lande mulighed for at afvise overførsel af  

 kompetence til EU, og i stedet føre selvstændige forhandlinger  

 på områderne tjenesteydelser og intellektuel ejendomsret.
Den  

 potentielle kompetence betød desuden, at muligheden for at kræve  

 national ratifikation af færdige aftaler eksisterede.
Indenfor området, hvor EU har enekompetence,  

 træffes beslutninger om mandat til EU-kommissionen ved kvalificeret  

 flertal og Danmark har således ikke vetoret.
Således heller ikke  

 i sidste ende når en færdig aftale skal indgås.
På  

 dette sted er det værd at minde om de indledende bemærkninger om  

 vetorettens betydning for Danmarks tiltrædelse af traktaterne.
Regeringen hævder, at der ikke sker  

 suverænitetsafgivelse under art. 133. Argumentationen tager afsæt  

 i traktatjuraen.
Det fremgår af redegørelsen, at det vurderes,  

 at overførslen af kompetence skete under Amsterdamtraktaten.
Under  

 Amsterdamtraktatens art.133, stk. 5. kan ministerrådet beslutte at  

 overdrage EU enekompetencen for så vidt angår forhandlinger og  

 indgåelse af aftaler om intellektuel ejendomsret og tjenesteydelser.  

 Denne mulighed er dog aldrig brugt.
Under Nicetraktaten vil det ikke længere være  

 muligt for f.eks.
Danmark at modsætte sig overdragelsen af  

 enekompetencen til EU.
Spørgsmålet er om det så ikke  

 også betyder, at der de facto afgives suverænitet.
Danmark mister  

 muligheden for at modsætte sig kompetenceoverdragelse, hvad der i  

 sidste ende kan betyde, at Danmark vil blive tvunget til at implementere en  

 aftale indgået i WTO i EU s navn, som både et flertal i  

 Folketinget og regeringen ikke støtter.
Sker det ikke, vil den  

 endelige afgørelse af en eventuel konflikt, kunne afgøres ved  

 EF-domstolen.
Endelig er der spørgsmålet om den  

 præcise fastsættelse af enekompetencens grænser.
Her er  

 problemet, at med indførelsen af flertalsafgørelser i EU  

 på de pågældende områder, så vil et flertal i  

 EU s ministerråd kunne vedtage en udvidende fortolkning af traktatens  

 grænser i forbindelse med konkrete beslutninger om forhandlingsmandat  

 til kommissionen og efterfølgende godkendelse af aftaler i  

 Rådet.
Dette er en særdeles nærliggende risiko netop  

 på dette område.
I et forsøg på at mindske denne  

 risiko, er der indsat en bestemmelse i den nye art.133, som siger, at en  

 aftale ikke kan indgås af Rådet, hvis den overskrider EU s  

 interne beføjelser, dvs. traktatens anvendelsesområde.
På  

 de områder, vi her har med at gøre, er dette  

 anvendelsesområde ikke kortlagt med nogen sikkerhed og den ny  

 traktatbestemmelse strider derfor mod grundlovens regel om, at  

 beføjelser kun må overlades til EU i nærmere bestemt  

 omfang.
Netop indenfor handelspolitikken vil en udvidende  

 fortolkning af unionstraktatens principper om kapitalens og varernes fri  

 bevægelighed og af de to »gummiparagraffers« (art. 94  

 og art. 308) rækkevidde uden tvivl åbne op for en udvidelse af  

 traktatens anvendelsesområde, som langt overstiger hvad  

 Højesteret lagde til grund ved bedømmelsen af den ene af de to  

 gummiparagraffer (art. 308, tidligere art. 235) i dommen fra 1998.  

 Højesteret understregede her det forhold, at vedtagelse efter art. 308  

 kun kan ske ved enstemmighed og at artiklen under ingen omstændigheder  

 kan bruges til at fastsætte bestemmelser som reelt er  

 traktatændringer.
Men disse to forudsætninger kan ikke  

 opretholdes med Nicetraktatens art. 133.
Et eksempel på en mulig udvidelse af traktatens  

 anvendelsesområde kan være spørgsmålet om den  

 offentlige sektor af centrale tjenesteydelser, såsom vandforsyning.  

 Nicetraktaten åbner for muligheden for en aftale i WTO om privatisering  

 eller anden omfattende liberalisering af vandforsyning.
En delaftale om  

 vandforsyning under GATS, som det tidligere er set med aftalen om finansielle  

 tjenesteydelser, kan gå langt i denne retning.
Det er i denne  

 forbindelse tvivlsomt om en sådan aftale ligger inden for traktatens  

 anvendelsesområde.
Muligheden for omfattende harmonisering af  

 drikkevandsområdet er ikke eksplicit indskrevet i traktaten, men  

 området vandforsyning kan, ligesom området »direkte skatter« (se under  

 afsnittet om »Tættere unionssamarbejde«) drages ind under traktaten gennem en  

 flertalsbeslutning i EU s Ministerråd.
Uanset det juridiske spørgsmål er der  

 således under alle omstændigheder tale om et stort tab af  

 national kontrol og parlamentarisk kontrol med beslutningerne.
Det er ikke  

 min holdning, at Europaparlamentet kan eller skal erstatte den nationale  

 parlamentariske kontrol med EU s optræden i WTO, men det er en  

 skærpende omstændighed ved Nicetraktaten, at nationale  

 parlamenter fratages muligheder for kontrol med processen, uden at  

 Europaparlamentets beføjelser udvides.
 Højesteret lagde i sin dom stor vægt på  

 Folketingets parlamentariske kontrol.
Netop de kommende TRIPS- og GATS-aftalerevisioner kan  

 få overordentlig stor betydning for samfundsudviklingen globalt og i  

 Danmark.
Indenfor TRIPS handler det om spørgsmål indenfor bl.a.  

 patentrettigheder, herunder f.eks. ejendomsretten til vore gener,  

 bioteknologi, medicin o.s.v.
Det handler om kontrollen med nye teknologier,  

 som kan forandre verden og gøre nogle rige og mægtige, andre  

 fattige og udstødte.
Indenfor GATS kan det medføre yderligere  

 afregulering og liberalisering med bl.a. øget udbud og udlicitering  

 til følge indenfor det offentlige område.
Det handler f.eks. om  

 liberalisering af tjenesteydelser indenfor vandforsyning,  

 affaldshåndtering, miljøanlæg, offentlige skove,  

 kulturanlæg, fængsler, plejehjem o.s.v.
Dette bør ses i  

 sammenhæng med en eventuel ny generel WTO-runde med investeringsaftaler  

 o.s.v.
Alt i alt kan resultatet blive en globalisering uden demokrati, en  

 rå kapitalisme uden menneskeligt ansigt.
Problemet med art. 133 skal herudover ses i  

 sammenhæng med Nicetraktatens art. 229a. om indførelse af en  

 EF-domstol for intellektuel ejendomsret.
Et forslag til en lov herom er  

 allerede fremsat af EU-kommissionen og behandles i øjeblikket i  

 Ministerrådet.
Forslaget kan først gennemføres, hvis der  

 skabes hjemmel herfor ved ratifikationen af Nicetraktaten.
Der er ingen tvivl  

 om at gennemførelsen af en sådan ny EF-domstol vil kræve  

 overladelse af suverænitet efter grundlovens §20, hvilket da også  

 erkendes af regeringen, men i Justitsministeriets redegørelse udskydes  

 spørgsmålet om suverænitetsoverladelse ind til det  

 tidspunkt, hvor EU s lov skal gennemføres, idet en sådan  

 beslutning i givet fald skal vedtages af medlemsstaterne »i overensstemmelse med deres forfatningsmæssige  

 bestemmelser« . Det må anses for  

 betænkeligt at udskyde en sådan afklaring til et senere tidspunkt  

 i en situation, hvor den pågældende lovgivning allerede er under  

 gennemførelse i EU s ministerråd.
Det skal i den forbindelse  

 også bemærkes, at hvis regeringen vil fastholde, at der blev  

 overdraget suverænitet under Amsterdamtraktatens art. 133 stk. 5,  

 så er det umuligt at fastholde, at der ikke overdrages  

 suverænitet under Nicetraktatens art. 229a.
Teknikken er nemlig den  

 samme: Der skabes mulighed for at Ministerrådet på et senere  

 tidspunkt beslutter at udvide EU s kompetence.
 Ad 4.
Tættere unionssamarbejde som redskab til udvidelse af traktatens  

 anvendelsesområde Tættere unionssamarbejde kan med de nye regler i  

 Nicetraktaten betegnes som en metode til at få vedtaget retsakter selv  

 om der ikke kan samles det nødvendige antal stemmer herfor i EU s  

 ministerråd.
Efter de nuværende regler om tættere  

 samarbejde kan dette kun etableres ved enstemmighed.
Men efter Nicetraktatens  

 regler kan det ske ved en flertalsbeslutning, også på  

 områder   f.eks. skatteområdet   hvor beslutninger træffes  

 med enstemmighed.
 Det betyder at et flertal i EU s ministerråd  

 får mulighed for at gennemføre en lovgivning på  

 områder, hvor et eller flere lande hidtil har kunnet blokere en  

 beslutning og på områder, hvor forslag om indførelse af  

 kvalificeret flertal blev afvist under regeringskonferencen i Nice.
 Dermed bliver tættere unionssamarbejde en metode til  

 at omgå traktatfæstet vetoret og dermed i realiteten et redskab  

 til at gennemføre en traktatændring uden at anvende den  

 foreskrevne procedure for gennemførelse af traktatændringer (med  

 ratifikation efter de nationale forfatningers bestemmelser).
 Lad mig beskrive problemet med et eksempel:
Det franske EU-formandskab foreslog i Nice, at EU skulle  

 have udtrykkelig hjemmel til at lovgive om direkte skatter, altså  

 personskatter, fradragsordninger m.v.
EU-kommissionen havde længe  

 presset på for at få indført ensartede regler om bl.a.  

 pensionsbeskatning (ret til fradrag ved indbetaling til pensionsordninger i  

 udlandet). Hvis kommissionens forslag om harmonisering af  

 pensionsskattereglerne gennemføres vil det trække tæppet  

 væk under den danske pensionsafkastsskat.
Men kan der gennemføres sådanne nogle former  

 for tættere unionssamarbejde på områder, hvor Danmark ikke  

 har overladt suverænitet, men hvor et flertal i EU s ministerråd  

 imod Danmarks vilje vedtager en traktatfortolkning gående ud på  

 at dette område nu ligger indenfor traktatens anvendelsesområde?  

 Højesteret fastslog i sin dom, at hvis det med den fornødne  

 sikkerhed kan fastslås at en EF-retsakt ligger udenfor  

 suverænitetsafgivelsen ifølge til- trædelsesloven,  

 må danske domstole anse en sådan EF-retsakt for uanvendelig i  

 Danmark. (EU-kommissionen forbereder faktisk i øjeblikket en sag mod  

 Danmark ved EF-domstolen om netop pensionsfradraget og hvis Danmark taber  

 denne sag vil der faktisk opstå en sådan konflikt mellem EU-ret  

 og dansk ret.) Regeringen forsøger i sin redegørelse at  

 berolige os med, at tættere samarbejde kun må etableres indenfor  

 traktatens anvendelsesområde.
Men regeringen har selv lagt op til at  

 anvendelsesområdet kan udvides gennem traktatfortolkning.
Det betyder,  

 at hvis der indføres et tættere samarbejde så vil et  

 flertal i Ministerrådet naturligvis hævde, at dette samarbejde  

 ligger indenfor traktatens rammer og det vil en dansk regering kunne henholde  

 sig til og dermed hævde, at Danmark også vil kunne deltage uden  

 at der er tale om suverænitetsoverdragelse.
 Lad mig illustrere problemet med et eksempel:
 Da den franske regering inden Nice-topmødet  

 foreslog, at direkte skatter skulle skrives ind i traktaten, udarbejdede den  

 danske regering et notat (Europaudvalget alm. del   bilag 2) hvoraf det  

 fremgik at direkte skatter er omfattet af Amsterdamtraktatens art. 94.  

 På den måde sikrede regeringen sig, at hvis det franske forslag  

 om indskrivning af direkte skatter i traktaten blev vedtaget, så ville  

 det ikke udløse en folkeafstemning, for direkte skatter havde jo hele  

 tiden været omfattet af art. 94, selv om der ganske vist ikke  

 står et ord om direkte skatter i artiklen.
Den danske befolkning har aldrig ved nogen folkeafstemning  

 og Folketinget har aldrig ved nogen beslutning med 5/6 flertal overladt  

 beføjelser til EU til at vedtage lovgivning om direkte skatter, men  

 alligevel benyttede regeringen altså lejligheden sidste år til at  

 smugle direkte skatter ind i traktaten.
Dette kan komme os dyrt at stå  

 ved en kommende retssag ved EF-domstolen, hvor EU-kommissionen jo kan henvise  

 til den udvidende danske traktatfortolkning.
Men det kan altså  

 også senere bruges af en dansk regering og et flertal i Folketinget til  

 at trække Danmark med ind i et forstærket samarbejde om direkte  

 skatter uden at gennemføre nogen traktatændring herom og uden at  

 spørge befolkningen, altså reelt en ændring af traktaten  

 udenom den foreskrevne procedure.
 Ad 5.
Diskrimination mod danske partier Nicetraktaten indeholder en hjemmel til at vedtage en  

 statut om europæiske politiske partier (art. 191, stk.2) . Der er  

 allerede fremsat et forslag herom fra EU-kommissionen.
I første  

 række handler det om, at partier kan få status som et  

 såkaldt europæisk parti, hvis de opfylder en række  

 betingelser.
De kan så modtage økonomisk bistand fra EU.  

 Forslaget må anses for diskriminerende over for danske partier, som  

 ikke vil kunne opfylde betingelserne, bl.a. fordi partierne skal virke i mere  

 end et land og sværge troskab til traktaten.
Partier som  

 Junibevægelsen, Folkebevægelsen, SF og Enhedslisten vil  

 næppe kunne opfylde betingelserne og vil jo i hvert fald næppe  

 alle sværge troskab til EU.
Forslaget vil formentlig udelukke hele den  

 europæiske venstrefløj fra ordningen.
En sådan ordning er  

 derfor i strid med den almindelige lighedsgrundsætning, som må  

 antages at være en del af den danske forfatning og Danmark kan  

 næppe efter grundloven overlade suverænitet til en international  

 organisation med henblik på vedtagelse af regler, der groft  

 tilsidesætter denne lighedsgrundsætning.
EU-parlamentet behandler i øjeblikket et forslag om  

 europæiske partier fremsat af EU-kommissionen med henvisning til  

 gummiparagraffen (art. 308). Det fremgår bl.a. af forslaget, at  

 EU-parlamentet træffer afgørelse om, hvorvidt et europæisk  

 parti overholder principperne for demokrati.
Forslaget giver altså  

 flertallet mulighed for at udelukke mindretallet efter et temmelig frit  

 skøn.
 Det er efter min opfattelse indlysende, at man ikke kan  

 vedtage et sådant forslag med art. 308 som retsgrundlag, fordi noget  

 sådant ligger klart udenfor Amsterdamtraktatens  

 anvendelsesområde.
Hertil kommer at sigtet med at indføre »europæiske partier« er  

 at en andel af EU-parlamentets pladser ved en kommende traktatændring  

 skal besættes gennem valg med hele unionen som valgområde og  

 disse europartier som opstillingsberettigede.
Dette er ikke en del af  

 Nicetraktaten, men denne hensigt må indgå i bedømmelsen af  

 Nicetraktatens art.191, stk.2, idet denne artikel jo er med til at bane vejen  

 for en sådan valgordning ved den kommende traktatrevision i 2004.  

 Tanken om sådanne unionsvalg er en endnu mere vidtgående form for  

 føderalisme end vi kender fra f.eks.
USA, hvor der ganske vist findes  

 unionspartier, men hvor valgordningen dog er sådan indrettet, at  

 senatorer og repræsentanter vælges i hver enkelt stat og hvor  

 unionen ikke udgør et valgområde, end ikke ved valget af  

 præsident (som vælges af en forsamling af valgmænd valgt i  

 hver enkelt stat).
 Ad 6.
SAMMENFATTENDE KONKLUSION Efter min opfattelse står det klart, at en dansk  

 ratifikation af Nicetraktaten forudsætter, BILAG l: 	Note om evt. brug af vetoretten i forbindelse  

 med Luxembourg-forliget BILAG 2:	Forslag til Folketingsbeslutning om dansk nej  

 til harmonisering af skatter og afgifter i EU BILAG 1:
 Notat om evt. brug af vetoretten i forbindelse med  

 Luxembourg-forliget.
 De fem lande som antages at bakke op bag  

 Luxembourg-forligets vetoret er: Frankrig, England, Grækenland, Sverige  

 og Danmark. (Se Politiken den 2. marts 2001).
 Hvis EU bliver udvidet med samtlige 12 ansøgerlande  

 så EU kommer op på 27 medlemslande, vil muligheden for at  

 nedlægge veto af disse fem lande i forlængelse af  

 Luxembourg-forliget ikke længere eksistere.
 Ved en EU-udvidelse med alle ansøgerlande vil de 27  

 lande tilsammen have 345 stemmer i Ministerrådet i forlængelse af  

 vedtagelserne i Nicetraktaten.
 Et kvalificeret flertal af disse stemmer vil kræve  

 enten 258 eller 255 stemmer.
 De fem lande, som kunne bruge vetoretten i  

 forlængelse af Luxembourg-forliget, har tilsammen kun 87 stemmer, der i  

 procent udgør 25.21 pct.
 Da et kvalificeret flertal kræver mellem 72-74 pct.  

 kan denne gruppe ikke længere blokere for vedtagelser med kvalificeret  

 flertal, da dette vil kræve mellem 26-28 pct. af samtlige stemmer.
 Det kan de heller ikke i forbindelse med  

 dobbelt-flertals-argumentet, hvor et enkelt land kan kræve, at der bag  

 det kvalificerede flertal også er mindst 62 pct. af EU-landenes  

 befolkninger.
 De fem landes befolkning, i procent, udgør nemlig  

 kun 29.69 pct., så der er langt over 62 pct. bag et flertal i denne  

 sammenhæng.
 Det sidste argument, nemlig at der bag et kvalificeret  

 flertal også skal stå et flertal af landene, kan heller ikke  

 bruges til at blokere, da de fem lande jo klart udgør et mindretal af  

 de 27 EU-lande.
Læs om baggrunden for Luxembourg-forliget og dets  

 politiske brug i Jens-Peter Bonde`s gennemgang side 67-69 i pjecen »Folkestyret og EF«, udgivet  

 som et tillæg til Notat nr. 570, december 1990, samt en mere  

 leksikonagtig gennemgang af selve baggrunden for Luxembourg-forliget i bogen  

»Eurolex.
Leksikon om europæisk  

 samarbejde«, udgivet af Gyldendal i 1972.
 BILAG 2:
Forslag til Folketingsbeslutning om dansk nej til  

 harmonisering af skatter og afgifter i EU fremsat af Keld Albrechtsen (EL), Frank Aaen (EL) og  

 Søren Kolstrup (EL) Folketinget opfordrer regeringen til at meddele EU Bemærkninger til forslaget EU-kommissionen angriber nu kraftigt de danske regler om  

 pensionsbeskatning. ifølge Politiken den 15. marts 2001 bebudede  

 formanden for EU-kommissionen Romano Prodi, at han vil lægge pres  

 på Danmark og de andre lande med særlige skatteregler på  

 det kommende EU-topmøde.
Det danske skattesystem sættes altså nu under  

 pres fra EU.
Dels truer EU-kommissionen med at slæbe Danmark for  

 EF-domstolen i spørgsmål om pensionsbeskatning og bilafgifter.
 EU-kommissionens samlede strategi for en harmonisering  

 på skatteområdet er grundigt beskrevet i skattekommissær  

 Frits Bolkesteins tale af 17.marts 2000, offentliggjort på  

 kommissionens hjemmeside under overskriften »Taxation and Customs Union«.  

 Siden da er det sket det, at kommissionen har udarbejdet en såkaldt  

 reflektionsnote   omtalt i Børsen den 19.februar 2001, hvori  

 kommissionen overvejer at anlægge retssag mod Danmark på  

 spørgsmål om fradrag for pensionsindbetalinger og i  

 spørgsmålet om bilbeskatning.
Dels kan Danmark rammes hvis Nicetraktaten og dermed nye  

 regler om forstærket samarbejde træder i kraft.
Bolkestein  

 arbejder energisk for at få etableret et forstærket samarbejde  

 netop på skatte- og afgiftsområdet, muligvis også for at  

 få vedtaget en såkaldt endelig momsordning og andre  

 harmoniseringer af personskatter og afgifter.
 Den danske regering har arbejdet for at der i EU kunne  

 indføres flertalsafgørelser på visse dele af  

 afgiftsområdet (miljøafgifter m.v.), men kommissionens strategi  

 viser at det snarere vil være helt andre områder som kan blive  

 genstand for tættere unionssamarbejde og derfor er det vigtigt at  

 Danmark blokerer og ikke bliver inddraget i en harmonisering som kan  

 underminere velfærdssystemernes finansieringsgrundlag.
 Det er derfor påkrævet, at Danmark udarbejder  

 en strategi mod EU s skatteharmoniseringsplaner.
Det franske EU-formandskab foreslog i Nice at EU skulle  

 have udtrykkelig hjemmel til at lovgive om direkte skatter, altså  

 personskatter, fradragsordninger m.v.
EU-kommissionen havde længe  

 presset på for at få indført ensartede regler om bl.a.  

 pensionsbeskatning (ret til fradrag ved indbetaling til pensionsordninger i  

 udlandet). Hvis kommissionens forslag om harmonisering af  

 pensionsskattereglerne gennemføres vil det trække tæppet  

 væk under den danske pensionsafkastsskat.
Men kan der gennemføres sådan nogle former  

 for tættere unionssamarbejde på områder, hvor Danmark ikke  

 har overladt suverænitet, men hvor et flertal i EU s ministerråd  

 imod Danmarks vilje vedtager en traktatfortolkning gående ud på  

 at dette område nu ligger indenfor traktatens anvendelsesområde?  

 Højesteret fastslog i sin dom, at hvis det med den fornødne  

 sikkerhed kan fastslås at en EF-retsakt ligger udenfor  

 suverænitetsafgivelsen ifølge tiltrædelsesloven må  

 danske domstole anse en sådan EF-retsakt for uanvendelig i Danmark.  

 (EU-kommissionen forbereder faktisk i øjeblikket en sag mod Danmark  

 ved EF-domstolen om netop pensionsfradraget og hvis Danmark taber denne sag  

 vil der faktisk opstå en sådan konflikt mellem EU-ret og dansk  

 ret.) Regeringen forsøger i sin Redegørelse om  

 forholdet mellem grundloven og Nicetraktaten at berolige os med, at  

 tættere samarbejde kun må etableres indenfor traktatens  

 anvendelsesområde.
Men regeringen har selv lagt op til at  

 anvendelsesområdet kan udvides gennem traktatfortolkning.
Det betyder,  

 at hvis der indføres et tættere samarbejde så vil et  

 flertal i ministerrådet naturligvis hævde, at dette samarbejde  

 ligger indenfor traktatens rammer og det vil en dansk regering så  

 henholde sig til og dermed hævde, at Danmark også vil kunne  

 deltage uden at der er tale om suverænitetsoverdragelse.
 Da den franske regering inden Nice-topmødet  

 foreslog, at direkte skatter skulle skrives ind i traktaten, udarbejdede den  

 danske regering et notat (Europaudvalget alm. del   bilag 2) hvoraf det  

 fremgik at direkte skatter er omfattet af Amsterdamtraktatens art. 94.  

 På den måde sikrede regeringen sig, at hvis det franske forslag  

 om indskrivning af direkte skatter i traktaten blev vedtaget, så ville  

 det ikke udløse en folkeafstemning, for direkte skatter havde jo hele  

 tiden været omfattet af art. 94, selv om der ganske vist ikke  

 står et ord om direkte skatter i artiklen.
Den danske befolkning har aldrig ved nogen folkeafstemning  

 og Folketinget har aldrig ved nogen beslutning med 5/6 flertal overladt  

 beføjelser til EU til at vedtage lovgivning om direkte skatter, men  

 alligevel benyttede regeringen altså lejligheden sidste år til at  

 smugle direkte skatter ind i traktaten.
Dette kan komme os dyrt at stå  

 ved en kommende retssag ved EF-domstolen, hvor EU-kommissionen jo kan henvise  

 til den udvidende danske traktatfortolkning.
Men det kan altså  

 også senere bruges af en dansk regering og et flertal i Folketinget til  

 at trække Danmark med ind i et forstærket samarbejde om direkte  

 skatter uden at gennemføre nogen traktatændring herom og uden at  

 spørge befolkningen, altså reelt en ændring af traktaten  

 udenom den foreskrevne procedure.
Derfor er det vigtigt at det nu ryddes op i dette juridiske morads.
Det  

 kan regeringen gøre ved overfor EU at tilkendegive at  

 spørgsmål om bl.a. personskatter og fradragsregler ligger  

 udenfor traktaten, at Danmark ikke vil acceptere tættere samarbejde  

 på et grundlag der ligger udenfor traktaten og at Danmark i  

 tilfælde hvor Danmark underkendes i sådanne  

 spørgsmål ved EF-domstolen vil lade danske domstole  

 afgøre om EF-domstolens afgørelser kan få virkning i  

 Danmark eller må erklæres uanvendelige i dansk ret.
