 Den 16 februar 1977 undertegnedes i Nairobi en overenskomst mellem Danmark  

 og Kenya om etablering af et projekt vedrørende produktionsmidler til mindre  

 kenyanske landbrug, hvortil den danske regering vil yde økonomisk bistand med  

 et beløb af indtil 7.300.000 kroner.
 Fem danske eksperter tilknyttes projektet, der har til formål gennem  

 andelsforeninger af fremme kendskabet til og brugen af kunstgødning,  

 forædlede frøsorter og insektbekæmpelsesmidler samt at forøge produktiviteten  

 i sådanne landbrug.
 Der oprettes desuden en af Kenyas kooperative bank administreret lånefond,  

 fra hvilken der kan ydes lån på gunstige vilkår til økonomisk svagt stillede  

 andelsforeninger med henblik på at muliggøre lagerføring af de nævnte  

 produktionsmidler og finansiering af medlemmernes indkøb heraf.
 Udenrigsministeriet, den 14. juli 1977.
 Lise Østergaard.
