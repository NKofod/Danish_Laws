 I henhold til § 66, stk. 3, i færdselslov nr. 287 af 10. juni 1976, som  

 ændret ved lov nr. 158 af 24. april 1985, fastsættes:
 § 1.  Fornyelse af godkendelse som kørelærer til  

 undervisning til kørekort til kategori B er ud over de i færdselslovens § 66,  

 stk. 2, anførte krav betinget af, at kørelæreren har gennemgået et af  

 justitsministeriet godkendt efteruddannelseskursus om den nye køreuddannelse.
 Stk. 2.  Efteruddannelseskursets formål er, at  

 kørelæreren skal erhverve sig de nødvendige forudsætninger for at kunne  

 undervise i overensstemmelse med de nye krav til køreuddannelsen.
§ 2.  Ansøgning om godkendelse af et  

 efteruddannelseskursus skal indgives til justitsministeriet.
Som kursuslærere  

 kan godkendes pesoner, som med et tilfredsstillende resultat har fulgt et af  

 justitsministeriet tilrettelagt lærerkursus, eller som på anden måde over for  

 justitsministeriet dokumenterer at være i besiddelse af nødvendige faglige og  

 pædagogiske kvalifikationer.
§ 3.  Ansøgningen skal være vedlagt en  

 undervisningplan, der angiver indholdet af de enkelte undervisningslektioner.  

 Det skal af planen fremgå, at de krav til kursets indhold og varighed, der  

 fremgår af bilaget til bekendtgørelsen, er opfyldt.
Det skal endvidere fremgå  

 af ansøgningen, hvilket undervisningsmateriale der tænkes anvendt.
 § 4.  Justitsministeriet kan nægte at godkende et  

 efteruddannelseskursus, hvis dette ikke skønnes at kunne gennemføres med et  

 tilstrækkeligt fagligt og pædagogisk indhold.
 § 5.  Godkendelse kan kun meddeles til  

 efteruddannelseskurser, der er åbne for enhver godkendt kørelærer.
§ 6.  Godkendte efteruddannelseskurser er undergivet  

 justitsministeriets tilsyn og kontrol.
Justitsministeriet kan forlange  

 oplysning om ethvert forhold i forbindelse med efteruddannelseskurset og kan  

 på ethvert tidspunkt kræve ændringer i dette.
Godkendelse kan tilbagekaldes,  

 hvis efteruddannelsen ikke gennemføres i overensstemmelse med godkendelsen.
§ 7.  Ved afslutningen af et efteruddannelseskursus  

 udsteder kursuslæreren kursusbevis til deltagerne i kurset.
Det skal fremgå  

 af kursusbeviset, at efteruddannelsen er godkendt af justitsministeriet.
 Stk. 2.  Kursusbeviset tjener som dokumentation for  

 kursusdeltagelse i forbindelse med ansøgning om fornyelse af  

 kørelærergodkendelse.
 § 8.  Bekendtgørelsen træder i kraft dagen efter  

 bekendtgørelsen i Lovtidende.
 Stk. 2.  Bekendtgørelsen finder anvendelse på den første  

 ansøgning om fornyelse af kørelærergodkendelse, der indgives efter den 1.  

 oktober 1986.
 Stk. 3.  Justitsministeriet kan godkende, at en  

 deltagelse i et efteruddannelseskursus, der er afholdt efter den 1. oktober  

 1984, erstatter en efteruddannelse på et kursus, der er godkendt efter denne  

 bekendtgørelse, såfremt kurset i det væsentligste har opfyldt betingelserne i  

 denne bekendtgørelse.
Justitsministeriet, den 27. november  

 1985 Erik Ninn-Hansen / B.
O.
Jespersen Bilag Efteruddannelsens indhold og varighed Efteruddannelseskursets formål er, at kørelæreren skal erhverve sig de  

 nødvendige forudsætninger for at kunne undervise i overensstemmelse med de  

 nye krav til køreuddannelsen.
 Kurset skal have en varighed af mindst 16 - 20 undervisningstimer.
 Kurset skal omfatte følgende emner:
 1. Lovbestemmelserne om den ny køreudannelse og  

 køreprøve.
 2. Pædagogiske principper i den ny køreuddannelse,  

 herunder den detaljerede fastsættelse af den teoretiske og praktiske  

 uddannelses mål, samordning af den teoretiske og praktiske undervisning,  

 opdeling af lektioner i øvelseskørsel efter trinvis stigende sværhedsgrad med  

 anvendelse af lukket øvelsesplads, udvalgte øvelsesstrækninger på almindelig  

 vej og køretekniske anlæg, anvendelse af evaluerende prøver i uddannelse,  

 krav til lærestof og hjælpemidler, lærebøger og andet materiale.
 3. Indgående orientering om indholdet af  

 undervisningsplanen med tilhørende lærervejledning omfattende kundskabs- og  

 færdighedskrav vedrørende køretøjets indretning og udstyr, manøvrer på lukket  

 øvelsesplads, forskellige køretøjers manøvreegenskaber, trafikantadfærd,  

 vejforhold, grundregler for kørsel, manøvrer på vej, manøvrer på køretekniske  

 anlæg og forberedelse til køreprøve.
 4. Anvisninger på hvorledes elevundervisningen kan  

 tilrettelægges og gennemføres, herunder udarbejdelse af lektionsplan eller  

 undervisningsprogram.
