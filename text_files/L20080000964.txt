Bekendtgørelse om aftale af 10. marts 2005 mellem Det Europæiske Fællesskab og Kongeriget Danmark om fastsættelse af kriterier og procedurer til afgørelse af, hvilken medlemsstat der er ansvarlig for behandlingen af en asylansøgning, der er indgivet i Danmark eller en anden EU-medlemsstat, og om »Eurodac« til sammenligning af fingeraftryk med henblik på en effektiv anvendelse af Dublin-konventionen Efter at Folketinget ved lov nr. 323 af 18. maj 2005, Lovtidende A, havde meddelt sit samtykke, godkendte Danmark den 23. februar 2006 den i Bruxelles den 10. marts 2005 undertegnede aftale mellem Det Europæiske Fællesskab og Kongeriget Danmark om fastsættelse af kriterier og procedurer til afgørelse af, hvilken medlemsstat der er ansvarlig for behandlingen af en asylansøgning, der er indgivet i Danmark eller en anden EU-medlemsstat, og om »Eurodac« til sammenligning af fingeraftryk med henblik på en effektiv anvendelse af Dublin-konventionen.
 Der er tale om en såkaldt parallelaftale mellem Danmark og Det Europæiske Fællesskab om Danmarks deltagelse på mellemstatsligt grundlag i EUs Dublin-forordning og Eurodac-forordning, der omhandler kriterier og procedurer for, hvilken medlemsstat, der er ansvarlig for behandlingen af en asylansøgning samt Eurodac-fingeraftrykssystemet.
Aftalen, som ikke gælder for Færøerne og Grønland, er offentliggjort i Den Europæiske Unions Tidende, nr.
L 66 af 8. marts 2006, side 38 ff., og kan ses på http://eurlex.europa.eu/da/index.htm.
Aftalen trådte i medfør af artikel 11, stk. 2, i kraft den 1. april 2006.
