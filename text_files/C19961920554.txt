(Til samtlige kommuner og  

 amtskommuner.) Der vedlægges til orientering fortryk af bekendtgørelse om ændring af  

 bekendtgørelse om betaling for deltagelse i klubtilbud og andre  

 socialpædagogiske fritidstilbud til større børn og unge. (* 1) Ud over den årlige regulering af fripladsgrænserne, indeholder  

 bekendtgørelsen to ændringer i forhold til de nugældende regler:
 1. Hidtil har kommunerne kunnet fastsætte  

 kontingentet, så det varierede med barnets/den unges alder.
 Med ændringen af bekendtgørelsens § 2, stk. 1, nr. 1, gives kommunerne nu  

 mulighed for at variere kontingentet enten efter barnets/den unges alder  

 eller efter klassetrin.
 2. Hidtil har den økonomisk friplads for så vidt angår  

 betalingen for hobbymaterialer og forplejning, skullet beregnes efter den  

 almindelige fripladsskala, jf. § 4, stk. 1.
For at lette administrationen af denne del af de økonomiske fripladser er  

 der med tilføjelsen af reglen i § 4, stk. 2, indført 2 kategorier af  

 økonomiske fripladser i relation til hobbymaterialer og forplejning: Hel og halv friplads.
Fører en beregning af forældrenes indtægt herefter til, at der gives fuld  

 friplads på kontingentet, skal der også gives fuld friplads på betalingen for  

 hobbymaterialer og forplejning.
Fører beregningen til, at der gives delvis  

 friplads på kontingentet, gives der halv friplads på betalingen for  

 hobbymaterialer og forplejning.
 De økonomiske fripladser for så vidt angår betalingen af kontingent  

 beregnes som tidligere efter den almindelige fripladsskala.
 Det tidligere § 4, stk. 2, bliver herefter stk. 3.
 Bekendtgørelsen vil efter trykning blive udsendt på sædvanlig vis.
Med venlig hilsen Anders Lynge Madsen (* 1) Bekendtgørelsen udelades her.
