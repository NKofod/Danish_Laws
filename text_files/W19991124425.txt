4 dage senere blev pigen på ny undersøgt af lægen, da  

 tilstanden var uændret.
Han ordinerede fortsat hostesaft og observation  

 samt gav besked om fornyet henvendelse ved manglende bedring i løbet  

 af få dage.
Senere samme dag blev pigen undersøgt af en  

 vagtlæge, der vurderede, at der var tale om lungebetændelse og  

 ordinerede antibiotisk behandling.
 Der blev klaget over, at den praktiserende læge ikke konstaterede,  

 at pigen havde lungebetændelse.
Klager over behandling og diagnostik af  

 symptomer fra lungerne Patientklagenævnet fandt, at der ikke var grundlag  

 for at fastslå, at lægen ved sine undersøgelser havde  

 overset tegn på sygdom, herunder lungebetændelse, der  

 krævede behandling med antibiotika.
Nævnet lagde herved vægt på, at  

 lægen ved den første konsultation foretog en objektiv  

 undersøgelse af pigen, hvor han fandt normale forhold.
Ved  

 undersøgelsen 4 dage senere foretog han en objektiv  

 undersøgelse samt en podning, der ikke gav mistanke om en bakteriel  

 infektion (behandlingskrævende infektion). Nævnet oplyste i den  

 forbindelse, at en sædvanlig objektiv undersøgelse i en  

 situation som den aktuelle omfatter lytning til lungerne.
Nævnet fandt  

 dog, at det havde været hensigtsmæssigt, om lægen havde  

 journalført sine observationer vedrørende lytning til  

 lungerne.
