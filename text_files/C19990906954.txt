Skrivelse om ændring af  

 bekendtgørelse nr. 91 af 6. februar 1998 om betaling for botilbud m.v.  

 efter servicelovens kapitel 18, samt om flytteret i forbindelse med botilbud  

 efter § 92 (Til samtlige amter og kommuner) Socialministeren har den 25. januar 1999 underskrevet en  

 bekendtgørelse om ændring af Socialministeriets bkg. nr. 91 af  

 6. februar 1998 om betaling for ophold i botilbud m.v. efter servicelovens  

 kapitel 18, samt om flytteret i forbindelse med botilbud efter § 92.
./.	Bekendtgørelsen vedlægges.1) Formålet med ændringen af den gældende  

 bekendtgørelse er at sikre, at boligbetalingen i boformer efter  

 servicelovens § 92 højest kan stige med 1.000 kr. på  

 årsbasis - dog højest 500 kr. på årsbasis hvis  

 pensionistens indkomst er under 113.200 kr. årligt (1999-niveau) -  

 på grund af ændrede boligstøtteregler.
 Baggrunden for ændringen af bekendtgørelsen  

 er de ændringer af boligstøtteloven, der er gennemført  

 ved lov nr. 1002 af 23. december 1998.
Fra 1. marts 1999 ændres progressionsgrænsen  

 (jf. lovens § 21 og § 84) fra 148.800 kr. til 123.500 kr.  

 (1999-niveau), og fradraget i indkomsten på 3.200 kr. pr. pensionist  

 bortfalder (jf. lovens § 8). Endvidere indføres en forbedret  

 kompensationsordning (jf. lovens § 83) Disse ændringer vil også medføre en  

 større boligbetaling i boformer efter servicelovens § 92, da  

 betalingsbestemmelserne i bekendtgørelsen for så vidt  

 angår opgørelsen af indkomstgrundlaget og  

 progressionsgrænsen henviser til reglerne i lov om individuel  

 boligstøtte.
 Betalingsbestemmelserne vedrørende boformer efter  

 servicelovens § 92 indeholder imidlertid ingen kompensationsordning som  

 boligstøtteloven Ved den foreslåede ændring  

 indføres en sådan ordning.
 Den egentlige vedtagne boligstøttereform, der  

 indføres gradvis i perioden 2000-2004, vil kræve en  

 grundlæggende ændring af bekendtgørelsen om betaling for  

 ophold i botilbud m.v. efter servicelovens kapitel 18, samt om flytteret i  

 forbindelse med botilbud efter § 92.
 Socialministeriet regner derfor med at udsende en ny  

 ændringsbekendtgørelse snarest muligt.
Socialministeriet, den 16. februar  

 1999 Frode Svendsen /Peter Okkels 1)   Bekendtgørelsen udelades  

 her.
