Betænkning afgivet af Social-, Indenrigs- og Børneudvalget den 13. december 2018 Betænkning over Forslag til lov om Familieretshuset [af børne- og socialministeren (Mai Mercado)]:
1. Ændringsforslag Børne- og socialministeren har stillet 2 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Dansk Folkeparti Dansk Folkepartis medlemmer af udvalget har været meget optaget af at få indsat en formålsparagraf i forældreansvarsloven, der skal sikre, at barnets bedste og barnets ret til trivsel og beskyttelse altid kommer i første række, når der træffes beslutninger om barnets forhold i forbindelse med en skilsmisse, og at sikre, at børnene altid bliver hørt og får den rette hjælp og støtte igennem skilsmissen.
DF har fundet det bekymrende, at sager om skilsmisse og samvær er trukket i langdrag, fordi sagerne er fløjet rundt imellem forskellige instanser, eller fordi forældrene bevidst har forhalet sagerne ved at aflyse og udskyde møder og samvær uden konsekvenser til følge.
Denne uacceptable adfærd bliver der nu sat en stopper for, hvilket har været meget vigtigt for DF.
For DF har det været højt prioriteret, at det nye familieretssystem skal virke konfliktforebyggende og hjælpe familierne så smidigt igennem en skilsmisse som overhovedet muligt.
I den forbindelse har det været en mærkesag for DF at få indført en refleksionsperiode.
I refleksionsperioden skal forældrene bl.a. gennemføre et obligatorisk digitalt forløb med det formål at blive godt klædt på til at kunne hjælpe deres fælles børn igennem den svære tid, som en skilsmisse er.
DF ser med tilfredshed på, at fuldbyrdelse af afgørelser efter forældreansvarsloven ikke længere skal varetages af fogedretten, men af familieretten, ligesom hensynet til barnets bedste er blevet tydeliggjort i retsplejeloven i forbindelse med disse sager.
DF giver således sin fulde opbakning til, at fuldbyrdelse skal ske så skånsomt som overhovedet muligt over for barnet, og at det bliver muligt at hjemvise en sag til grundig, tværfaglig behandling i det røde spor i Familieretshuset.
Målet er, at der ikke vil være sager om afhentning af et barn i fremtiden.
DF har store forventninger til det nye familieretlige system, herunder oprettelsen af Børneenheden, og forventer, at det nye system vil medføre mærkbare, positive ændringer i forhold til at hjælpe familier så godt igennem en skilsmisse som muligt.
DF vil følge oprettelsen af det nye familieretlige system tæt med særlig fokus på, at børnene får den hjælp og støtte, som de har brug for i den meget sårbare fase i livet, det er, når forældrene skal skilles.
4. Ændringsforslag med bemærkninger Ændringsforslag Til § 4 Af børne- og socialministeren, tiltrådt af udvalget:
 1) I stk. 1 ændres »§§ 5-9« til: »§§ 5-8«.
[Teknisk ændring] Til § 41 2) I stk. 1, 2. pkt., ændres »§ 448 e, stk. 1« til: »§ 448 d, stk. 1«.
[Teknisk ændring] Bemærkninger Til nr. 1 Det fremgår af den foreslåede bestemmelse i § 4, stk. 1, at Familieretshuset på baggrund af en indledende screening visiterer en sag til behandling efter bestemmelserne i §§ 5-9. Da den foreslåede bestemmelse i § 9 omhandler muligheden for, at Familieretshuset kan indhente oplysninger fra kommunalbestyrelsen, bør henvisningen i § 4, stk. 1, rettelig være til, at Familieretshuset visiterer en sag til behandling efter bestemmelserne i §§ 5-8. Denne fejl korrigeres med ændringsforslaget.
Der er alene tale om en teknisk ændring.
Til nr. 2 Det fremgår af den foreslåede bestemmelse i § 41, stk. 1, 2. pkt., at familieretten i særlige tilfælde kan behandle en anmodning om at få indbragt en afgørelse truffet af Familieretshuset, selv om anmodningen er indgivet efter udløbet af fristen på 4 uger i § 41, stk. 1, 1. pkt.
Der henvises i § 41, stk. 1, 2. pkt., til, at denne mulighed fremgår af § 448 e, stk. 1, i retsplejeloven.
Henvisningen skal rettelig være til § 448 d, stk. 1, i retsplejeloven.
Denne fejl korrigeres med ændringsforslaget.
Der er alene tale om en teknisk ændring.
5. Udvalgsarbejdet Lovforslaget blev fremsat den 7. november 2018 og var til 1. behandling den 15. november 2018. Lovforslaget blev efter 1. behandling henvist til behandling i Social-, Indenrigs- og Børneudvalget.
Sambehandling med andre lovforslag Lovforslaget har været sambehandlet med forslag til lov om ændring af forældreansvarsloven, lov om ægteskabs indgåelse og opløsning og forskellige andre love (Ændringer som følge af lov om Familieretshuset og skærpet fokus på beskyttelsen af barnet i sager efter forældreansvarsloven) (L 91).
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og børne- og socialministeren sendte den 28. juni 2018 dette udkast til udvalget, jf.
SOU alm. del  bilag 301 (folketingsåret 2017-18). Den 7. november 2018 sendte børne- og socialministeren høringssvarene og et høringsnotat til udvalget.
Den 14. november 2018 sendte børne- og socialministeren supplerende høringssvar fra KL til udvalget.
Bilag Under udvalgsarbejdet er der omdelt 11 bilag på lovforslaget.
Skriftlige henvendelser Udvalget har under udvalgsarbejdet modtaget 2 skriftlige henvendelser om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for sin holdning til lovforslaget.
Spørgsmål Udvalget har under udvalgsarbejdet stillet 6 spørgsmål til børne- og socialministeren til skriftlig besvarelse, som ministeren har besvaret.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Martin Geertsen (V) Carl Holst (V) Jane Heitmann (V) Hans Andersen (V) Jan E.
Jørgensen (V) Anni Matthiesen (V) Henrik Dahl (LA) Laura Lindahl (LA) Brigitte Klintskov Jerkel (KF) Karen J.
Klint (S) Magnus Heunicke (S) Orla Hav (S) Pernille Rosenkrantz-Theil (S) Troels Ravn (S) fmd.
Ane Halsboe-Jørgensen (S) Malou Lunderød (S) Finn Sørensen (EL) Rasmus Vestergaard Madsen (EL) Torsten Gejl (ALT) Anne Marie Geisler Andersen (RV) Lotte Rod (RV) Trine Torp (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
