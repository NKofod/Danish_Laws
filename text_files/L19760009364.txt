 Ved kgl. resolution af 22. december 1973 har Danmark ratificeret en i  

 London den 20. oktober 1972 udfærdiget konvention om internationale  

 søvejsregler.
 Konventionen har følgende ordlyd (den franske tekst er udeladt):
Konvention om internationale søvejsregler, 1972 Deltagerne i nærværende konvention, SOM ØNSKER at opretholde en høj grad af sikkerhed på søen, SOM ER OPMÆRKSOMME på nødvendigheden af at revidere og ajourføre de  

 internationale søvejsregler, der er vedhæftet den af den internationale  

 konference om sikkerhed for menneskeliv på søen, 1960, udfærdigede slutakt, SOM HAR GENNEMGÅET nævnte søvejsregler, under hensyntagen til udviklingen  

 siden de blev vedtaget, ER ENEDES om følgende:
Artikel I Almindelige forpligtelser Deltagerne i nærværende konvention forpligter sig til at sætte de til  

 konventionen knyttede regler og andre tillæg, som udgør de internationale  

 søvejsregler, 1972, (i det efterfølgende benævnt »søvejsreglerne«)  

 i kraft.
Artikel II Undertegnelse, ratifikation, accept, godkendelse og tiltrædelse 1. Nærværende konvention skal være åben for  

 undertegnelse indtil den 1. juni 1973 og skal derefter fortsat være åben for  

 tiltrædelse.
 2. Stater, som er medlemmer af De forenede Nationer  

 eller af et af særorganerne eller af Den internationale  

 Atomenergi-Organisation eller er deltagere i Den internationale Domstols  

 statut, kan blive deltagere i denne konvention ved:
 3. Ratifikation, accept, godkendelse eller tiltrædelse  

 sker ved deponering af et instrument herom hos Den mellemstatlige rådgivende  

 Søfartsorganisation (i det efterfølgende benævnt »organisationen«),  

 som skal underrette regeringerne for de stater, der har underskrevet eller  

 tiltrådt denne konvention, om deponeringen af hvert instrument og om datoen  

 for dets modtagelse.
Artikel III Anvendelse på territorier 1. De forenede Nationer, i tilfælde hvor denne  

 organisation er administrerende myndighed for et territorium, eller enhver  

 kontraherende part, der er ansvarlig for et territoriums internationale  

 forhold, kan når som helst ved skriftlig meddelelse til organisationens  

 generalsekretær (i det efterfølgende benævnt »generalsekretæren«)  

 udvide anvendelsen af denne konvention til et sådant territorium.
 2. Nærværende konvention skal omfatte det i  

 meddelelsen nævnte territorium fra og med datoen for meddelelsens modtagelse  

 eller fra en anden deri eventuelt angivet dato.
 3. Enhver meddelelse, der er afgivet i henhold til  

 stk. 1 i denne artikel, kan tilbagekaldes for så vidt angår ethvert i  

 meddelelsen omhandlet territorium, og denne konvention skal ophøre med at  

 gælde for nævnte territorium efter et år eller en sådan længere periode, som  

 måtte blive angivet på tidspunktet for tilbagekaldelsen.
 4. Generalsekretæren skal gøre alle kontraherende  

 parter bekendt med meddelelser om enhver udvidelse eller tilbagekaldelse af  

 enhver udvidelse fremsendt i henhold til denne artikel.
Artikel IV Ikrafttræden 1. a) Nærværende konvention træder i kraft tolv  

 måneder efter den dato, på hvilken mindst 15 stater, hvis handelsflåder  

 tilsammen udgør mindst 65 procent regnet i antal skibe eller målt i tonnage  

 af verdenstonnagens skibe på 100 bruttoregistertons og derover - alt efter  

 hvilken betingelse der først opfyldes - er blevet deltagere i konventionen.
 2. Ikrafttræden for stater, som ratificerer,  

 accepterer, godkender eller tiltræder denne konvention i overensstemmelse med  

 artikel II, efter at de i pkt. 1 a) fastsatte betingelser er opfyldt, og før  

 konventionen træder i kraft, sker på konventionens ikrafttrædelsesdato.
 3. Ikrafttræden for stater, som ratificerer,  

 accepterer, godkender eller tiltræder denne konvention efter datoen for dens  

 ikrafttræden, sker på den dato, da et instrument deponeres i overensstemmelse  

 med artikel II.
 4. Efter datoen for ikrafttrædelsen af en ændring af  

 denne konvention i overensstemmelse med artikel VI, stk. 4, gælder enhver  

 ratifikation, accept, godkendelse eller tiltrædelse den således ændrede  

 konvention.
 5. På datoen for denne konventions ikrafttræden træder  

 søvejsreglerne i stedet for og ophæver de internationale søvejsregler, 1960.
 6. Generalsekretæren skal underrette regeringerne for  

 de stater, som har underskrevet eller tiltrådt denne konvention om datoen for  

 dens ikrafttræden.
Artikel V Revisionskonference 1. Organisationen kan indkalde til en konference med  

 henblik på revision af denne konvention eller af søvejsreglerne eller af  

 såvel konvention som søvejsregler.
 2. Organisationen skal indkalde til en konference af  

 kontraherende parter med henblik på revision af denne konvention eller af  

 søvejsreglerne eller af såvel konvention som søvejsregler, når der fremsættes  

 begæring herom fra mindst en tredjedel af de kontraherende parter.
Artikel VI Ændringer i søvejsreglerne 1. Enhver ændring i søvejsreglerne, der foreslås af en  

 kontraherende part, skal behandles af organisationen på begæring af den  

 pågældende part.
2. Hvis en sådan ændring vedtages med to tredjedeles  

 flertal af de tilstedeværende og stemmeafgivende medlemmer i organisationens  

 komite for sikkerheden på søen, skal forslaget tilstilles alle kontraherende  

 parter og medlemmer af organisationen mindst seks måneder før det behandles  

 af organisationens forsamling.
En kontraherende part, der ikke er medlem af  

 organisationen, skal være berettiget til at deltage, når forslaget behandles  

 af forsamlingen.
 3. Hvis ændringsforslaget vedtages med to tredjedeles  

 flertal af de tilstedeværende og stemmeafgivende medlemmer i forsamlingen,  

 skal det af generalsekretæren tilstilles alle kontraherende parter til  

 godkendelse.
4. En sådan ændring skal træde i kraft på en af  

 forsamlingen på tidspunktet for dens vedtagelse fastsat dato, medmindre mere  

 end en tredjedel af de kontraherende parter på en af forsamlingen samtidig  

 fastsat forudgående dato underretter organisationen om, at de modsætter sig  

 ændringen.
Forsamlingens beslutning om fastsættelse af de i dette stykke  

 omhandlede datoer skal træffes med to tredjedeles flertal af de  

 tilstedeværende og stemmeafgivende medlemmer.
 5. Enhver ændring træder for alle kontraherende  

 parter, der ikke har modsat sig ændringen, ved sin ikrafttræden i stedet for  

 og erstatter enhver tidligere bestemmelse, hvortil ændringen henviser.
 6. Generalsekretæren skal underrette alle  

 kontraherende parter og organisationens medlemmer om enhver i henhold til  

 denne artikel modtaget anmodning og meddelelse og om datoen for enhver  

 ændrings ikrafttræden.
Artikel VII Opsigelse 1. Nærværende konvention kan opsiges af en  

 kontraherende part når som helst efter udløbet af fem år fra den dato, på  

 hvilken konventionen trådte i kraft for den pågældende part.
2. Opsigelse sker ved deponering af et instrument hos  

 organisationen.
Generalsekretæren skal underrette alle andre kontraherende  

 parter om modtagelsen af opsigelsesinstrumentet og om datoen for dets  

 deponering.
 3. En opsigelse får virkning et år - eller et sådant  

 længere tidsrum, som måtte være nærmere angivet i instrumentet - efter at den  

 er deponeret.
Artikel VIII Deponering og registrering 1. Nærværende konvention og søvejsreglerne skal  

 deponeres hos organisationen, og generalsekretæren skal fremsende bekræftede  

 genparter deraf til alle regeringerne for de stater, som har underskrevet  

 denne konvention eller tiltrådt den.
 2. Når nærværende konvention træder i kraft, skal  

 generalsekretæren fremsende teksten til De forenede Nationers sekretariat til  

 registrering og offentliggørelse i overensstemmelse med artikel 102 i De  

 forenede Nationers pagt.
Artikel IX Sprog Nærværende konvention er tillige med søvejsreglerne udfærdiget i et enkelt  

 eksemplar på engelsk og fransk; begge tekster er lige autentiske.
Officielle  

 oversættelser til russisk og spansk skal udarbejdes og deponeres sammen med  

 det underskrevne originaleksemplar.
 TIL BEKRÆFTELSE HERAF har undertegnede, der af deres respektive regeringer  

 er behørigt bemyndiget dertil, underskrevet nærværende konvention.
 UDFÆRDIGET I LONDON den tyvende oktober nitten hundrede og tooghalvfjerds.
 Danmarks ratifikationsinstrument deponeredes hos Den mellemstatlige  

 rådgivende Søfartsorganisation (IMCO) i London den 24. januar 1974.
 I medfør af artikel IV træder konventionen i kraft den 15. juli 1977 for:
Belgien Brasilien Bulgarien Canada Danmark Frankrig Ghana Grækenland Indien Island Jugoslavien Liberia Mexico Nederlandene Nigeria Norge Papua New Guinea Rumænien Schweiz Sovjetunionen Spanien Det forenede Kongerige Storbritannien og Nordirland (inkl.
Hongkong) Sverige Syrien Den tyske demokratiske Republik Forbundsrepublikken Tyskland (inkl.
Land Berlin).
 Teksten til de internationale søvejsregler, 1972, som på datoen for  

 konventionens ikrafttræden afløser de internationale søvejsregler, 1960 (jfr.  

 udenrigsministeriets bekendtgørelse nr. 52 af 7. maj 1965, Lovtidende C), er  

 optrykt i handelsministeriets bekendtgørelse nr. 429 af 24. august 1976,  

 Lovtidende A.
 Udenrigsministeriet, den 30. september  

 1976.
 Ivar Nørgaard.
