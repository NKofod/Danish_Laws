Bekendtgørelse om ændring af  

 bekendtgørelse om en aktiv  

 arbejdsmarkedsindsats § 1 I bekendtgørelse nr. 1338 af 18. december 2000 om en aktiv  

 arbejdsmarkedsindsats foretages følgende ændringer:
 1. I § 8, stk. 1, 1. og 2. punktum, § 21,  

 stk. 1, og § 55, stk. 2, ændres »en  

 tidlig fleksibel indsats« til: »en tidlig forebyggende indsats«.
 2. Efter overskriften til kapitel 13: »Jobrotation m.v.«  

 indsættes som ny overskrift:
»Personkreds, indholdet i jobrotation« 3. I § 130 indsættes efter stk. 3 som nyt  

 stykke:
»Stk. 4. Ved aftale om jobrotation mellem Arbejdsformidlingen  

 og en virksomhed skal Arbejdsformidlingen tilbyde virksomheden at varetage  

 det administrative arbejde, der er forbundet med de beskæftigedes  

 deltagelse i uddannelse, herunder i forbindelse med ansøgning om  

 godtgørelse ved deltagelse i erhvervsrettet voksen- og efteruddannelse  

 og statens voksenuddannelsesstøtte.« 4. § 131, stk. 2-3, affattes således:
 »Stk. 2. En ledig, der afløser en beskæftiget som  

 led i jobrotation, kan ansættes i jobtræning, jf. kapitel 10.
Stk. 3. En ledig, der afløser en beskæftiget som  

 led i jobrotation, kan forud for ansættelsen kvalificeres til  

 rotationsstillingen ved at deltage i uddannelse, jf. kapitel 14, herunder  

 deltage i uddannelsespraktik i virksomheden, jf. § 151,  

 stk. 3.« 5. Efter § 131 indsættes som ny overskrift:
»Forsøg med køb af uddannelse og bevilling  

 af jobrotationsydelse til beskæftigede, der deltager i uddannelse som  

 led i jobrotation« 6. §§ 132-134 affattes således:
»§ 132. Arbejdsformidlingen kan i en  

 forsøgsperiode fra 1. september 2001 til 31. august 2003 betale for  

 køb af uddannelse samt bevilge jobrotationsydelse til  

 beskæftigede, der deltager i uddannelse som led i jobrotation,  

 hvis 1)	den beskæftigede deltager i uddannelse i henhold til lov om  

 godtgørelse ved deltagelse i erhvervsrettet voksen- og efteruddannelse  

 eller lov om statens voksenuddannelsesstøtte eller i uddannelse, der  

 er en kombination af kursuselementer inden for disse love, 2)	den beskæftigede afløses af en ledig, der er omfattet  

 af målgruppen for en tidlig forebyggende indsats, jf. § 8, eller  

 er indplaceret i aktivperioden, og 3)	der som udgangspunkt er tale om en time til timerelation mellem  

 beskæftigede og ledige afløsere.
 § 133. Jobrotationsydelsen til den beskæftigede kan  

 alene bevilges, hvis den beskæftigede ikke er berettiget til  

 godtgørelse efter lov om godtgørelse ved deltagelse i  

 erhvervsrettet voksen- og efteruddannelse eller støtte efter lov om  

 statens voksenuddannelsesstøtte.
Stk. 2. Jobrotationsydelsen udgør et beløb, der  

 svarer til dagpengenes højeste beløb for fuldtidsforsikrede,  

 jf. § 47 i lov om arbejdsløshedsforsikring m.v.
Ydelsen beregnes  

 pr. dag.
Der kan maksimalt udbetales en ydelse pr. dag svarende til 1/5 af  

 højeste ugentlige dagpengebeløb.
Stk. 3. Jobrotationsydelsen kan udbetales til arbejdsgiveren i  

 tilfælde, hvor arbejdsgiveren fortsætter med at udbetale  

 sædvanlig løn under uddannelsen.
Det er en betingelse, at den  

 udbetalte løn overstiger ydelsen.
 Stk. 4. Udbetaler arbejdsgiveren løn, der er knyttet  

 til en uddannelsesaftale, der fører frem til en egentlig  

 erhvervsuddannelse, kan jobrotationsydelse ikke bevilges.
 Stk. 5. Den samlede ydelsesperiode kan højest  

 udgøre 6 måneder.
§ 134. Det regionale Arbejdsmarkedsråd kan i forbindelse  

 med jobrotationsordninger, som nævnt i § 132, beslutte at udbetale  

 et supplerende beløb til den beskæftigede.
Det supplerende  

 beløb kan tillige udbetales til beskæftigede, der modtager  

 godtgørelse efter lov om godtgørelse ved deltagelse i  

 erhvervsrettet voksen- og efteruddannelse eller støtte efter lov om  

 statens voksenuddannelsesstøtte.
 Stk. 2. Det supplerende beløb svarer til 20 pct. af  

 dagpengenes højeste beløb for fuldtidsforsikrede, jf. lov om  

 arbejdsløshedsforsikring m.v.
Stk. 3. Det supplerende beløb kan udbetales til  

 arbejdsgiveren i tilfælde, hvor arbejdsgiveren fortsætter med at  

 udbetale sædvanlig løn under uddannelsen.
Det er en betingelse,  

 at den udbetalte løn overstiger den samlede støtte, som  

 arbejdsgiveren modtager for den beskæftigede.
 Stk. 4. Udbetaler arbejdsgiveren løn, der er knyttet  

 til en uddannelsesaftale, der fører frem til en egentlig  

 erhvervsuddannelse, kan det supplerende beløb ikke udbetales.
Stk. 5. Når der udbetales et supplerende beløb  

 til den beskæftigede, jf. stk. 1, eller til arbejdsgiveren, jf.  

 stk. 3, kan den ledige afløser ikke ansættes i  

 jobtræning.« 7. § 235, stk. 2, 2. punktum, ophæves.
§ 2 Stk. 1. Bekendtgørelsen træder i kraft den 1.  

 september 2001.
 Stk. 2. Beskæftigede, der før den 1. september  

 2001 modtager eller har fået tilsagn om støtte efter  

 §§ 132-134, som ændret ved denne bekendtgørelses § 1,  

 nr. 6, kan modtage støtte efter de hidtil gældende regler.
 Stk. 3. § 1, nr. 3, 5 og 6 gælder for aftaler, der  

 indgås i forsøgsperioden.
