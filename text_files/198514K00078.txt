Nr BTL 78 Betænkning over Forslag til lov om ændring af forskellige uddannelses-,  

 tilskuds- og styrelseslove m.m. (Delegations- og klagebestemmelser)   

 Nr L 78 1985-86, 1. samling Blad nr 760 Afgivet af uddannelsesudvalget Afgivet: 19860410 Udvalget har behandlet lovforslaget i en række møder og har herunder stillet spørgsmål til undervisningsministeren, som denne har besvaret skriftligt.
Udvalget har endvidere modtaget skriftlig henvendelse fra Kommunernes Landsforening.
Udvalget har behandlet lovforslaget sammen med forslag til lov om ændring af lov om styrelsen af kommunernes skolevæsen og af virksomhed efter lov om fritidsundervisning m.v. (Bortfald af undervisningsministeriets og amtsrådenes godkendelsesbeføjelser, forenkling af klageregler, styrkelse af skolenævn m.v.) (L 47).
Et af udvalgets spørgsmål til undervisningsministeren, der vedrører såvel lovforslag nr.
L 47 som nærværende lovforslag, er optrykt som bilag til betænkningen.
Der er af undervisningsministeren stillet ændringsforslag, hvorom henvises til de ledsagende bemærkninger.
Herefter indstiller et flertal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse med det stillede ændringsforslag.
Et mindretal (socialdemokratiets og socialistisk folkepartis medlemmer af udvalget) indstiller lovforslaget til forkastelse ved 3. behandling, da lovforslaget i for høj grad og på for ubestemt måde afskærer mulighederne for at få afgørelser prøvet gennem henvendelser til den politisk ansvarlige minister.
Ændringsforslag Af undervisningsministeren, tiltrådt af udvalget:
Til § 40 I paragraffen ændres »1. april« til: »1. juli«.
Bemærkninger Lovens ikrafttrædelsestidspunkt udskydes til den 1. juli 1986.
Eva Møller (KF) fmd.
Karen Højte Jensen (KF) Kirkegaard (KF) Per Stig Møller (KF) Povl Brøndsted (V) Helge Sander (V) Bente Juncker (CD) nfmd.
Steffensen (KrF) Jytte Andersen (S) J.
K.
Hansen (S) Lykketoft (S) Nørgaard-Sørensen (S) Erling Olsen (S) Søgaard (S) Stillinger (SF) Hanne Thanning Jacobsen (SF) Ole Vig Jensen (RV) Partierne VS, FP og FD havde ikke medlemmer i udvalget.
Et af udvalgets spørgsmål til undervisningsministeren og dennes svar herpå Spørgsmål:
Ministeren bedes oplyse, om den i § 1, nr. 35, foreslåede affattelse af § 81 indebærer, at ministeren i en bekendtgørelse kan afskære sig selv fra muligheden for at kunne omstøde en afgørelse, der efter § 81 er delegeret til et af ministeriets direktorater.
 Svar:
Den i § 81, stk. 2, foreslåede bemyndigelse til ministeren vil kunne anvendes til i en bekendtgørelse at afskære klageadgang fra et af ministeriets direktorater til ministeren (departementet) inden for nærmere angivne sagsområder.
Ministeren vil til enhver tid kunne ophæve en sådan bekendtgørelse med den virkning, at fremtidige afgørelser, som af vedkommende direktorat træffes inden for det angivne sagsområde, vil kunne indbringes for ministeren (departementet) til fornyet prøvelse.
En bekendtgørelse, der afskærer klageadgang, vil eventuelt kunne bestemme, at visse afgørelser skal kunne indbringes for ministeren (departementet).
Det forhold, at ministeren i en bekendtgørelse har delegeret sin kompetence til et direktorat og har fastsat, at direktoratets afgørelser ikke kan påklages til ministeren, indskrænker ikke ministerens adgang til at give tjenestebefalinger.
Om ministeren også kan give en tjenestebefaling om, at en af direktoratet allerede truffet afgørelse skal ændres, afhænger herefter alene af, om direktoratet efter almindelige forvaltningsretlige regler selv kan omgøre afgørelsen.
