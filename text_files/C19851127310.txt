 Ved indførelsen af det nye danske pas den 1. januar 1985 blev det i  

 cirkulære nr. 194 af 19. december 1984 bestemt, at pasfotografiet skal være  

 sort/hvidt.
 Baggrunden herfor var oplysninger fra rigspolitichefens tekniske afdeling  

 om, at anvendelse af farvefoto måtte antages at indebære en risiko for  

 uønskede kemiske reaktioner mellem sikkerhedskemikalierne i paspapiret og  

 fotoet, hvilket kunne føre til ødelæggelse af passet.
 Det henvises herom til justitsministeriets cirkulærskrivelse af 18.  

 februar 1985, hvoraf det også fremgik, at justitsministeriet havde anmodet  

 rigspolitichefen om at undersøge mulighederne for en risikofri anvendelse af  

 farvebilleder.
 Rigspolitichefen har nu efter fornyede tekniske undersøgelser og  

 drøftelser med Direktoratet for Statens Indkøb oplyst, at farvefotografier  

 uden risiko kan anvendes i de nye pas.
 Justitsministeriet har på den baggrund ændret pascirkulæret således, at  

 bestemmelsen i cirkulærets § 5, stk. 1, nr. 1, om, at pasforografiet skal  

 være sort/hvidt, ophæves.
 P.M.V.
 E.B.
Chr.
Trønning Til samtlige politimestre og politidirektøren i København.
