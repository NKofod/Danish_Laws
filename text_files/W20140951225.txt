Påbud om at opstille cirkustelt sikkerheds  og sundhedsmæssigt fuldt forsvarligt Arbejdstilsynet besøgte virksomheden i forbindelse med en ulykke, hvor virksomhedens cirkustelt var væltet under et arrangement.
 Arbejdstilsynet afgav herefter påbud om, at virksomheden straks skal sikre, at cirkusteltet opstilles således, at det kan anvendes sikkerheds- og sundhedsmæssigt fuldt forsvarligt, herunder at underlag, fastgørelse og stabilitet er forsvarlig under hensyn til cirkusteltets vægt, form og anvendelse, samt at cirkusteltets placering og opstillingsmåde er forsvarlig under hensyn til de omgivende forhold som fx vind- og jordbundsforhold.
 Et enig Arbejdsmiljøklagenævn fastholdt afgørelsen og lagde vægt på, at Arbejdstilsynet ved tilsynsbesøget konstaterede, at jordbunden under ankerpladerne på cirkusteltets sydside var blød og våd, idet jorden var sumpet, i områder næsten frit vand, hvorved jorden ikke havde den fornødne styrke og stabilitet til at holde bardunerne på plads.
Nævnet lagde i den forbindelse vægt på, at Arbejdstilsynet konstaterede, at ankerpladerne for bardunerne på cirkusteltets sydside var revet op.
Nogle af jordspyddene var revet op, andre var trukket delvis op og havde ændret vinkel, så ankerpladerne kunne glide op over spyddene.
 Nævnet lagde til grund for afgørelsen, at der ved Arbejdstilsynets tilsynsbesøg var sket en ulykke, hvor virksomhedens cirkustelt væltede under et arrangement.
 Nævnet lagde desuden til grund, at virksomhedens cirkustelt blev anvendt til at frembringe et arbejdsresultat i form af cirkusaktiviteter.
[Adressat udeladt] Arbejdsmiljøklagenævnet har på møde den 27. maj 2014 behandlet [Navn udeladt]s klage på vegne af [Navn udeladt] over Arbejdstilsynets afgørelse af 2. juli 2013.
Arbejdstilsynet afgav påbud om, at virksomheden straks skal opstille cirkusteltet således, at det kan anvendes efter hensigten uden at være til fare for de ansattes eller øvrige brugeres sikkerhed.
Det skal sikres, at underlag, fastgørelse og stabilitet er forsvarlig.
Det skal endvidere sikres, at teltets placering og opstillingsmåde er forsvarlig under hensyn til de omgivende forhold som fx vind- og jordbundsforhold.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 2. juli 2013, således at virksomheden straks skal sikre, at cirkusteltet opstilles således, at det kan anvendes sikkerheds- og sundhedsmæssigt fuldt forsvarligt, herunder at underlag, fastgørelse og stabilitet er forsvarlig under hensyn til cirkusteltets vægt, form og anvendelse, samt at cirkusteltets placering og opstillingsmåde er forsvarlig under hensyn til de omgivende forhold som fx vind- og jordbundsforhold.
B E G R U N D E L S E Nævnet finder, at virksomhedens cirkustelt ved Arbejdstilsynets tilsynsbesøg den 21. juni 2013 ikke var anvendt og opstillet sikkerheds- og sundhedsmæssigt fuldt forsvarligt.
 Nævnet lægger vægt på, at Arbejdstilsynet ved tilsynsbesøget den 21. juni 2013 konstaterede, at jordbunden under ankerpladerne på cirkusteltets sydside var blød og våd, idet jorden var sumpet, i områder næsten frit vand, hvorved jorden ikke havde den fornødne styrke og stabilitet til at holde bardunerne på plads.
Nævnet lægger i den forbindelse vægt på, at Arbejdstilsynet konstaterede, at ankerpladerne for bardunerne på cirkusteltets sydside var revet op.
Nogle af jordspyddene var revet op, andre var trukket delvis op og havde ændret vinkel, så ankerpladerne kunne glide op over spyddene.
 Nævnet lægger til grund for afgørelsen, at der ved Arbejdstilsynets tilsynsbesøg den 21. juni 2013 var sket en ulykke, hvor virksomhedens cirkustelt væltede under et arrangement.
 Nævnet lægger desuden til grund, at virksomhedens cirkustelt den 21. juni 2013 blev anvendt til at frembringe et arbejdsresultat i form af cirkusaktiviteter.
 Det fremgår af arbejdsmiljølovens regler, at tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.
 Det fremgår af reglerne om anvendelse af tekniske hjælpemidler, at ved tekniske hjælpemidler forstås blandt andet redskaber og enhver anden lignende indretning, der anvendes til frembringelsen af et arbejdsresultat.
 Det fremgår af samme regler, at anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.
 Det fremgår desuden af samme regler, at opstillingen af et teknisk hjælpemiddel skal være sikkerheds- og sundhedsmæssigt fuldt forsvarligt, herunder skal det sikres, at underlag, understøtning, fastgørelse og stabilitet er forsvarlig under hensyn til hjælpemidlets vægt, form og anvendelse, og at placering og opstillingsmåde er forsvarlig under hensyn til de omgivende forhold.
Klagers bemærkninger [Navn udeladt] har blandt andet anført, at vejrforholdene, som opstod pludseligt og uden forudgående varsel på ulykkestidspunktet, var så udsædvanlige og ekstreme, at virksomheden ikke havde mulighed for at forhindre ulykken.
Nævnet skal hertil bemærke, at nævnet ikke har lagt vægt på de konkrete vejrforhold på ulykkestidspunktet i vurderingen af, om arbejdsmiljølovens regler er overtrådt.
Nævnet finder således, at det er uden betydning for, om cirkusteltet var forsvarligt opstillet, om vindforholdene var normale eller ekstraordinære på opstillingstidspunktet.
 Nævnet skal endvidere bemærke, at det er arbejdsgiveren, der har ansvaret for, at arbejdet udføres sikkerheds- og sundhedsmæssigt fuldt forsvarligt, også selvom vejrforholdene på arbejdspladsen måtte ændre sig på en sådan måde, at virksomhedens anvendelse og opstilling af cirkusteltet kan påvirkes heraf.
 Klager har endvidere anført, at virksomhedens retssikkerhed i forbindelse med Arbejdstilsynets tilsynsbesøg er blevet krænket, idet virksomheden ikke er blevet hørt skriftligt om de faktiske forhold, selvom det stod anført i besøgsrapporten, at en skriftlig høring ville finde sted, inden der blev truffet afgørelse i sagen.
Nævnet skal hertil bemærke, at Arbejdstilsynet har vurderet, at overtrædelsen af arbejdsmiljølovens regler var så alvorlig, at den skulle udbedres med det samme, idet cirkusteltet inden for et par dage skulle opstilles igen.
I sådanne tilfælde er høringspligten undtaget efter de forvaltningsretlige regler.
Klager har desuden anført, at andre myndigheder betragter det aktuelle cirkustelt som en transportabel bygningskonstruktion hørende under byggeloven.
Klager finder derved, at teltet ikke er et teknisk hjælpemiddel.
Nævnet skal hertil bemærke, at nævnet finder, at et cirkustelt efter arbejdsmiljølovens regler er et teknisk hjælpemiddel.
Nævnet skal i den forbindelse henvise til reglerne om anvendelse af tekniske hjælpemidler, som definerer tekniske hjælpemidler således, at blandt andet redskaber og enhver anden lignende indretning, der anvendes til frembringelsen af et arbejdsresultat er omfattet af reglerne.
 Nævnet skal i den forbindelse bemærke, at virksomhedens cirkustelt kan være omfattet af byggeloven eller af anden lovgivning, som anført af virksomheden, men at cirkusteltet, som anvendes til frembringelse af cirkusaktivitet, i forhold til en vurdering efter arbejdsmiljølovens regler, er omfattet af reglerne om tekniske hjælpemidler.
 Arbejdsmiljøklagenævnets afgørelse er truffet af et enigt nævn.
R E G L E R Ved afgørelsen er anvendt følgende regler:
  Om Arbejdstilsynets hjemmel til at træffe afgørelse:
 § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
  Om tekniske hjælpemidler:
 § 45, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
  § 2, § 4 og § 7, stk. 1, og stk. 2, nr. 1 og nr. 4, i Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler.
 Reglerne kan læses på de følgende sider.
O P L Y S N I N G E R N E   I   S A G E N Sagen er afgjort på grundlag af de akter, som klagenævnet har modtaget fra Arbejdstilsynet samt brev af 23. januar 2014 fra virksomheden og brev af 11. marts 2014 fra [Navn udeladt].
På klagenævnets vegne [Navn udeladt] [Stilling udeladt] Kopi til:
[Adressat udeladt] [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010 Kapitel 7 Tekniske hjælpemidler m.v.
 § 45. Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Stk. 2 Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler Kapitel 1 Område og definitioner § 2. Ved tekniske hjælpemidler forstås i denne bekendtgørelse:
1. Maskiner, beholdere, apparater, redskaber og enhver anden lignende indretning, der a) anvendes ved forarbejdningen af et produkt, b) anvendes til frembringelsen af et arbejdsresultet, herunder til transport og opbevaring, eller c) tjener til udførelsen af en teknisk proces, og 2. dele til sådanne indretninger, præfabrikerede konstruktioner og enhver anden tilvirket genstand, der er beregnet til sammen med andre genstande at indgå i en færdig enhed.
Kapitel 2 Almindelige bestemmelser § 4. Anvendelse af tekniske hjælpemidler skal ske på en sikkerheds- og sundhedsmæssig fuldt forsvarlig måde.
Opstilling § 7. Opstillingen af et teknisk hjælpemiddel skal være sikkerheds- og sundhedsmæssigt fuldt forsvarlig.
Stk. 2. Det skal herunder sikres, at 1. underlag, understøtning, fastgørelse og stabilitet er forsvarlig under hensyn til hjælpemidlets vægt, form og anvendelse, 2. støj, vibrationer eller andre svingninger, som udgår fra hjælpemidlet, er imødegået så effektivt som muligt ved opstilling på dæmpende underlag, afskærmning eller andre foranstaltninger, 3. farer og gener fra varme, støv, røg, dampe, gasser m.v., som bortledes fra hjælpemidlet, og eventuelle andre faremomenter ved dette er effektivt imødegået, 4. placering og opstillingsmåde er forsvarlig under hensyn til de omgivende forhold, 5. placering og opstillingsmåde ikke er til hinder for, at betjening og andet arbejde ved hjælpemidlet kan udføres sikkerheds- og sundhedsmæssigt fuldt forsvarligt.
 Stk. 3.
