Arbejdsministeriet har truffet afgørelse om, at en kehlemaskine skal  

 støjdæmpes, da det er teknisk muligt ved opsætning af bullerhus frem for  

 anvendelse af høreværn I skrivelse af 4. oktober 1993 har De klaget over Direktoratet for  

 Arbejdstilsynets afgørelse af 13. september 1993 vedrørende fristen for  

 efterkommelse af direktoratets afgørelse af 16. juli 1993, for så vidt angår  

 den del af afgørelsen, der handler om støjdæmpning af en maskine.
 Klagens indhold.
Det anføres blandt andet til støtte for klagen, at Arbejdstilsynet i  

 august 1993 har udtalt, at man vil gennemføre støjdæmpning i industrien i  

 løbet af 1 - 2 år.
Endvidere at af hensyn til lighed for loven bør  

 virksomhedens konkurrenter her i landet også modtage et lignende påbud.
Og  

 endelig at ingen af de ansatte har klaget over støjen.
 Sagens indhold.
Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at  

 direktoratets afgørelse om støjdæmpning alene vedrører en Weinig kehlemaskine  

 årgang 1980, der er anskaffet af virksomheden for 2 - 3 år siden.
 Endvidere at kredsens målinger ved maskinen har vist et støjniveau i  

 tomgang på 94 dB(A) og ved bearbejdning henholdsvis 104 dB(A) ved  

 ilægningssted og 106 dB(A) ved fratagningssted.
 Samt at importøren af Weinig kehlemaskiner til direktoratet har oplyst, at  

 kehlemaskiner i dag er indbygget i bullerhus.
 Til Arbejdstilsynets udtalelser i Jyllands Posten den 23. august 1993 om,  

 at en virksomhed kan få en frist på 1 - 2 år til at efterkomme et krav om  

 støjdæmpning, udtaler direktoratet, at en sådan frist relaterer sig til krav  

 efter bekendtgørelse nr. 801 af 4. oktober 1993 om støjgrænser på  

 arbejdspladsen, der træder i kraft den 1. januar 1995. I bekendtgørelsen  

 nedsættes den nuværende støjgrænse på 9O dB(A) til 85 dB(A).
 De i artiklen omtalte frister vedrører således de fremtidige krav om  

 foranstaltninger, der skal bringe støjen ned under 85 dB(A), og skal ses som  

 en erkendelse af, at støjdæmpning i mange tilfælde kan være vanskeligt og  

 kræve nærmere undersøgelser.
 Desuden oplyser direktoratet, at der ifølge Arbejdstilsynets praksis kan  

 meddeles efterkommelsesfrister pa 1 - 2 år, hvor der skal træffes  

 støjdæmpende foranstaltninger for større og omfattende maskinanlæg men aldrig  

 i de tilfælde, hvor støjniveauet er uacceptabelt højt.
Samtidig understreger direktoratet, at arbejdsmiljølovens regler bygger på  

 den forudsætning, at arbejdsmiljøproblemer skal løses ved kilden.
Det  

 indebærer, at en maskine skal støjdæmpes fremfor, at de ansatte anvender  

 høreværn.
 Det er på den baggrund direktoratets opfattelse, at kravet om støjdæmpning  

 ved den omhandlede maskine er i overensstemmelse med praksis på området.
 Til argument om, at påbuddet er konkurrenceforvridende, anfører  

 direktoratet, at virksomhederne også uden forudgående påbud er forpligtet til  

 at indrette sig efter arbejdsmiljølovgivningens regler.
 Direktoratet indstiller, at fristen for efterkommelse af påbudet  

 fastsættes til 5 måneder fra denne afgørelses dato.
 Arbejdsministeriets afgørelse.
 Arbejdsministeriet skal i den anledning meddele, at man ændrer  

 direktoratets afgørelse af 13. september 1993 således, at direktoratets  

 afgørelse af 16. juli 1993, for så vidt angår kravet om støjdæmpende  

 foranstaltninger ved kehlemaskinen, skal være efterkommet senest den 15.  

 september 1994.
 Der skal foretages tilbagemelding til Arbejdstilsynets kreds Københavns  

 amt senest den 23. september 1994.
 Arbejdsministeriets begrundelse.
 Der er i afgørelsen lagt vægt på, at støjdæmpning af omhandlede maskintype  

 er teknisk muligt, idet kehlemaskiner i dag leveres indbygget i bullerhus.  

 Desuden er der lagt vægt på, at støjdæmpning af allerede ibrugtagne maskiner  

 kan kræve nærmere undersøgelser.
 Kopi af denne skrivelse vedlægges til orientering for  

 sikkerhedsorganisationen eller, hvis en sådan ikke findes, en repræsentant  

 for de ansatte.
P.
M.
V.
E.
B.
