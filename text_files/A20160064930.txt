Lov om ændring af lov om kommunal udligning og generelle tilskud til kommuner (Nedlæggelse af den sociale særtilskudspulje) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om kommunal udligning og generelle tilskud til kommuner, jf. lovbekendtgørelse nr. 798 af 24. juni 2013, som ændret senest ved § 2 i lov nr. 179 af 1. marts 2016, foretages følgende ændringer:
 1. I § 14, stk. 4, 2. pkt., udgår », et beløb svarende til statens andel af finansieringen af tilskuddet efter § 17«.
 2. § 17 ophæves.
 3. I § 24, stk. 1, udgår », 17«.
 4. § 32 ophæves.
 5. I § 35, stk. 2, udgår », 17«.
§ 2 Stk. 1.  Loven træder i kraft den 1. juli 2016.
 Stk. 2. Loven har virkning fra tilskudsåret 2017.
Givet på Christiansborg Slot, den 8. juni 2016 Under Vor Kongelige Hånd og Segl MARGRETHE R.
