(til stiftsøvrighederne) Kirkeministeriet har i henhold til § 45, stk. 2, i lov om tjenestemænd i  

 staten, folkeskolen og folkekirken indgået vedlagte aftale af 20. oktober  

 1987 om tjenestedragt for folkekirkens præster (bilag). Aftalen træder i  

 kraft den 1. april 1987, fra hvilken dato aftalen af 16. april 1982 ophæves.  

 Der er i forhold til denne aftale kun sket den ændring, at brugsterminen for  

 tjenestedragter for døvepræster og præster (landsdelspræster) for hørehæmmede  

 er nedsat til 6 år.
Endvidere er det tydeliggjort, hvilket stof tjenestedragt  

 kan udføres i.
 Til aftalen bemærkes følgende:
 1. FREMGANGSMÅDEN I FORBINDELSE MED UDLEVERING AF TJENESTEDRAGT.
a.
Tjenestedragt leveres af firmaer, med hvilke rammeaftale er indgået.
For tiden er rammeaftale indgået med Brødrene Andersen A/S, Østergade 7-9, 1100 København K., Martin Jensen Aps, Søndergade-Centret 3-5, 8600 Silkeborg, og Maal-Manden v/Arne Lund Henriksen, Norsgade 1, 8000 Århus C.
b.
Tjenestedragt leveres direkte til brugeren i henhold til rekvisition,  

 der udfærdiges af stiftsøvrigheden.
Rekvisitioner skal være mærket med  

 aftalens nr.
T-SKON-09. Løbenummer påføres rekvisitionerne af  

 stiftsøvrigheden.
 Forinden rekvisition udstedes, påser stiftsøvrigheden, at betingelserne  

 ifølge aftalen er opfyldt.
 Leveringstid aftales imellem bruger og leverandør ved ordreafgivelsen.
I tilfælde, hvor en ansøger til en ledig præstestilling bestiller  

 tjenestedragt, sker dette for ansøgerens egen regning og risiko.
Såfremt  

 ansøgeren er indstillet til udnævnelse af vedkommende menighedsråd, kan  

 stiftsøvrigheden dog afgive bekræftelse på at ville refundere  

 anskaffelsesudgiften inden for leveringsaftalens rammer, såfremt ansøgeren  

 udnævnes i stillingen og iøvrigt opfylder betingelserne for at få  

 tjenestedragt stillet til rådighed.
c.
Hver levering ledsages af leverandørens følgeseddel i to eksemplarer.  

 Det ene eksemplar tilbageleveres leverandøren forsynet med præstens  

 kvittering for modtagelsen.
Det andet eksemplar beholder præsten.
Levering sker fragtfrit.
Forsendelser til Færøerne leveres dog f.o.b.  

 dansk havn.
Leverancer til Færøerne er fritaget for merværdiafgift til  

 staten.
d.
Når levering har fundet sted, fremsendes faktura af leverandøren til  

 stiftsøvrigheden bilagt den kvitterede følgeseddel.
Fakturabeløbet udbetales,  

 såfremt det er i overensstemmelse med prisaftalen, at stiftsøvrigheden til  

 leverandøren.
Udgiften afholdes af fællesfonden.
2. BRUGSTERMINEN Brugsterminen er fastsat i aftalens § 3, stk. 2. Ved opgørelse af  

 brugsterminen medregnes ansættelsesperioder efter den tidligere anskaffelse i  

 stillinger som sognepræst (kapellan) og hjælpepræst samt som præst i  

 Sydslesvig under Dansk Kirke i Udlandet og som stadfæstet sømandspræst i  

 fremmede havne.
Derimod medregnes ikke ansættelsesperioder som valg- eller  

 frimenighedspræst eller i frie kirkelige institutioner i øvrigt.
Tjenestefrihedsperioder uden løn fratrækkes.
Ansættelsesperioder som  

 hjælpepræst medregnes kun fuldt ud for så vidt beskæftigelsesgraden  

 (lønkvoten) har udgjort 50% eller derover.
Ansættelsesperioder med en lavere  

 beskæftigelsesgrad medregnes halvt, idet der dog bortses fra  

 ansættelsesforhold som ulønnet hjælpepræst.
 3. TJENESTEDRAGTENS VEDLIGEHOLDELSE M.V.
 Tjenestedragter, der er stillet til rådighed efter aftalens bestemmelser,  

 tilhører folkekirken.
Det påhviler præsten på egen bekostning at vedligeholde tjenestedragten i  

 god og sømmelig stand.
Præsten bærer risikoen for hændelige skader og skal  

 holde tjenestedragten forsikret imod brand og tyveri.
4. OVERTAGELSE VED FRATRÆDEN Ønsker en præst, der afgår fra tjenesten, at overtage tjenestedragten, kan  

 dette ske imod et overtagelsesvederlag.
Dette fastsættes til en nærmere  

 angivet procent af anskaffelsessummen under hensyn til antallet af påbegyndte  

 år efter anskaffelsen:
 Såfremt tjenestedragten ikke ønskes overtaget, skal den afleveres til  

 stiftsøvrigheden.
 5. HJÆLPEPRÆSTER.
 I henhold til § 25 i overenskomst mellem finansministeriet og Den danske  

 Præsteforening finder de foran omtalte regler tilsvarende anvendelse ved  

 førstegangs-anskaffelse og genanskaffelse af tjenestedragt til hjælpepræster.  

 Dette gælder også for hjælpepræster, hvis hjælpepræstetjeneste er kombineret  

 med anden offentlig stilling, således at fællesfonden udreder en del af  

 lønnen i denne.
 Der stilles ikke tjenestedragt til rådighed for ulønnede hjælpepræster.
----------------------------- Nærværende cirkulære ophæver kirkeministeriets cirkulærer af 16.
april 1982 og 10. februar 1983 om tjenestedragt for folkekirkens præster.
 Kirkeministeriet, den 20. oktober 1987.
 P.M.V.
 E.B.
K.
Bagger BILAG AFTALE mellem kirkeministeren og Den danske Præsteforening om tjenestedragt for folkekirkens præster.
i henhold til § 45, stk. 2, i lov om tjenestemænd i staten, folkeskolen og folkekirken (tjenestemandsloven)  

 fastsættes I.
Pligten til at bære tjenestedragt.
§ 1. Det påhviler tjenestemandsansatte præster at bære tjenestedragt, når  

 de forretter gudstjeneste og kirkelige handlinger i folkekirkens kirker og i  

 lokaler, der med biskoppens tilladelse i henhold til kgl. anordning af 18.  

 juni 1953 benyttes midlertidigt til gudstjeneste.
Ligeledes skal  

 tjenestedragt bæres, når præster forretter vielse og begravelse, uanset hvor  

 handlingen finder sted.
Præster kan dog undlade at bære tjenestedragt, når de  

 er iført messeklæder.
 Stk. 2. Med menighedsrådets samtykke kan der af biskoppen meddeles  

 præster tilladelse til at undlade at bære tjenestedragt. Ønsker en præst  

 fritagelse for at bære tjenestedragt under vakancetjeneste uden for  

 pastoratet, udkræves biskoppens tilladelse og samtykke fra menighedsrådet det  

 sted, hvor præsten vikarierer.
II.
Tjenestedragtens udseende.
§ 2. Tjenestedragten for folkekirkens præster består af en kjole, fodlang  

 (ca. 7 cm. fra gulvet) og lukket midt på forsiden med skjult knapning.
Den  

 skal være fremstillet af sort stof i uld eller kunststof i vævningerne  

 pinhead, kamgarn eller serges.
I ryggen anbringes ca. 50 små læg i øverste  

 midterdel.
De to forstykker skal hver være delt i to dele.
Midt på kjolens  

 forside anbringes en enkelt række sorte pynteknapper.
Bageste del af  

 forstykkerne tilsættes en stola (»vinge«) med fiskebensindlæg i den  

 øverste del, der føres rundt om nakken som underlag for en hvid pibekrave.  

 Ved hånden påries hvide poignetter med hulsøm.
Stk. 2. Efter ønske kan også benyttes en kjole udført enradet med skjult  

 lynlås eller knaplukning påmonteret en række pynteknapper midt på forstykket.  

 En stola danner i nakken underlag for en pibekrave, og ryggen skal være  

 udført med et dybt ryglæg.
Kjolen skal være fodlang (ca. 7 cm. fra gulvet),  

 og udført i uld eller kunststof i vævningerne pinhead, kamgarn eller serges.  

 I kjolens sidesømme skal være anbragt 2 stiklommer.
Ved hånden påries hvide  

 poignetter med hulsøm.
 Stk. 3. Præster, der har teologisk doktorgrad fra et dansk universitet,  

 er berettiget til at bære fløjl på forstykke og »vinge«.
III.
Anskaffelse af tjenestedragt.
 § 3. Tjenestedragt med tilbehør, omfattende 2 kraver, 1 kravenål og 2 par  

 poignetter, stilles til rådighed for præster efter regler, der fastsættes af  

 kirkeministeren efter forhandling med Den danske Præsteforening.
Stk. 2. Brugsterminen for en tjenestedragt er 8 år.
For tjenestedragter  

 til døvepræster og præster (landsdelspræster) for hørehæmmede er  

 brugsterminen dog 6 år.
 Stk. 3. Udgiften til tilbehør, som ikke omtales i stk. 1 og i § 2, stk. 3  

 betales af præsten selv.
IV.
Ikrafttrædelse m.v.
 § 4. Aftalen træder i kraft den 1. april 1987.
Stk. 2. Aftalens regler finder tilsvarende anvendelse på præster, de r er ansat på tjenestemandslignende vilkår.
Stk. 3. Samtidig ophæves aftale af 16. april 1982 om tjenestedragt for folkekirkens præster.
København, den 20. oktober 1987 Den danske Præsteforening  

 Kirkeministeriet p.h.v.
P.M.V.
 Knud Møller E.B.
