 Sundhedsmærkning af kød m.m. skal foretages ved embedsdyrlægens  

 foranstaltning ved brug af de hertil godkendte kødkontrolstempler, der skal  

 opbevares i et aflåst lokale, skab eller lignende.
Embedsdyrlægen skal føre en til enhver tid ajourført fortegnelse over  

 beholdningen af stempler (nylon-, gummi- og brændestempler), klicheer,  

 matricer og masters, som på den pågældende virksomhed anvendes i forbindelse  

 med sundhedsmærkning af kød og kødvarer.
Fortegnelsen skal desuden omfatte  

 embedsstempler og plombetænger.
 Såfremt et stempel, en plombetang eller nummerede officielle veterinære  

 segl bortkommer, skal dette straks indberettes til vedkommende  

 veterinærinspektør.
 Nummerede officielle veterinære segl må kun anvendes til de kontrolformål,  

 som veterinærkontrollen medvirker i, og hvor veterinærkontrollen enten selv  

 foretager eller påser forseglingen.
 Nummereret forseglingsmateriale skal forbruges i nummerorden, og  

 veterinærkontrollen skal føre en liste over tilgang og forbrug med anførsel  

 af afsendelsesdato, varebetegnelse, varemængde, destination og  

 transportmiddel (indregistreringsnummer).
 Cirkulæreskrivelse af 16. marts 1983 om samme emne tilbagekaldes.
 Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.
 P.V.V.
