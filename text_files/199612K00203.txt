Nr LSF 203 Forslag til Lov om ændring af lov om beskatning til kommunerne af faste  

 ejendomme(Nedsættelse af grundskylden af landbrugsejendomme og lignende  

 ejendomme) Fremsat af indenrigsministeren (Birte Weiss) den 19. marts 1997 Vedtaget ved tredjebehandling den 15. maj 1997 Lov nr. 409 af 10/06/1997 § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret bl.a. ved lov nr.  

 460 af 30. juni 1993 og senest ved lov nr. 1077 af 20. december 1995,  

 foretages følgende ændringer:
 1. § 2, stk. 3-5, ophæves.
 2. Efter § 8 indsættes:
» § 8 A.
I kommuner, hvor grundskyldpromillen for skatteåret  

 1997 er fastsat til mere end 15, nedsættes den kommunale grundskyld af  

 ejendomme, som ved den vurdering, der er lagt til grund for  

 skatteberegningen, er anset for benyttet til landbrug, gartneri,  

 frugtplantage eller planteskole, jf. § 33, stk. 1, i vurderingsloven.
 Stk. 2. Nedsættelsen efter stk. 1 for den enkelte ejendom opgøres  

 som forskellen mellem den kommunale grundskyld, der er pålignet ejendommen  

 for skatteåret 1997, og den grundskyld, der ville være blevet pålignet  

 ejendommen med en promille på 15. For ejendomme i Københavns og Frederiksberg  

 Kommuner anvendes dog en promille på 25 i stedet for de 15 promille, der er  

 nævnt i 1. pkt.
Stk. 3. Den nedsættelse, der er opgjort for den enkelte ejendom  

 efter stk. 2, foretages ved afkortning af den eller de opkrævninger af  

 ejendomsskatter for 1997, der forfalder til betaling den 1. juli 1997 eller  

 senere.
Hvis der er tale om mere end en rate, fordeles nedsættelsen ligeligt  

 på alle raterne.
 Stk. 4. Statskassen yder et særligt tilskud til de kommuner, der  

 er omfattet af reglerne i stk. 1-3. Tilskuddet til den enkelte kommune skal  

 svare til det beløb, hvormed grundskylden til kommunen er nedsat for de  

 ejendomme, der er nævnt i stk. 1.
Stk. 5. Fødevareministeren fastsætter de nærmere regler om  

 udbetaling af særlige tilskud efter stk. 4.« § 2 Indenrigsministeren fastsætter tidspunktet for lovens ikrafttræden.
Oprindeligt fremsat forslag § 1 I lov om beskatning til kommunerne af faste ejendomme, jf.
lovbekendtgørelse nr. 808 af 4. december 1990, som ændret bl.a. ved lov nr. 460 af 30. juni 1993 og senest ved lov nr. 1077 af 20.
 december 1995, foretages følgende ændringer:
 1. § 2, stk. 3-5, ophæves.
 2. Efter § 8 indsættes:
» § 8 A.
I kommuner, hvor grundskyldpromillen for skatteåret  

 1997 er fastsat til mere end 15, nedsættes den kommunale grundskyld af  

 ejendomme, som ved den vurdering, der er lagt til grund for  

 skatteberegningen, er anset for benyttet til landbrug, gartneri,  

 frugtplantage eller planteskole, jf. § 33, stk. 1, i vurderingsloven.
 Stk. 2. Nedsættelsen efter stk. 1 for den enkelte ejendom opgøres  

 som forskellen mellem den kommunale grundskyld, der er pålignet ejendommen  

 for skatteåret 1997, og den grundskyld, der ville være blevet pålignet  

 ejendommen med en promille på 15. For ejendomme i Københavns og Frederiksberg  

 Kommuner anvendes dog en promille på 25 i stedet for de 15 promille, der er  

 nævnt i 1. pkt.
Stk. 3. Den nedsættelse, der er opgjort for den enkelte ejendom  

 efter stk. 2, foretages ved afkortning af den eller de opkrævninger af  

 ejendomsskatter for 1997, der forfalder til betaling den 1. juli 1997 eller  

 senere.
Hvis der er tale om mere end en rate, fordeles nedsættelsen ligeligt  

 på alle raterne.
 Stk. 4. Statskassen yder et særligt tilskud til de kommuner, der  

 er omfattet af reglerne i stk. 1-3. Tilskuddet til den enkelte kommune skal  

 svare til det beløb, hvormed grundskylden til kommunen er nedsat af de  

 ejendomme, der er nævnt i stk. 1.
 Stk. 5. Fødevareministeren fastsætter de nærmere regler om  

 udbetaling af særlige tilskud efter stk. 4.«.
§ 2 Indenrigsministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger 1.Indhold.
 Lovforslaget går ud på at gennemføre en nedsættelse af den kommunale  

 grundskyld af landbrugsejendomme og lignende ejendomme, der ligger i  

 kommuner, som for 1997 har fastsat en grundskyldpromille på mere end 15.
 Lovforslaget skal notificeres for Europa-Kommissionen.
 2. Baggrund.
 Forslaget skal ses på baggrund af den afgift af bekæmpelsesmidler  

 (pesticidafgift), der blev indført i 1995, jf. lov nr. 416 af 14. juni 1995  

 om afgift af bekæmpelsesmidler, med virkning fra 1. januar 1996.
 Afgiften af bekæmpelsesmidler er en grøn afgift, og i overensstemmelse med  

 principperne for grønne afgifter er det forudsat, at det merprovenu, som  

 opkræves, fuldt ud skal føres tilbage til jordbrugserhvervet.
I forhold til de hidtil gældende afgiftsordninger på  

 bekæmpelsesmiddelområdet giver den nye afgiftsordning et merprovenu, som  

 efter bemærkningerne til L 416/1995 (lovforslag nr.
L 186, fremsat den 7.  

 marts 1995) forudsættes tilbageført til jordbrugserhvervet ad to kanaler.
For det første ophævedes en del af den amtskommunale grundskyld  

 (4,3 promille af den afgiftspligtige grundværdi), der opkræves på henholdsvis  

 landbrugsejendomme og af ejendomme, der anvendes til gartneri, planteskole  

 eller frugtplantage bortset fra grundværdien vedrørende stuehuse og have  

 m.v., jf. lov nr. 381 af 14. juni 1995). Provenuet fra de 4,3 promille  

 finansierede tidligere udgifter i de såkaldte promilleafgiftsfonde for  

 landbrug og gartneri.
Disse promilleafgiftsfonde finansieres fra og med 1996  

 af provenu fra afgift på bekæmpelsesmidler via overførsel fra  

 Skatteministeriet til Landbrugs- og Fiskeriministeriet, nu  

 Fødevareministeriet.
Dette beløb udgjorde i 1996 170,5 mio. kr.
For det andet skulle den resterende del af merprovenuet  

 tilbageføres til de enkelte jordbrug efter drøftelser mellem landbrugs- og  

 fiskeriministeren og jordbrugserhvervets organisationer.
I Akt 122 af 11.  

 december 1996 blev dette beløb skønnet til ca. 73,5 mio. kr.
Beløbet er på  

 lov om tillægsbevilling for 1996 opført under § 24.21.02. (Landbrugs- og  

 Fiskeriministeriet). Beløbet er i forbindelse med bevillingsafregningen  

 opgjort til 61,3 mio.kr.
På den baggrund har fødevareministeren og jordbrugserhvervets  

 organisationer drøftet spørgsmålet om en yderligere tilbageføring af  

 merprovenuet for 1996. I disse drøftelser er indgået, om en del af midlerne  

 kan anvendes til at sikre mindre vandforsyningsanlæg og  

 enkeltindvindingsanlæg.
Landbrugets organisationer har peget på, at en del af  

 den resterende tilbageføring for 1996 kan udmøntes via forlængelse af loftet  

 over grundskyldpromillen for landbrugsejendomme og lignende ejendomme på 15  

 promille for perioden 1994-1996, jf. lov nr. 460 af 30. juni 1993, til også  

 at omfatte 1997. Restbeløbet udestår til senere udmøntning, og i den  

 forbindelse vil der indgå forslag til beskyttelse af grundvandsresurserne.
 3. Tilbageføringen.
Med dette lovforslag tilbageføres en del af merprovenuet af  

 pesticidafgiften.
Forslaget er udformet således, at tilbageføringen ikke  

 medfører konkurrenceforvridning og således, at den i overensstemmelse med  

 EU-statsstøttereglerne sker uafhængigt af produktionsform og omfang.
Dette  

 hensyn blev tillagt vægt, da Europa-Kommissionen godkendte den hidtidige  

 ordning med et loft over grundskyldpromillen for landbrugsejendomme og  

 lignende ejendomme.
 Tilbageføringen af pesticidafgiftsprovenuet er som sådan blevet  

 notificeret for Europa-Kommissionen, men Danmark lovede at vende tilbage, når  

 der lå et konkret forslag til, hvordan et eventuelt merprovenu af  

 pesticidafgiften skulle tilbageføres.
Det skønnes, at en forlængelse af loftet over grundskyldpromillen for  

 landbrugsejendomme og lignende ejendomme for 1997 vil medføre et direkte  

 provenutab for kommunerne på ca. 30,5 mio. kr.
Det vil have betydning i 48  

 kommuner.
 På nuværende tidspunkt er de kommunale ejendomsskatter for 1997 pålignet  

 med de promiller, som de enkelte kommuner har fastsat i forbindelse med  

 vedtagelsen af budgettet for 1997 i efteråret 1996.
 Ordningen for 1997 udformes på grund af dette tidsmæssige forhold som en  

 nedsættelse i 2. halvår af de allerede pålignede ejendomsskatter for 1997.
 Nedsættelsen skal svare til forskellen mellem den grundskyld, der er  

 pålignet den enkelte ejendom med kommunens almindelige grundskyldpromille, og  

 den grundskyld, der ville være blevet pålignet med en promille på 15.
 4. Økonomiske og administrative konsekvenser.
 Staten vil yde de berørte kommuner fuld kompensation for tabt provenu.
De bevillingsmæssige konsekvenser af lovforslaget vil blive afholdt inden  

 for det videreførte beløb under finanslovens § 24.21.02.40. Kompensation til  

 jordbruget vedrørende pesticidafgift.
Eventuelle merudgifter i forhold til  

 det skønnede beløb på 30,5 mio. kr. vil ligeledes blive afholdt inden for  

 bevillingen på § 24.21.02.40. Udgifterne ved lovforslaget konteres på §  

 24.21.04.55. Kompensation til kommuner for provenutab ved loft over  

 grundskyldpromillen for landbrugs- og lignende ejendomme.
I forbindelse med  

 bevillingsafregningen for 1997 vil der under § 24.21.02.40. Kompensation til  

 jordbruget vedrørende pesticidafgift blive bortfald af et videreført beløb af  

 samme størrelse.
Udmøntning af det resterende beløb på godt 30 mio. kr. vil  

 efterfølgende blive forelagt bevillingsmyndighederne.
 Der vil blive sigtet mod, at det samlede kompensationsbeløb kan udbetales  

 til de enkelte kommuner den 1. september 1997.
 For kommunerne under et vil dette betyde en vis likviditetsforbedring set  

 i forhold til ordningen for 1994-96. Under denne ordning, der som nævnt  

 fungerede på helårsbasis, blev kompensationsbeløbene udbetalt i to lige store  

 rater henholdsvis den 1. april og den 1. oktober.
 Der er i den forbindelse taget hensyn til, at den foreslåede  

 nedsættelsesordning for 2. halvår 1997 vil medføre en vis administrativ  

 merudgift for kommunerne set i forhold til ordningen for 1994-96.
Det skyldes, at den foreslåede nedsættelsesordning for 2. halvår 1997 gør  

 det nødvendigt for kommunerne at udskrive nye ejendomsskattebilletter for de  

 berørte ejendomme.
I modsætning hertil kunne administrationen af ordningen  

 for 1994-96 indarbejdes i den ordinære udskrivning af  

 ejendomsskattebilletterne.
 5. Udtalelser over lovforslaget.
Lovforslaget er sendt til høring hos Kommunernes Landsforening og  

 jordbrugserhvervets organisationer.
Det bemærkes i den forbindelse, at der  

 har været ført drøftelser med Kommunernes Landsforening under forberedelsen  

 af lovforslaget.
Bemærkninger til forslagets enkelte bestemmelser Til § 1 Til nr. 1 Det foreslås at ophæve bestemmelserne i den kommunale ejendomsskattelovs §  

 2, stk. 3-5, som ikke længere har aktuel betydning.
 De nævnte bestemmelser vedrører en overgrænse på 15 for den kommunale  

 grundskyldpromille af landbrugsejendomme og lignende ejendomme for årene  

 1994-1996, som blev indført ved lov nr. 460 af 30. juni 1993, jf. de  

 almindelige bemærkninger.
 Den periode, bestemmelserne har virkning for, er nu udløbet, hvorfor  

 bestemmelserne foreslås ophævet.
Til nr. 2 Der foreslås indsat en ny § 8 A i den kommunale ejendomsskattelov.
 Ifølge den foreslåede § 8 A skal der i 2. halvår 1997 i visse kommuner ske  

 en nedsættelse af den pålignede grundskyld for 1997 for en nærmere angivet  

 gruppe ejendomme.
 Nedsættelse skal ske i kommuner, der for 1997 har fastsat en  

 grundskyldpromille på over 15.
 Ifølge ejendomsskattelovens § 2, stk. 2, skal grundskyldpromillen i en  

 kommune udgøre mindst 6 og højst 24, i Københavns og Frederiksberg Kommuner  

 dog med tillæg af den for amtskommunal grundskyld fastsatte promille.
 Den gruppe ejendomme, som nedsættelsesreglen skal gælde for, er ejendomme,  

 der ved vurderingen er anset for benyttet til landbrug, gartneri,  

 frugtplantage eller planteskole.
Den foreslåede nedsættelse vedrører alene den kommunale grundskyld.
Der  

 sker således ingen ændring i de gældende regler om den amtskommunale  

 grundskyldpromille.
Denne er for de nævnte ejendomme - landbrugsejendomme og  

 lignende ejendomme - ifølge den kommunale ejendomsskattelovs § 5 fastsat til  

 5,7 promille for alle amtskommuner.
 I det foreslåede § 8 A, stk. 2, 2. punktum, er det præciseret, at de 15  

 promille, der er afgørende for nedsættelsen for så vidt angår Københavns og  

 Frederiksberg Kommuner skal forhøjes med den generelle amtskommunale  

 grundskyldpromille på 10, d.v.s. at den afgørende promille er 25 i disse to  

 kommuner.
 For 1997 har 48 kommuner - foruden Københavns og Frederiksberg Kommuner -  

 fastsat en grundskyldpromille på mere end 15. Det er således alene i disse  

 kommuner den foreslåede nedsættelsesregel får praktisk betydning.
 Nedsættelsen skal svare til forskellen mellem den grundskyld, der er  

 pålignet den enkelte ejendom med kommunens almindelige grundskyldpromille, og  

 den grundskyld, der ville være blevet pålignet med en promille på 15.
 Den samlede nedsættelse fordeles ligeligt på den eller de rater af  

 ejendomsskatter, der forfalder til betaling den 1. juli 1997 eller senere.  

 Hvis der kun er en rate, gives hele nedsættelsen i denne.
 Det bemærkes herved, at antallet af rater varierer kommunerne imellem.  

 Ifølge den kommunale ejendomsskattelovs § 27 fastsættes antallet af rater af  

 den enkelte kommune, dog således at der skal være mindst to årlige rater.  

 Typisk opererer kommunerne med opkrævning over to eller fire rater.
 Det provenutab, nedsættelsen af den kommunale grundskyld for  

 landbrugsejendomme og lignende ejendomme medfører for kommunerne, foreslås  

 kompenseret over statskassen (Fødevareministeriet).
 Det sker ved, at de kommuner, der er omfattet af nedsættelsesreglen, får  

 udbetalt et særligt tilskud, der svarer til det beløb, hvormed grundskylden  

 til kommunen af landbrugsejendomme og lignende ejendomme skal nedsættes.
 Det samlede nedsættelsesbeløb er opgjort til ca. 30,5 mio. kr.
Til § 2 Da lovforslaget skal notificeres for Europa-Kommissionen, foreslås det, at  

 indenrigsministeren fastsætter tidspunktet for lovens ikrafttræden.
Skriftlig fremsættelse (19. marts 1997) Indenrigsministeren (Birte Weiss):
 Hermed tillader jeg mig for Folketinget at fremsætte:
 Forslag til lov om ændring af lov om beskatning til kommunerne af  

 faste ejendomme. (Nedsættelse af grundskylden af landbrugsejendomme og  

 lignende ejendomme).
(Lovforslag nr.
L 203).
 Ifølge forslaget skal der i 2. halvår 1997 i visse kommuner ske en  

 nedsættelse af den kommunale grundskyld, der er pålignet landbrugsejendomme  

 og lignende ejendomme for 1997.
Baggrunden er, at der i 1996 er fremkommet et »overskud« på ca.  

 60 mio. kr. på den i 1995 indførte pesticidafgift.
Det var en forudsætning  

 for pesticidafgiften, at et sådant eventuelt »overskud« skulle  

 tilbageføres til landbruget.
Jordbrugserhvervets organisationer har ønsket en  

 del af tilbageføringen udmøntet via den foreslåede grundskyldsnedsættelse  

 (ca. 30 mio. kr.).
 Nedsættelsen skal ske i kommuner, der for 1997 har en grundskyldpromille  

 på over 15 (maksimum for den kommunale grundskyldpromille er 24).  

 Nedsættelsen skal svare til forskellen mellem den pålignede grundskyld for  

 1997 og den grundskyld, der ville være blevet pålignet med en  

 grundskyldpromille på 15.
 For så vidt er der tale om forlængelse af den ordning, der har været  

 gældende for 1994-96 med et loft på 15 promille over den kommunale grundskyld  

 af landbrugsejendomme og lignende ejendomme.
 Den foreslåede ordning for 1997 vil være aktuel i 48 kommuner, der har en  

 grundskyldpromille på over 15.
Den samlede nedsættelse er skønnet til ca. 30 mio. kr.
Den enkelte kommune  

 vil blive kompenseret fuldt ud for sit provenutab via et særligt  

 statstilskud.
 Som det fremgår, er lovforslaget affødt af det »overskud« på  

 pesticidafgiften, som blev opgjort i slutningen af 1996.
 Det må ses på den baggrund, at lovforslaget først fremsættes på dette  

 tidspunkt i folketingssamlingen.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til hurtig og velvillig behandling i  

 det høje Ting.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret bl.a. ved lov nr.  

 460 af 30. juni 1993 og senest ved lov nr. 1077 af 20. december 1995,  

 foretages følgende ændringer:
 1. § 2, stk. 3-5, ophæves.
 § 2. Kommunalbestyrelsen i primærkommuner fastsætter i forbindelse  

 med den endelige vedtagelse af kommunens årsbudget grundskyldpromillen, der  

 skal angive forholdet mellem det beløb, der skal udskrives som kommunal  

 grundskyld, og summen af de afgiftspligtige grundværdier, således som disse  

 er opgjort på tidspunktet for budgettets vedtagelse, jf. § 1, stk. 2.
 Stk. 2. Grundskyldpromillen i en kommune skal udgøre mindst 6 og  

 højst 24, i Københavns og Frederiksberg Kommuner dog med tillæg af den for  

 amtskommunal grundskyld fastsatte promille.
Stk. 3. I kommuner, hvor grundskyldpromillen for skatteårene  

 1994-96 er fastsat til mere end 15, opkræves den kommunale grundskyld for det  

 eller de pågældende skatteår dog med 15 promille af ejendomme, som på  

 tidspunktet for den vurdering, der lægges til grund for skatteberegningen, må  

 anses for benyttet til landbrug, gartneri, frugtplantage eller planteskole,  

 jf. § 33, stk. 1, i vurderingsloven.
Ved anvendelsen af bestemmelsen i 1.  

 pkt. i Københavns og Frederiksberg Kommuner lægges den promille, der er  

 fastsat for amtskommunal grundskyld, til de 15 promille, der er nævnt i 1.  

 pkt.
 Stk. 4. Statskassen yder for skatteårene 1994-96 et særligt  

 tilskud til de kommuner, der er omfattet af reglerne i stk. 3. Tilskuddet til  

 den enkelte kommune skal svare til det beløb, hvormed grundskylden til  

 kommunen for det pågældende skatteår er nedsat af de ejendomme, der er nævnt  

 i stk. 3.
 Stk. 5. Landbrugsministeren fastsætter de nærmere regler om  

 udbetaling af særlige tilskud efter stk. 4.
 2. Efter § 8 indsættes:
»§ 8 A.
I kommuner, hvor grundskyldpromillen for skatteåret  

 1997 er fastsat til mere end 15, nedsættes den kommunale grundskyld af  

 ejendomme, som ved den vurdering, der er lagt til grund for  

 skatteberegningen, er anset for benyttet til landbrug, gartneri,  

 frugtplantage eller planteskole, jf. § 33, stk. 1, i vurderingsloven.
 Stk. 2. Nedsættelsen efter stk. 1 for den enkelte ejendom opgøres  

 som forskellen mellem den kommunale grundskyld, der er pålignet ejendommen  

 for skatteåret 1997, og den grundskyld, der ville være blevet pålignet  

 ejendommen med en promille på 15. For ejendomme i Københavns og Frederiksberg  

 Kommuner anvendes dog en promille på 25 i stedet for de 15 promille, der er  

 nævnt i 1. pkt.
Stk. 3. Den nedsættelse, der er opgjort for den enkelte ejendom  

 efter stk. 2, foretages ved afkortning af den eller de opkrævninger af  

 ejendomsskatter for 1997, der forfalder til betaling den 1. juli 1997 eller  

 senere.
Hvis der er tale om mere end en rate, fordeles nedsættelsen ligeligt  

 på alle raterne.
 Stk. 4. Statskassen yder et særligt tilskud til de kommuner, der  

 er omfattet af reglerne i stk. 1-3. Tilskuddet til den enkelte kommune skal  

 svare til det beløb, hvormed grundskylden til kommunen er nedsat af de  

 ejendomme, der er nævnt i stk. 1.
 Stk. 5. Fødevareministeren fastsætter de nærmere regler om  

 udbetaling af særlige tilskud efter stk. 4.«.
