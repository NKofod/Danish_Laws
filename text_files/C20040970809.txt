Cirkulære om forsøg med omkostningsbevillinger Anvendelsesområde § 1.  

  

 Reglerne i dette cirkulære gælder for  

 bevillinger på finansloven, der er omfattet af forsøget med  

 omkostningsbevillinger.
En bevilling er omfattet af forsøget, hvis det er  

 angivet i de særlige bevillingsbestemmelser i anmærkningerne til bevillingen.
 Stk. 2.  

  

 Budgetvejledningens bestemmelser gælder for  

 omkostningsbevillinger i det omfang, bestemmelserne ikke er fraveget ved  

 bestemmelser i dette cirkulære.
Virksomheder og hovedkonti § 2.  

  

 Omfatter en virksomhed flere hovedkonti af  

 bevillingstypen driftsbevilling eller statsvirksomhed, fastsættes det  

 i anmærkningerne til finanslovforslaget,  

 hvilken af disse konti der er den virksomhedsbærende hovedkonto.
Oplysninger  

 om  

 låneramme, gæld mv. fastsættes i anmærkningerne for den virksomhedsbærende  

 hovedkonto.
 § 3.  

  

 Der er overførselsadgang mellem bevillinger  

 af typen driftsbevilling og statsvirksomhed inden for samme virksomhed.
Periodisering § 4.  

  

 En udgift anses for afholdt, når en vare,  

 ydelse eller anden ressource forbruges.
Stk.  

 2.  

  

 For varer og ydelser hvor levering  

 og forbrug sker i samme finansår, anses udgiften for afholdt, når levering  

 har  

 fundet sted, eller arbejdet er udført.
For forbrug af varer fra lager anses  

 udgiften  

 for afholdt i takt med ændringen i varelagret.
 Stk. 3.  

  

 Udgifter vedrørende afskrivninger og  

 nedskrivninger på materielle og immaterielle aktiver anses for afholdt på  

 tidspunktet for registrering efter regnskabsbekendtgørelsen.
 Stk. 4.  

  

 Udgifter vedrørende tilgang af hensatte forpligtelser  

 og kortfristede gældsforpligtelser, der ikke vedrører varer og ydelser, anses  

 for afholdt, når en forpligtende begivenhed er indtruffet, og forpligtelsen  

 er  

 sandsynlig.
Reservation af bevilling § 5.  

  

 Bevilling til opgaver, der ikke er afsluttet  

 inden for finansåret, skal reserveres, hvor der i anmærkningerne til  

 finanslovforslaget  

 eller i aktstykke er fastsat nærmere økonomiske rammer for opgavens  

 udførelse,  

 herunder opgaver optaget på særskilt underkonto under driftsbevillingen.  

 Størrelsen  

 af den reserverede bevilling fastsættes i overensstemmelse med opgavens  

 færdiggørelsesgrad.
Kan denne ikke opgøres, reserveres et beløb svarende til  

 den ikke-forbrugte del af bevillingen til den pågældende opgave eller efter  

 bedste skøn.
Beløb under 100.000 kr. reserveres ikke.
 Stk. 2.  

  

 Bevillinger kan herudover reserveres til  

 opgaver, der først færdiggøres i efterfølgende finansår, uden at det er  

 fastsat  

 i anmærkningerne til finanslovforslaget eller i aktstykke.
Stk. 3.  

  

 Bevilling til opgaver, der er reserveret, kan  

 kun anvendes til udførelse af den opgave, hvortil bevillingen er reserveret.  

 Anden anvendelse af reserveret bevilling efter stk. 1 kan alene ske ved ny  

 bevillingslov.
Anden anvendelse af reserveret bevilling efter stk. 2 kan ske  

 med tilslutning fra Finansministeriet.
 Stk. 4.  

  

 For driftsbevillinger kan reserverede beløb  

 til øvrig drift ikke anvendes til løn i efterfølgende finansår.
Behandling af over- og underskud § 6.  

  

 Uforbrugt bevilling, der ikke omfattes af §  

 5, kan optages under virksomhedens egenkapital og anvendes til forbrug i  

 efterfølgende  

 finansår.
Stk. 2.  

  

 For driftsbevillinger kan et akkumuleret  

 overskud på øvrig drift ikke anvendes til løn i efterfølgende finansår.
Er  

 der  

 akkumuleret overskud på lønbevillingen og underskud på den øvrige del af  

 bevillingen, nedskrives det akkumulerede overskud på lønbevillingen og det  

 akkumulerede  

 overskud på øvrig drift opskrives, så enten det akkumulerede overskud på  

 lønbevillingen eller øvrig drift bliver nul.
 § 7.  

  

 Saldoen for et akkumuleret overskud under egenkapitalen  

 kan være negativ, dog således, at:
1)  

 	  

 saldoen kun må være  

 negativ tre år i træk, og 2)  

 	  

 en negativ saldo ikke  

 må overstige virksomhedens startkapital.
 Stk. 2.  

  

 Saldoen for et akkumuleret overskud på  

 lønbevilling må kun være negativ tre år i træk.
Startkapital § 8.  

  

 Hvor den virksomhedsbærende hovedkonto er en  

 driftsbevilling, fastsættes startkapitalen til 2 pct. af de budgetterede  

 bruttoudgifter  

 under virksomhedens driftsbevillinger i 2005.
 Stk. 2.  

  

 Hvor den virksomhedsbærende hovedkonto har  

 bevillingstypen statsvirksomhed, fastsættes startkapitalen til 5 pct. af de  

 budgetterede bruttoudgifter under virksomhedens hovedkonti af bevillingstypen  

 driftsbevilling eller statsvirksomhed i 2005.
Lånefinansiering § 9.  

  

 For hver virksomhed fastsættes på finansloven  

 en låneramme.
Lånerammen omfatter virksomhedens kort- og langfristede gæld på  

 følgende konti i Statens Koncern Betalinger (SKB):
1)  

 	  

 SKB langfristet gæld 2)  

 	  

 SKB bygge- og  

 it-kredit 3)  

 	  

 SKB  

 finansieringskonto til afregning af almindelige betalinger (kassekredit) Stk. 2.  

  

 Hvor der som konsekvens af investeringer  

 foretaget inden for lånerammen afholdes udgifter i senere finansår, skal der  

 foreligge bevilling til udgiften i det år, hvor den afholdes.
§ 10.  

  

 En virksomheds langfristede  

 gældsforpligtelser målt ved saldoen for SKB langfristet gæld og SKB bygge- og  

 it-kredit, jf. § 9, må ikke overstige værdien af virksomhedens materielle og  

 immaterielle  

 anlægsaktiver.
Saldoen for bygge- og it-kreditten skal svare til summen af  

 igangværende arbejder og udviklingsprojekter under opførelse.
Forelæggelsesregler § 11.  

  

 Investeringer i anlægsaktiver skal forelægges  

 for Folketingets Finansudvalg, hvis investeringen udgør 50 mio. kr. eller  

 derover.
Det samme gælder, hvis der er tale om investeringer med en levetid  

 på  

 10 år og derover, og som har en værdi på 25 mio. kr. eller derover.
 § 12.  

  

 Ændringer i igangværende  

 investeringsprojekter finansieret ved virksomhedens bygge- og it-kredit  

 forelægges for Folketingets Finansudvalg, hvis ændringen udgør mindst 10 pct.  

 af projektets totaludgift og mindst 5 mio. kr.
 § 13.  

  

 Indgåelse af lejekontrakter, herunder leje af  

 fast ejendom og leasing, skal forelægges for Finansudvalget efter samme  

 regler,  

 som gælder for investeringer i anlægsaktiver, jf. § 11.
 § 14.  

  

 For institutioner uden for huslejeordningen  

 gælder, at salg af fast ejendom skal ske ved overdragelse til Statens  

 Ejendomsselskab A/S (Freja A/S). Overdragelse kan ske uden forelæggelse for  

 Finansudvalget, hvis salgssummen udgør under 25 mio. kr.
 § 15.  

  

 Forelæggelse efter §§ 11-14 skal ikke finde  

 sted, hvor dispositionen har hjemmel i finansloven.
 Stk. 2.  

  

 Ved forelæggelser for Finansudvalget efter §§  

 11-14 skal der i aktstykkets punkt b gives oplysning om den bagvedliggende  

 flerårsbudgettering, herunder det samlede likviditetstræk og de afledte  

 konsekvenser for driftsbudgettet, de foretagne rentabilitetsovervejelser,  

 ligesom der skal gives en redegørelse for særlige risikoovervejelser.
 Stk. 3.  

  

 Hvor forelæggelsen indebærer indregning af  

 interne ressourcer til udviklingsprojekter i virksomhedens balance (udvikling  

 af IT-systemer, software mv.), skal der særligt redegøres for opfyldelsen af  

 de  

 forudsætninger for indregningen, der følger af Finansministeriets  

 retningslinjer.
Regnskabsaflæggelse § 16.  

  

 Virksomheder og regnskabsførende institutioner  

 omfattet af bevillingsforsøget aflægger et omkostningsbaseret regnskab såvel  

 i  

 årsrapporten som i relation til bevillingsregnskabet og statsregnskabet, jf.  

 regnskabsbekendtgørelsen § 52. Regnskabsaflæggelsen sker efter nærmere  

 retningslinjer  

 fastsat af Finansministeriet.
Ikrafttræden § 17.  

  

 Cirkulæret har virkning fra og med finansåret  

 2005.
