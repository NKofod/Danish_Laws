Skrivelse angående maksimal timeløn og arbejdstid i offentligt løntilskud pr. 1. januar 2012 Til jobcentre, a-kasser, beskæftigelsesregionerne, beskæftigelsesankenævnene, Ankestyrelsen, Beskæftigelsesrådet, Danske Regioner, Moderniseringsstyrelsen, DA, LO og KL Med virkning fra 1. januar 2012 er den maksimale timeløn  efter § 55, stk. 2, i lov om en aktiv beskæftigelsesindsats  ved ansættelse med løntilskud hos offentlige arbejdsgivere ændret fra 113,01 kr. pr. time til 113,92 kr. pr. time.
 Det har særlige konsekvenser for fuldtidsforsikrede dagpengemodtagere, der er berettiget til den højeste dagpengesats på 788 kr. om dagen.
 Beregningen for denne gruppe fremgår af nedenstående eksempel:
Som det fremgår, bliver resultatet, at den oprundede arbejdstid overstiger 37 timer og forhøjes til 38 timer.
Der beregnes løn for 38 timer.
Arbejdstiden i løntilskudsjobbet kan dog ikke overstige den almindelige ugentlige arbejdstid på 37 timer.
 Den beregnede løn bevares, uanset at arbejdstiden nedsættes til 37 timer.
Hvis den samlede ugeløn skulle beregnes ud fra 37 timer, ville den løntilskudsansatte få mindre i løn end i ydelse under ledighed.
Efter lov om en aktiv beskæftigelsesindsats skal lønnen for en dagpengemodtager ligge på niveau med pågældende dagpengesats opregnet med arbejdsmarkedsbidrag.
Det betyder, at der mindst skal udbetales det samme som under ledighed, men ikke mindre.
 Det er en forudsætning for arbejdstidsreglerne, at man ikke skal arbejde mere end normal fuld arbejdstid (37 timer) i offentligt løntilskud.
Med andre ord: Der skal foretages en normal beregning af løn og arbejdstid.
Hvis den beregnede arbejdstid oprundes til mere end 37 timer, beregnes lønnen på grundlag af fx 38 timer, men den løntilskudsansatte skal arbejde 37 timer i løntilskudsjobbet.
 Den maksimale timeløn pr. 1. januar 2012 giver ikke tilsvarende problemer for fx dimittender og kontanthjælpsmodtagere.
 Der vil blive fastsat de fornødne tilpasninger i den bekendtgørelse om en aktiv beskæftigelsesindsats, der træder i kraft 1. januar 2012.
