Efter § 50, stk. 7, § 57, stk. 2 og 3, og § 63, stk. 5, 6 og 7, i lov om social pension, jf. lovbekendtgørelse nr. 497 af 4. juli 1989, som senest ændret ved § 2 i lov nr. 400 af 6. juni 1991, § 54, stk. 11  og 12, og § 58, stk. 6 og 7, i lov om social  

 bistand, jf.
lovbekendtgørelse nr. 817 af 6. december 1990, som senest ændret ved lov nr. 406 af 6. juni 1991, § 2 a, stk. 7 og 8, i lov om tilskud til afvikling af studiegæld og om eftergivelse af studiegæld, jf.
lovbekendtgørelse nr. 487 af 25. juni 1990, § 9 a, stk. 7 og 8, i lov om statens uddannelsesstøtte, jf. lovbekendtgørelse nr. 511 af 28. juni 1991, og § 7 a, stk. 3 og 4, § 63 b og § 65  

 a, stk. 1 og 2, i lov om individuel boligstøtte, jf. lovbekendtgørelse nr. 467 af 1.
august 1988, som senest ændret ved § 12 i lov nr. 399 af 6. juni 1991, bestemmes følgende:
BEREGNING AF INDKOMSTGRUNDLAG § 1.  Med bistand af de kommunale skattemyndigheder  

 beregner Told- og Skattestyrelsen den del af indkomstgrundlaget, der omfatter  

 indkomster, der er skattepligtige her i landet.
Stk. 2.  Opgørelsesperioden for indkomstgrundlaget efter  

 stk. 1 er det senest afsluttede indkomstår.
Indkomstgrundlaget anvendes med  

 virkning for det andet kalenderår efter indkomstårets udløb.
KLAGEREGLER § 2.  Klage over det indkomstgrundlag, der beregnes  

 efter § 1, indgives til den kommunale skattemyndighed.
Klagen skal være  

 skriftlig og begrundet.
Klagen skal være modtaget af myndigheden senest 1  

 måned fra modtagelsen af meddelelsen om indkomstgrundlaget.
Stk. 2.  Hvis den kommunale skattemyndighed ikke på  

 grundlag af klagen finder anledning til at ændre det beregnede  

 indkomstgrundlag og give klageren fuldstændigt medhold, overgives sagen til  

 skatteankenævnet.
Med klagen skal følge en udtalelse fra den kommunale  

 skattemyndighed.
 Stk. 3.  Klagebehandlingen i skatteankenævnet følger i  

 øvrigt de regler, der er fastsat om påklage i forbindelse med ligningen.
 Stk. 4.  Skatteankenævnets afgørelse kan ikke indbringes  

 for anden administrativ myndighed.
IKRAFTTRÆDELSESBESTEMMELSE § 3.  Bekendtgørelsen har virkning for det  

 indkomstgrundlag, der anvendes i 1991 og følgende år, og træder i kraft den  

 1. september 1991.
 Stk. 2.  Bekendtgørelse nr. 771 af 12. december 1988  

 ophæves med virkning fra 1. september 1991. Verserende og senere indkomne  

 klagesager, jf. § 2, behandles efter reglerne i nærværende bekendtgørelse,  

 uanset hvilket indkomstår, de vedrører.
