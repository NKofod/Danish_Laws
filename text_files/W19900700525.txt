Et parti dybfrosne, røgede laks erklæret for uegnet til menneskeføde  

 på baggrund af organoleptisk bedømmelse, uanset at de bakteriologiske  

 undersøgelser ikke gav anledning til bemærkninger.
Ankenævnet tiltrådte  

 afgørelsen Torsdag, den 22 februar 1990, kl 10.00 afholdtes i Fiskeriministeriets  

 Industritilsyn møde i Fiskeriministeriets ankenævn til behandling af en af  

 Markus Aaen & Søn A/S den 12. januar 1990 fremsat begæring om anke af en  

 af Fiskeriministeriets Industritilsyn den 8. januar 1990 truffen afgørelse,  

 hvorefter et parti detailpakkede, skiveskårne, dybfrosne, røgede laks (240 x  

 10 x 200 g og 70 x 500 g) er erklæret for uegnet til menneskeføde og henvist  

 til tilvirkning i destruktionsanstalt eller lignende, jf.
Lbk.nr.339 at 29.  

 maj 1987 om kvalitetskontrol med fisk og fiskevarer, paragraf 3, stk 2, litra  

 a jf. paragraf 2, stk 6.
 Afgørelsen er truffet på baggrund af 6 prøver a 200 g af den omhandlede  

 vare udtaget af fiskerikontrollen den 20. december 1989.
 Industritilsynet har bemærket, at de bakteriologiske  

 undersøgelsesresultater ikke giver anledning til bemærkninger, hvorimod der  

 ved den organoleptiske bedømmelse fandtes, at »prøve a« var meget  

 salt, men ellers nogenlunde,»prøve b og d« var slimet, »prøve  

 c« var afbleget og meget blød i konsistensen, »prøve e« var  

 blød, næsten som mos og »prøve f« var harsk.
 Endvidere har Industritilsynet den 7. februar 1990 fremsendt skrivelser af  

 30. januar og 2. februar 1990 fra Fiskerikontrollen i Frederikshavn,  

 omhandlende henholdsvis fiskerikontrollens tilbageholdelse af partiet pga.  

 fund af laksesider med en udpræget gammel og harsk smag, henholdsvis  

 virksomhedens fjernelse/destruktion af en del af partiet, trods dette var  

 tilbageholdt.
 Markus Aaen & Søn A/S har som begrundelse for anken fremført, at man  

 ikke kan acceptere, at partiet skal destrueres, da det bakteriologisk er  

 acceptabelt, samt at selskabet 2 dage forinden tilbageholdelsen af partiet  

 sendte en prøve til kunden, der fandt at smagen var i orden.
Selskabet har i skrivelse af 17. februar 1990 supplerende fremført, at det  

 må være kunden, der skal afgøre om vedkommende vil acceptere varens  

 saltindhold/konsistens og farve.
Videre har man oplyst, at varen var  

 produceret max. 3 uger før partiet blev tilbageholdt.
Endelig har man  

 bemærket, at fiskerikontrollen alene har smagt på den del af skiverne, hvor  

 fedtet sad.
Selskabet fastholder derfor, at partiet skal frigives.
 Fiskerikontrollen i Frederikshavn har den 21. februar 1990 oplyst, at man  

 har smagt overalt på flere prøver.
 Til brug for ankenævnets bedømmelse forelå et antal udtagne repræsentative  

 prøver.
 Ved sagens fremlæggelse for ankenævnet var Industritilsynet repræsenteret  

 ved dyrlæge Grete Ellemann.
 Markus Aaen & og Søn A/S var forhindret i at møde, men har fået  

 samtlige sagsakter forelagt skriftligt.
 AFGØRELSE: Ankenævnet henholder sig til Industritilsynets afgørelse,  

 således at partiet kasseres med henvisning til paragraf 3, stk. 2, litra a.
 Det falder uden for ankenævnets kompetence at behandle spørgsmålet om  

 selskabets tilsidesættelse af fiskerikontrollens påbud om tilbageholdelse.  

 Dette spørgsmål sorterer under Fiskerikontrollen.
 København, den 22. februar 1990.
