Bekendtgørelse om ændring af bekendtgørelse om aflysning af prøver og andre midlertidige foranstaltninger vedrørende prøver i forberedende grunduddannelse, forberedende voksenuddannelse og kombineret ungdomsuddannelse som led i den gradvise og kontrollerede åbning af skoler og institutioner ved forebyggelsen og afhjælpningen i forbindelse med covid-19 (Aflysning af prøver i perioden fra 21. december 2020 til 31. januar 2021) § 1 I bekendtgørelse nr. 410 af 13. april 2020 om aflysning af prøver og andre midlertidige foranstaltninger vedrørende prøver i forberedende grunduddannelse, forberedende voksenuddannelse og kombineret ungdomsuddannelse som led i den gradvise og kontrollerede åbning af skoler og institutioner ved forebyggelsen og afhjælpningen i forbindelse med covid-19, som ændret ved bekendtgørelse nr. 1092 af 26. juni 2020 og bekendtgørelse nr. 1230 af 22. august 2020, foretages følgende ændring:
 1. I § 8 indsættes som stk. 6:
»Stk. 6. Stk. 2-5 finder ikke anvendelse i perioden fra og med den 21. december 2020 til og med den 31. januar 2021. I den nævnte periode kan institutionen undlade at lade den individuelle faglige vurderingssamtale, der er nævnt i § 4, stk. 2, 3. pkt., indgå i helhedsvurderingen i medfør af § 4, stk. 2, 2. pkt.« § 2 Bekendtgørelsen træder i kraft den 21. december 2020.
