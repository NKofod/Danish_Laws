 Justitsministeriet skal anmode om, at politiet anvender følgende  

 fremgangsmåde i sager om attestationer, legaliseringspåtegninger m.v.:
 1. Der foretages af politiet nødvendige undersøgelser  

 for at konstatere ægtheden af de oplysninger og underskrifter, som ønskes  

 attesteret eller legaliseret.
 2. Hos ansøgeren søges oplyst, om dokumentet også  

 ønskes påtegnet eller legaliseret af justitsministeriet f.eks. til brug ved  

 henvendelse til udenlandske myndigheder.
 3. Hvis dokumentet skal legaliseres eller attesteres  

 af justitsministeriet, skal dokumentet underskrives af politimesteren  

 (politidirektøren) eller af det juridisk uddannede personale ved embederne.
4. Politimesteren (politidirektøren) kan  

 undtagelsesvis bemyndige andre end de under 3. nævnte personer til at  

 underskrive dokumenterne.
I så fald bedes hertil indsendt underskriftsprøve  

 for den bemyndigede.
 P.M.V.
 E.B.
Erik Justesen (Til politiet).
