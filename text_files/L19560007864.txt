 Ved kgl. resolution af 12. september 1955 har Danmark ratificeret den  

 under 7. november 1952 i Geneve oprettede Konvention om Lettelser for  

 Indførslen af Vareprøver og Reklamemateriale, hvis tekst lyder som følger:
Oversættelse INTERNATIONAL KONVENTION OM LETTELSER FOR INDFØRSLEN AF VAREPRØVER OG  

 REKLAMEMATERIALE.
De regeringer, som har undertegnet nærværende Konvention, og som er af den opfattelse, at vedtagelsen af ensartede regler vedrørende  

 indførslen af prøver af varer af enhver art (såvel naturprodukter som  

 forarbejdede varer) og af reklamemateriale vil fremme udvidelsen af den  

 internationale handel, er blevet enige om følgende:
Artikel 1 Definitioner.
For nærværende Konventions formål Artikel II.
 Fritagelse for indførselsafgifter for vareprøver af ubetydelig  

 værdi.
1. Enhver kontraherende Part skal fritage vareprøver  

 af enhver art, der indføres til dens territorium, for indførselsafgifter,  

 forudsat at sådanne prøver er af ubetydelig værdi og udelukkende skal  

 anvendes ved erhvervelsen af bestillinger med henblik på indførsel af varer  

 af den art, som prøverne repræsenterer.
Ved afgørelsen af, om prøver er af  

 ubetydelig værdi, kan toldmyndighederne på indførselsterritoriet betragte  

 værdien af enkelte prøver eller den samlede værdi af alle de i en forsendelse  

 indeholdte prøver.
Værdierne af forsendelser fra en afsender til forskellige  

 modtagere skal ikke summeres for denne paragrafs formål, selv om  

 forsendelserne indføres samtidigt.
 2. Toldmyndighederne på indførselsterritoriet vil som  

 en betingelse for fritagelse for indførselsafgifter i henhold til nærværende  

 artikels paragraf 1 kunne kræve, at prøver gøres uanvendelige som  

 handelsvarer ved mærkning, iturivning, gennemhulning eller anden behandling,  

 men ikke på en sådan måde, at de derved gøres uanvendelige som prøver.
 Artikel III.
Midlertidig afgiftsfri indførsel af andre vareprøver 1. I denne artikel skal ved udtrykket  

 »vareprøver« forstås genstande, som er typiske for en særlig  

 kategori af allerede fremstillede varer, eller som er eksempler på varer, der  

 påtænkes fremstillet, idet det dog er en betingelse:
 2. Afgiftspligtige vareprøver, som med eller uden  

 handelsrejsendes medvirken indføres fra en anden kontraherende Parts  

 territorium af personer, som er bosat på en kontraherende Parts territorium,  

 skal uden erlæggelse af importafgifter midlertidigt kunne indføres til en  

 hvilken som helst kontraherende Parts territorium på betingelse af, at beløb  

 svarende til importafgifterne og alle andre beløb, som måtte være at betale,  

 deponeres, eller at der om fornødent stilles sikkerhed for betalingen.  

 Deponerede beløb (bortset fra deponeringer, som foretages i medfør af denne  

 Konventions artikel VI) må imidlertid ikke overstige importafgifternes beløb  

 med mere end 10 procent.
3. For at opnå de i denne artikel omhandlede lempelser  

 skal de pågældende personer overholde de i betragtning kommende love og  

 administrative bestemmelser, som myndighederne på indførselsterritoriet har  

 foreskrevet, herunder de på dette territorium gældende regler for  

 toldbehandling.
Med hensyn til køretøjer, industri- og landbrugsmaskiner og  

 -redskaber, hvis toldberegningsværdi overstiger 1 000 US dollars (eller  

 modværdien heraf i andre valutaer), kan bestemmelsesstedet for sådanne  

 maskiner, redskaber og køretøjer kræves angivet af importørerne;  

 toldmyndighederne i indførselslandet kan endvidere kræve, at importørerne på  

 et hvilket som helst tidspunkt godtgør, at maskinerne, redskaberne eller  

 køretøjerne befinder sig på de angivne steder.
Toldmyndighederne i  

 indførselslandet kan forsegle sådanne maskiner, redskaber eller køretøjer  

 eller på anden måde hindre disses anvendelse i det tidsrum, hvori toldfri  

 indførsel er tilladt, samt afgrænse det område, hvor de pågældende genstande  

 kan anvendes i demonstrationsøjemed.
4. Toldmyndighederne på indførselsterritoriet skal som  

 hovedregel anerkende, at en mærkning, foretaget af en kontraherende Parts  

 toldmyndigheder, er tilstrækkelig til senere identifikation af vareprøver,  

 forudsat at de pågældende vareprøver ledsages af en af sidstnævnte  

 kontraherende Parts toldmyndigheder bekræftet fortegnelse.
Toldmyndighederne  

 i indførselsterritoriet skal kun kunne foretage yderligere mærkning, såfremt  

 dette efter de pågældende myndigheders opfattelse er nødvendigt for at sikre  

 vareprøvernes identifikation ved genudførsel.
Mærkning af vareprøver må ikke  

 foretages på en sådan måde, at de derved gøres uanvendelige.
5. Det tilladte tidsrum for genudførsel af vareprøver,  

 som opfylder betingelserne for fritagelse for indførselsafgifter i henhold  

 til denne artikel, skal være mindst seks måneder.
Efter udløbet af det for  

 genudførsel tilladte tidsrum kan indførselsafgifter og alle øvrige skyldige  

 beløb opkræves for vareprøver, som ikke er blevet genudført.
Sådanne beløb  

 kan endvidere opkræves inden tidsrummets udløb for vareprøver, som ophører  

 med at opfylde de i denne artikels paragraf 1 fastsatte betingelser.
6. Når vareprøver, som er indført i henhold til denne  

 artikel, genudføres indenfor det tilladte tidsrum, skal tilbagebetaling eller  

 frigivelse af ethvert beløb, som i henhold til denne artikels paragraf 2 er  

 deponeret eller stillet som sikkerhed ved indførslen, uopholdeligt foretages  

 af ethvert ved grænsen eller inde på territoriet beliggende og dertil  

 bemyndiget toldkontor, dog med fradrag for afgifter og andre beløb, der måtte  

 være at betale for vareprøver, som ikke fremvises til genudførsel.
Når  

 særlige omstændigheder taler herfor, kan deponerede beløb dog tilbagebetales  

 på anden måde, forudsat at tilbagebetalingen sker omgående.
Enhver  

 kontraherende Part skal offentliggøre en fortegnelse over de toldkontorer,  

 som har fået den omhandlede bemyndigelse.
Artikel IV Afgiftsfri indførsel af reklamemateriale.
 1. Enhver kontraherende Part skal fritage kataloger,  

 prislister og forretningsmeddelelser for indførselsafgifter når de vedrører:
 Samtidig afsendelse af flere forsendelser til forskellige adresser på  

 indførselsesterritoriet skal ikke udelukke sådanne forsendelser fra denne  

 fritagelse, forudsat at højst een forsendelse sendes til hver modtager.
 2. Uanset denne artikels paragraf 1 skal en  

 kontraherende Part ikke være forpligtet til ved indførsel til sit territorium  

 at fritage følgende dokumenter for indførselsafgift:
 Artikel V.
 Midlertidig afgiftsfri indførsel af reklamefilm.
 Enhver kontraherende Part skal med hensyn til kinematografiske  

 reklamefilmpositiver af højst 16 mm bredde indrømme de i denne Konventions  

 artikel III omhandlede lempelser på de i nævnte artikel fastsatte  

 betingelser, når det overfor vedkommende toldmyndigheder er godtgjort, at  

 sådanne film i alt væsentligt består af fotografier (med eller uden lydspor),  

 som viser beskaffenheden eller redskaber, hvis egenskaber ikke på  

 fyldestgørende måde kan anskueliggøres ved vareprøver eller kataloger,  

 forudsat at filmene:
og Artikel VI.
 Midlertidig dispensation fra indførselsforbud og -restriktioner.
 1. Ingen kontraherende Part må anvende  

 indførselsforbud eller -restriktioner (bortset fra indførselsafgifter) på  

 varer, som indføres fra en anden konraherende Parts territorium, hverken i  

 form af kvoter, indførselsbevillinger eller andre foranstaltninger, når  

 sådanne varer:
 forudsat, at indførslen af sådanne varer ikke medfører betaling for andet  

 end fragt, forsikring eller tjenester, der er ydet på indførselsterritoriet  

 af en person, der er bosat på dette territorium.
2. Denne dispensation fra indførselsforbud eller  

 -restriktioner for varer, som efter bestemmelserne i artikel III eller V  

 opfylder betingelserne for midlertidig afgiftsfri indførsel (eller ville  

 opfylde betingelserne, hvis de var afgiftspligtige) skal kun gælde for det  

 tidsrum, i hvilket den afgiftsfri indførsel er tilladt (eller ville være  

 tilladt, hvis varerne var afgiftspligtige). Såfremt sådanne varer ikke  

 genudføres indenfor det tidsrum, for hvilket der i henhold til denne artikels  

 paragraf 1 er dispenseret fra anvendelsen af indførselsforbud eller -  

 restriktioner, kan indførselslandets myndigheder bringe sådanne  

 foranstaltninger i anvendelse, som kunne have været anvendt, såfremt der ikke  

 var blevet dispenseret fra indførselsforbudet eller -restriktionerne.
For  

 dette formål kan myndighederne på indførselsterritoriet kræve passende  

 garantier, såsom deponering af særlig sikkerhed udover den for betaling af  

 indførselsafgifter stillede sikkerhed.
3. Bestemmelserne i denne Konvention skal ikke  

 udelukke en kontraherende Part fra at anvende indførselsforbud eller  

 -restriktioner, som Artikel VII.
 Forenkling af formaliteter.
 1. Enhver kontraherende Part skal begrænse de for  

 gennemførelse af lettelserne i henhold til nærværende Konvention fornødne  

 formaliteter til det mindst mulige.
 2. Enhver kontraherende Part skal straks offentliggøre  

 alle herom indførte administrative bestemmelser på en sådan måde, at  

 interesserede personer kan gøre sig bekendt hermed, og at de ulemper undgås,  

 der måtte opstå som følge af anvendelsen af formaliteter, som de er uden  

 kendslab til.
 Artikel VIII.
 Bilæggelse af uoverensstemmelser.
 1. Enhver uoverensstemmelse mellem to eller flere  

 kontraherende Parter vedrørende fortolkningen eller anvendelsen af nærværende  

 Konvention skal så vidt muligt bilægges ved forhandling mellem disse Parter.
 2. Enhver uoverensstemmelse, som ikke bilægges ved  

 forhandling, skal henvises til en person eller et organ, som de stridende  

 kontraherende Parter har godkendt; såfremt de ikke er i stand til at nå til  

 enighed om en sådan godkendelse, kan enhver af de pågældende kontraherende  

 Parter anmode formanden for Den Mellemfolkelige Domstol om at udpege en  

 voldgiftsdommer.
 3. Den afgørelse, som måtte blive truffet af en person  

 eller et organ, der er udpeget i henhold til denne artikels paragraf 2, skal  

 være bindende for de pågældende kontraherende Parter.
 Artikel IX.
 Undertegnelse og ratifikation.
 1. Nærværende Konvention skal være åben for  

 undertegnelse indtil 30. juni 1953 for de regeringer, der er kontraherende  

 Parter i Den Almindelige Overensskomst om Told og Udenrigshandel, og af  

 regeringerne i alle stater, som er medlemmer af De Forenede Nationer, samt af  

 enhver anden stats regering, som De Forenede Nationers Generalsekretær i  

 dette øjemed har tilsendt et eksemplar af Konventionen.
 2. Denne Konvention skal ratificeres eller godkendes  

 af de undertegnede regeringer i overensstemmelse med deres forfatningsmæssige  

 regler, og ratifikations- eller godkendelsesinstrumenterne skal deponeres hos  

 De Forenede Nationers Generalsekretær.
 Artikel X.
 Tiltrædelse.
 1. Nærværende Konvention skal være åben for  

 tiltrædelse for enhver af de i artikel IX, paragraf 1, nævnte stater.
 2. Tiltrædelse skal finde sted ved deponering af et  

 tilstrædelsesinstrument hos De Forenede Nationers Generalsekretær.
 Artiekl XI.
 Ikrafttrædelse.
1. Når femten af de i artikel IX omhandlede regeringer  

 har deponeret deres ratifikations-, godkendelses- eller  

 tiltrædelsesinstrumenter, skal nærværende Konvention træde i kraft mellem dem  

 på den tredivte dag efter deponeringen af det femtende ratifikations-,  

 godkendelses- eller tiltrædelsesinstrument.
For enhver anden regering træder  

 den i kraft den tredivte dag efter deponering af denne regerings  

 ratifikations-, godkendelses- eller tiltrædelsesinstrument.
 Artikel XII.
 Opsigelse.
 1. Når nærværende Konvention har været i kraft i tre  

 år, kan enhver kontraherende Part opsige den ved fremsendelse af meddelelse  

 om opsigelse til De Forenede Nationers Generalsekretær.
 2. Opsigelsen træder i kraft seks måneder efter den  

 dag, da De Forenede Nationers Generalsekretær har modtaget meddelelse om  

 opsigelse.
 Artikel XIII.
 Territorial anvendelse.
 1. Enhver regering kan ved deponeringen af sit  

 ratifikations-, godkendelses- eller tiltrædelsesinstrument eller på et  

 hvilket som helst senere tidspunkt ved en meddelelse stilet til De Forenede  

 Nationers Generalsekretær erklære, at nærværende Konvention skal finde  

 anvendelse for eet eller flere af de territorier, for hvis internationale  

 anliggender den er ansvarlig, og Konventionen skal finde anvendelse for de i  

 meddelelsen nævnte territorier fra den tredivte dag efter den dag, da  

 meddelelsen modtages af De Forenede Nationers Generalsekretær, eller fra  

 Konventionens ikrafttrædelsesdag i henhold til artikel XI, alt efter hvilken  

 dato der er den seneste.
 2. Enhver regering, som i henhold til denne artikels  

 paragraf 1 har afgivet en erklæring om, at nærværende Konvention skal finde  

 anvendelse for et territorium, for hvis internationale anliggender den er  

 ansvarlig , kan i overensstemmelse med bestemmelserne i artikel XII særskilt  

 opsige Konventionen for det pågældende territorium.
 Artikel XIV.
 Forbehold.
 1. Enhver stat kan ved undertegnelsen eller  

 deponeringen af sit ratifikations-, godkendelses- eller  

 tiltrædelsesinstrument erklære, at den ikke skal være bundet af nærmere  

 angivne bestemmelser i denne Konvention.
 2. Enhver stat kan, når denne giver meddelelse i  

 henhold til artikel XIII om, at nærværende Konvention skal finde anvendelse  

 for eet eller flere af de territorier, for hvis internationale anliggender  

 den er ansvarlig, afgive en særskilt erklæring i overensstemmelse med denne  

 artikels paragraf 1 angående nogle eller samtlige af de territorier, som  

 meddelelsen omfatter.
3. Såfremt en stat ved undertegnelsen, ratifikationen,  

 godkendelsen eller tiltrædelsen, eller når den afgiver en meddelelse i  

 henhold til artikel XIII, tager forbehold vedrørende artikler i denne  

 Konvention, skal De Forenede Nationers Generalsekretær meddele ordlyden af  

 dette forbehold til alle stater, som er eller som måtte blive parter i denne  

 Konvention.
Enhver stat, som har undertegnet, ratificeret, godkendt eller  

 tiltrådt Konventionen, for forbeholdet er taget (eller som - hvis denne ikke  

 er trådt i kraft - senest på den dag, da den træder i kraft, har undertegnet  

 ratificeret, godkendt eller tiltrådt Konventionen), skal være berettiget til  

 at gøre indsigelse imod ethvert forbehold.
Hvis De Forenede Nationers  

 Generalsekretær ikke senest den halvfemsindstyvende dag efter den dag, da han  

 har udsendt sin meddelelse (eller fra Konventionens ikrafttrædelsesdag, alt  

 efter hvilken dag der er den seneste) har modtaget indsigelse fra nogen stat,  

 som er berettiget til at gøre indsigelse, skal forbeholdet anses for at være  

 godkendt.
 4. Såfremt De Forenede Nationers Generalsekretær  

 modtager indsigelse fra en stat, som er berettiget til at gøre indsigelse,  

 skal han give meddelelse om indsigelsen til den stat, der har taget  

 forbeholdet, og anmode vedkommende stat om at meddele ham, hvorvidt den er  

 rede til at trække forbeholdet tilbage, eller hvorvidt den foretrækker at  

 undlade at ratificere, godkende eller tiltræde Konventionen, henholdsvis  

 undlade at lade den finde anvendelse for det territorium eller de  

 territorier, som forbeholdet omfatter.
 5. En stat, som har taget et forbehold, overfor  

 hvilket der er gjort indsigelse i overensstemmelse med denne artikels  

 paragraf 3, kan ikke blive part i denne Konvention, medmindre indsigelsen er  

 trukket tilbage eller trådt ud af kraft efter bestemmelserne i paragraf 6; en  

 stat skal heller ikke være berettiget til at påberåbe sig fordele af denne  

 Konvention for et territorium for hvis internationale anliggender den er  

 ansvarlig, og for hvilket den har taget et forbehold, såfremt der er gjort  

 indsigelse imod forbeholdet i overensstemmelse med denne artikels paragraf 3,  

 medmindre indsigelsen er trukket tilbage eller er trådt ud af kraft i henhold  

 til bestemmelserne i paragraf 6.
 6. En indsigelse fra en stat, der har undertegnet, men  

 ikke ratificeret eller godkendt Konventionen, skal træde ud af kraft, hvis  

 den pågældende stat ikke har ratificeret eller godkendt Konventionen indenfor  

 et tidsrum af tolv måneder fra den dag, da den har gjort indsigelse.
 Artikel XV.
 Meddelelse om undertegnelser, ratifikationer, godkendelser og  

 tiltrædelser.
 De Forenede Nationers Generalsekretær skal give alle undertegnende og  

 tiltrædende stater og alle andre stater, som anmoder derom, meddelelse om  

 enhver undertegnelse, ratifikation, godkendelse og tiltrædelse af nærværende  

 Konvention og om Konventionens ikrafttrædelsesdato samt om enhver af ham  

 modtagen meddelelse i henhold til artikel XII eller XIII.
 TIL BEKRÆFTELSE HERAF har de undertegnede befuldmægtigede underskrevet  

 nærværende Konvention.
UDFÆRDIGET i Geneve den syvende dag i november eet tusind ni hundrede og  

 tooghalvtreds på engelsk og fransk, begge tekster lige gyldige, i eet  

 originaleksemplar, som skal deponeres i De Forenede Nationers arkiver.
De  

 Forenede Nationers Generalsekretær skal fremsende bekræftede eksemplarer  

 heraf til alle undertegnende og tiltrædende stater.
 Den 21. oktober 1955 havde 15 stater ratificeret, tiltrådt eller godkendt  

 nærværende Konvention, og Konventionen trådte derfor i overensstemmelse med  

 artikel XI i kraft den 20. november 1955.
 Den 1. december 1956 havde følgende stater deponeret deres ratifikations-,  

 tiltrædelses- eller godkendelsesinstrumenter:
 For Danmarks vedkommende fandt deponeringen af ratifikationsinstrumentet  

 sted den 5. oktober 1955.
 Udenrigsministeriet, den 22. december  

 1956.
H.
C.
Hansen.
