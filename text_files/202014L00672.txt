Betænkning afgivet af Retsudvalget den 4. februar 2021 Betænkning over Forslag til lov om ændring af straffeloven og lov om erstatningsansvar (Styrket indsats mod farlig kørsel m.v.) [af justitsministeren (Nick Hækkerup)]:
1. Indstillinger Udvalget indstiller lovforslaget til vedtagelse uændret.
 Liberal Alliance, Alternativet og Sambandsflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Dansk Folkeparti Dansk Folkepartis medlemmer af udvalget bemærker, at minimumsstraffe er blevet drøftet tidligere, men også spørgsmålet om straksdomme og varetægtsfængsling var emner, som under de politiske forhandlinger måtte skydes til side, men som Dansk Folkeparti håber der er politisk tilslutning på et senere tidspunkt.
For Dansk Folkeparti virker det naturligt, at når man begår den slags uhyrligheder, som der her er tale om med vanvidskørsel, og som vi jo desværre ikke sjældent læser om eller ser i medierne, skal man dømmes straks.
Efter Dansk Folkepartis opfattelse skal den sigtede varetægtsfængsles, så denne indtil domsfældelsen ikke kan begå nye vanvidshandlinger i trafikken.
Dansk Folkeparti havde gerne set, at regeringen var gået endnu hårdere til værks end forslagets indhold.
Men Dansk Folkeparti tilslutter sig, at forslaget er et skridt i den rigtige retning, idet det fremover bliver mere ubekvemt for gerningsmanden at begå vanvidshandlinger i trafikken.
Forslaget er godt for retsstaten, det er godt for ofrene, og det medfører forhåbentlig også, at antallet af vanvidsbilister bliver færre.
3. Udvalgsarbejdet Lovforslaget blev fremsat den 20. januar 2021 og var til 1. behandling den 26. januar 2021. Lovforslaget blev efter 1. behandling henvist til behandling i Retsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og justitsministeren sendte den 24. november 2020 dette udkast til udvalget, jf.
REU alm. del  bilag 88. Den 20. januar 2021 sendte justitsministeren høringssvarene og et høringsnotat til udvalget.
Bilag Under udvalgsarbejdet er der omdelt 3 bilag på lovforslaget.
Spørgsmål Udvalget har under udvalgsarbejdet stillet 2 spørgsmål til justitsministeren til skriftlig besvarelse, som ministeren har besvaret.
Leif Lahn Jensen (S) Jeppe Bruus (S) Julie Skovsby (S) Kasper Roug (S) Rasmus Stoklund (S) Annette Lind (S) Kristian Hegaard (RV) nfmd.
Jens Rohde (UFG) Karina Lorentzen Dehnhardt (SF) Theresa Berg Andersen (SF) Rosa Lund (EL) Søren Søndergaard (EL) Sikandar Siddique (UFG) Aaja Chemnitz Larsen (IA) Aki-Matilda Høegh-Dam (SIU) Sjúrður Skaale (JF) Preben Bang Henriksen (V) fmd.
Jan E.
Jørgensen (V) Britt Bager (V) Inger Støjberg (V) Morten Dahlin (V) Michael Aastrup Jensen (V) Kristian Pihl Lorentzen (V) Peter Skaarup (DF) Simon Emil Ammitzbøll-Bille (UFG) Karina Adsbøl (DF) Naser Khader (KF) Marcus Knuth (KF) Pernille Vermund (NB) Liberal Alliance, Alternativet og Sambandsflokkurin havde ikke medlemmer i udvalget.
