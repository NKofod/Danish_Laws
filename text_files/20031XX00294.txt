Skriftlig fremsættelse (26. februar 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til  

  

 lov  

  

 om ændring af lov om euforiserende stoffer og  

 straffuldbyrdelsesloven (Skærpet indsats mod narko mv.) (Lovforslag nr.
L 175).
 Dette lovforslag fremsættes som led i regeringens samlede  

 indsats for at bekæmpe og forebygge stofmisbrug mv., ikke mindst i fængslerne  

 og blandt unge, der færdes i restaurations- og festmiljøerne.
Et hovedelement i lovforslaget er en skærpet retshåndhævelse  

 ved besiddelse af ulovlige euforiserende stoffer.
Hermed sendes et stærkere  

 signal om, at lovgivningen skal respekteres, og at enhver besiddelse af disse  

 stoffer har strafferetlige konsekvenser.
 Lovforslaget indebærer således, at besiddelse af ulovlige  

 euforiserende stoffer i almindelighed mindst skal straffes med bøde også i  

 førstegangstilfælde mv., hvor det hidtil normalt kun har medført en advarsel.
 Advarsel vil efter forslaget alene kunne anvendes i visse  

 særlige tilfælde, hvor det på grundlag af en konkret vurdering er mest  

 formålstjenligt at anvende denne sanktionsform.
Et andet hovedelement i lovforslaget er en væsentlig  

 skærpelse af straffen for salg af ulovlige euforiserende stoffer i  

 restaurations- og festmiljøer.
Formålet hermed er at give navnlig de unge,  

 der  

 færdes i disse miljøer, en bedre beskyttelse.
Det foreslås, at det ved strafudmålingen skal betragtes som  

 en betydeligt skærpende omstændighed, at der er tale om salg og besiddelse  

 med  

 henblik på salg af euforiserende stoffer på restaurationer, herunder  

 diskoteker, eller ved koncerter eller musikfestivaler.
Det samme gælder ved  

 andre arrangementer, der typisk er karakteriseret ved, at hovedparten af  

 deltagerne typisk er børn og unge.
Strafskærpelsen omfatter også vederlagsfri  

 overdragelse af ulovlige euforiserende stoffer (uddeling af vareprøver) på de  

 nævnte steder med henblik på senere salg.
Med ændringen tilsigtes, at salg mv. på de nævnte steder  

 skal medføre, at der idømmes en fængselsstraf.
Det betyder, at forhold, som i  

 dag medfører bødestraf, fremover i stedet skal medføre fængselsstraf, og det  

 tilsigtes samtidig, at straffen for forhold, der allerede i dag ville medføre  

 en fængselsstraf, forhøjes med 1/3 i forhold til det nuværende  

 udmålingsniveau.
Et andet væsentligt formål med lovforslaget er at styrke  

 indsatsen mod indsmugling af, handel med og brug af narkotika og andre  

 ulovlige  

 stoffer i kriminalforsorgens institutioner.
Det foreslås således, at der  

 indføres adgang til stikprøvevis at foretage urinprøvekontroller af indsatte  

 i  

 kriminalforsorgens institutioner med henblik på at undersøge for et eventuelt  

 misbrug af euforiserende stoffer og andre ulovlige stoffer, herunder  

 anabolske  

 steroider.
 Hvis en indsat har indtaget euforiserende stoffer eller  

 andre ulovlige stoffer eller nægter at medvirke til en urinprøvekontrol, vil  

 den pågældende efter lovforslaget kunne pålægges en disciplinærstraf i form  

 af  

 f.eks. bøde eller strafcelle.
Lovforslaget indeholder herudover en bemyndigelse til  

 justitsministeren til at fastsætte regler, hvorved pligten til at udarbejde  

 handleplaner for betinget dømte og prøveløsladte kan begrænses, hvis den  

 pågældende er socialt velfungerende.
Formålet hermed er at sikre, at  

 kriminalforsorgens ressourcer udnyttes bedre, således at indsatsen med  

 handleplaner mv. koncentreres om dem, der har reelt behov herfor.
 Det foreslås endelig at indføre hjemmel i lov om  

 euforiserende stoffer til at straffe juridiske personer for overtrædelse af  

 denne lov.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
