I medfør af § 3 og § 70 i sømandsloven, jf. lovbekendtgørelse nr. 11 af 6. januar 1989, som ændret senest ved lov nr. 1004 af 19. december 1992, og efter bemyndigelse i bekendtgørelse nr. 570 af 26. september 1988 fastsættes:
Anvendelsesområde § 1.  Denne bekendtgørelse finder anvendelse på  

 ansættelsesforhold for personer, som er omfattet af sømandslovens §§ 1, 2 og  

 46.
Rederens oplysningspligt § 2.  Arbejdsgiveren (i det følgende benævnt rederen)  

 skal ved påbegyndelsen eller ved enhver ændring af ansættelsesforholdet  

 skriftligt give den søfarende oplysninger om følgende forhold:
 Stk. 2.  Bestemmelsen i stk. 1 gælder dog ikke for  

 ændringer i ansættelsesforholdet, der alene skyldes ændringer i de love eller  

 kollektive overenskomster, som er gældende for ansættelsesforholdet.
 Stk. 3.  Oplysningspligten efter stk. 1, nr. 6, 7, 8 og  

 9, anses for opfyldt, for så vidt oplysningerne fremgår af gældende  

 lovgivning eller er indeholdt i en kollektiv overenskomst, der er dækkende  

 for ansættelsesforholdet.
 Stk. 4.  Anvendes hyrekontrakt udfyldt i  

 overensstemmelse med Søfartsstyrelsens vejledning om brugen af  

 Søfartsstyrelsens formular »Hyrekontrakt/besætningsskema«, anses  

 oplysningspligten efter stk. 1 som opfyldt.
 § 3.  Bekendtgørelsens bestemmelser kan ikke ved  

 individuel eller kollektiv aftale fraviges til ugunst for den søfarende.
Straffebestemmelse § 4.  Overtrædelse af denne bekendtgørelse straffes  

 med bøde.
 Stk. 2.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
 Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.
 Ikrafttræden m.v.
 § 5.  Bekendtgørelsen træder i kraft den 1. juli 1993.
 Stk. 2.  For så vidt angår aftaler om  

 ansættelsesforhold, som er indgået før den 1. juli 1993, og som fortsat  

 består efter den 1. juli 1993, er rederen på den søfarendes anmodning  

 forpligtet til senest 2 måneder efter anmodningen at give de oplysninger, som  

 den søfarende ikke i forvejen har fået skriftlig vedrørende de i § 2, stk. 1,  

 nævnte forhold.
Søfartsstyrelsen, den 9. juni 1993 Hans Christensen / E.
Vestergaard (* 1) Denne bekendtgørelse indeholder bestemmelser, der gennemfører Rådets direktiv nr. 91/533/EØF, De Europæiske Fællesskabers Tidende (EF-tidende 1991) L 288 s.32.
