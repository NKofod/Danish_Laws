 Arbejdsformidlingen beder medlemmet om at kontakte Arbejdsformidlingen den  

 11. juni mellem kl. 11 og 12 vedr. et job.
 Medlemmet reagerer ikke herpå.
 Kassen finder ikke, at medlemmets handlinger skal sidestilles med et  

 afslag og lægger vægt på, at det er uhensigtsmæssigt  

 at bede medlemmet ringe midt i almindelig arbejdstid, når man ved, at  

 han er i jobtræning.
 Direktoratet finder derimod, at medlemmet skal pålægges en  

 sanktion for selvforskyldt ledighed og lægger vægt på, at  

 en ledig efter reglerne godt kan formidles arbejde under deltagelse i et  

 tilbud efter en individuel handlingsplan.
 Kassen har klaget over direktoratets afgørelse vedr.  

 karantænen og fastholder sit synspunkt som refereret ovenfor.
 Medlemmet pålægges en sanktion for selvforskyldt ledighed  

 på en uges effektiv karantæne.
 Ankenævnet tiltrådte direktoratets afgørelse.
 Ankenævnet havde lagt vægt på, at Arbejdsformidlingen  

 den 8. juni 1999 bad medlemmet kontakte Arbejdsformidlingen den 11. juni 1999  

 mellem kl. 11 og 12 angående et job og at han ikke reagerede  

 herpå før den 17. juni 1999.
 Ankenævnet fandt således, at medlemmets handlemåde  

 skulle sidestilles med et afslag på det formidlede arbejde.
 Ankenævnet havde noteret sig arbejdsløshedskassens  

 bemærkninger om, at det ikke med rimelighed kunne forlanges, at  

 medlemmet skulle tage fri for at kunne kontakte Arbejdsformidlingen og at  

 Arbejdsformidlingen burde havde bedt ham om at henvende sig på et  

 tidspunkt, hvor det var muligt.
 Ankenævnet lagde imidlertid vægt på, at et ledigt medlem  

 som deltager i tilbud, står til rådighed for formidlet arbejde.  

 Ankenævnet bemærkede, at medlemmet ikke henvender sig til  

 Arbejdsformidlingen efter den manglende kontakt den 11. juni 1999 og havde  

 muligheden for at kontakte Arbejdsformidlingen på anden måde end  

 telefonisk den 11. juni 1999, f.eks. ved inden da at sende et brev til  

 Arbejdsformidlingen.
Selvforskyldt ledighed Ifølge medlemmets individuelle handlingsplan  

 startede han i jobtræning den 3. maj 1999 i et motionscenter i  

 Slagelse.
 Af oplysninger fra AF fremgik det, at jobtræningen  

 blev afsluttet den 16. november 1999.
 I brev af 8. juni 1999 bad AF medlemmet om at rette  

 telefonisk henvendelse den 11. juni 1999 mellem kl. 11.00 og 12.00  

 vedrørende et job.
 Den 14. juni 1999 underrettede AF medlemmets a-kasse om,  

 at han var udeblevet fra en formidlingssamtale.
Den 17. juni 1999 henvendte medlemmet sig personligt  

 på AF.
I mellemtiden var jobbet besat til anden side.
 Den 25. juni 1999 besvarede a-kassen AF´s underretning  

 med, at medlemmets handlemåde ikke kunne sidestilles med et afslag  

 på formidlet arbejde, og at en rådighedsvurdering var  

 irrelevant.
 I brev af 15. oktober 1999 til direktoratet havde a-kassen  

 gjort gældende, at det ikke med rimelighed kunne forlanges, at et  

 medlem skulle bede om fri for at kontakte AF, og at AF burde have bedt  

 medlemmet om at henvende sig på et tidspunkt, hvor det var muligt.
 Direktoratet bad den 20. december 1999 a-kassen om at  

 træffe afgørelse i sagen.
 I brev af 31. januar 2000 med bilag meddelte a-kassen, at  

 man fastholdt den tidligere afgørelse.
A-kassen oplyste samtidig, at det fra faglig side var  

 blevet oplyst, at der ikke i overenskomsterne kunne gives frihed til at  

 deltage i møder og aktiviteter i arbejdstiden.
Medlemmet ville blive  

 trukket i løn, og hvis arbejdsgiveren ikke ville tillade, at medlemmet  

 tog fri, vil man betragte det som om, medlemmet havde forladt arbejdspladsen,  

 og vil kunne afskediges." Direktoratet traf den 17. februar 2000 følgende  

 afgørelse:
 "De anses for selvforskyldt ledig pr. 11. juni 1999.
 De skal derfor gennemgå en karantæne på  

 en uge fra den 12. juni 1999. Karantænen kan dog tidligst afvikles fra  

 det tidspunkt, hvor De ophørte i jobtræning.
 Såfremt a-kassen har udbetalt ydelser til Dem efter  

 jobtræningen, skal De dog ikke betale det fejludbetalte beløb  

 tilbage.
 Et medlem, der deltager i tilbud efter en individuel  

 handlingsplan - herunder jobtræning, kan formidles arbejde, medmindre  

 AF har fraveget kravet, jf. § 10, stk. 3, i bekendtgørelse nr. 1074  

 (se regler).
 Et medlem, der deltager i et tilbud efter en individuel  

 handlingsplan - herunder jobtræning -  anses for selvforskyldt ledig,  

 hvis medlemmet udebliver fra eller undlader at kontakte AF i forbindelse med  

 en samtale om formidling uden en gyldig grund, jf. § 10, stk. 2 og 3, og § 21  

 i bekendtgørelse nr. 1073.
 Et medlem, der er selvforskyldt ledig i medfør af §  

 10, pålægges 1 uges effektiv karantæne, jf. § 23 i samme  

 bekendtgørelse.
 Direktoratet har lagt til grund, at De har modtaget brev  

 af 8. juni 1999 fra AF, hvor AF beder Dem om at rette telefonisk henvendelse  

 den 11. juni 1999 under overskriften "Samtale om job".
 A-kassen er ansvarlig for eventuel tilbagebetaling af  

 fejludbetalte ydelser, idet a-kassen har været bekendt med de  

 oplysninger, der har ført til karantænen.
Endelig bemærkes, at de gyldige grunde i § 21 er  

 udtømmende opregnet, og jobtræning indgår ikke som en  

 gyldig grund.
AF skal altid kunne formidle ustøttet arbejde." Direktoratet traf samtidig afgørelse  

 vedrørende refusionen:
"Kassen har ikke krav på refusion, jf. § 1 i  

 bekendtgørelse nr. 980 af 14. december 1993 om  

 arbejdsløshedskassernes ret til refusion fra statskassen for  

 fejludbetalte ydelser." Direktoratet bad arbejdsløshedskassen om at  

 opgøre det fejludbetalte beløb og underrette direktoratet herom  

 inden 4 uger.
 Arbejdsløshedskassen oplyste, den 17. februar 2000,  

 at der efter den 12. juni 1999 ikke var udbetalt ydelser fra a-kassen og  

 vedlagde kontoudskrift til dokumentation heraf.
 Arbejdsløshedskassen klagede den 7. marts 2000 over  

 direktoratets afgørelse af 11. februar 2000 for så vidt angik  

 spørgsmålet om refusion.
 Arbejdsløshedskassen oplyste den 9. oktober 2000,  

 at det kassen klagede over ikke var refusionen men den karantæne, som  

 direktoratet havde pålagt medlemmet.
 Ankenævnet tiltrådte Direktoratet for  

 Arbejdsløshedsforsikringens afgørelse.
