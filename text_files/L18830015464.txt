Under 25de Juni d.
A. er der imellem den kongelige danske og den kongelige  

 italienske Regjering blevet afsluttet følgende Konvention angaaende gjensidig  

 Tilsikring af fri Proces for trængende Undersaatter:
 Da Hans Majestæt Kongen af Danmark og Hans Majestæt Kongen af Italien ere  

 blevne enige om at afslutte en Konvention med den Hensigt at tilsikre  

 trængende Danske i Italien og trængende Italienere i Danmark Adgang til fri  

 Proces, have de i dette Øiemed udnævnt til deres Befuldmægtigede:
 Hans Majestæt Kongen af Danmark:
Baron Otto Ditlev Rosenørn-Lehn, Hans Majestæts Udenrigsminister, Storkors  

 af Dannebrog og Dannebrogsmand, Storkors af den italienske Mauritius- og  

 Lazarus-Orden m.m. og Hans Majestæt Kongen af Italien:
Baron Maurice Marochetti, Officer af Maurituis- og Lazarus-Ordenen,  

 Kommandør af den italienske Krone-Orden m.m., Hans Majestæts overordentlige  

 Gesandt og befuldmægtigede Minister hos Hans Majestæt Kongen af Danmark, hvilke efter gjensidig Meddelelse af deres respektive Fuldmagter, der  

 befandtes i god og rigtig Form, ere komne overens om følgende Artikler:
 Artikel 1.
 Italienere skulle i Kongeriget Danmark med Island og Kolonierne, og Danske  

 skulle til Gjensidighed i Kongeriget Italien nyde Adgang til fri Proces, som  

 skal tilstaas dem efter de samme Regler og i de samme Former, som gjælde  

 overfor Landets egne Undersaatter.
 Artikel 2.
 Attesten om Trang og andre Dokumenter til Støtte for Andragendet skulle  

 være udstedte af Myndighederne paa det Sted, hvor Andrageren har sin  

 sædvanlige Bopæl.
Hvis han ikke bor i det Land, hvor Andragendet er indgivet, skulle disse  

 Dokumenter legaliseres uden Betaling af den diplomatiske Agent for det Land,  

 hvor de skulle fremlægges.
Bor han i det Land, hvor Andragendet er indgivet,  

 kan den kompetente Myndighed forlange, at de yderligere Oplysninger skaffes  

 tilveie hos den Nations Myndigheder, til hvilken han hører, enten ved den i  

 Sagen Interesserede selv eller ad diplomatisk Vei.
 Artikel 3.
 Italienere, som i Danmark have erholdt Adgang til fri Proces, og Danske,  

 som i Italien have erholdt Adgang til fri Proces, skulle ligefrem være  

 fritagne for enhver Sikkerhedsstillelse eller Deponering, hvorledes den end  

 maatte benævnes, som ikke ligeledes maatte blive affordret en Sagsøger, der  

 er Landets egen Undersaat, ifølge Lovgivningen i det Land, hvor Sagen  

 anlægges.
 Artikel 4.
 Nærværende Konvention er afsluttet for fem Aar.
 Dersom ingen af de Høie kontraherende Parter et Aar forinden dette  

 Tidsrums Udløb har tilkjendegivet, at det er dens Hensigt at lade  

 Konventionen træde ud af Kraft, forbliver den gjældende indtil Udløbet af et  

 Aar, at regne fra den Dag, paa hvilken en af Parterne maatte opsige den.
 Nærværende Konvention skal ratificeres, og Ratifikationerne skulle  

 udvexles, saasnart ske kan.
 Til Stadfæstelse deraf have de respektive Befuldmægtigede undertegnet  

 denne Konvention og paatrykt samme deres Vaabensegl.
 Givet i Kjøbenhavn den 25de Juni 1883.
(sig.) O.D.
Rosenørn-Lehn (L.S.) (sig.) Maroehetti.
(L.S.) d.
M. ere blevne udvexlede heri Staden, herved bringes til almindelig  

 Kundskab.
 Justitsministeriet, den 29de September  

 1883.
J.
Nellemann.
/A.
Gruener.
