Nr LSF 199 Forslag til Lov om ændring af lov om levnedsmidler m.m. (Omlægning af  

 gebyrordning m.m.) Fremsat af sundhedsministeren (Torben Lund) Ændringsforslag stillet den  

 22. april den 24. februar 1993 Vedtaget ved tredjebehandling den 25. maj 1993 Lov nr. 351 af 09/06/1993 § 1 I lov nr. 310 af 6. juni 1973 om levnedsmidler m.m., som ændret senest ved  

 lov nr. 1085 af 23. december 1992, foretages følgende ændringer:
 1. I § 7, stk. 2, indsættes efter »godkendelse«:  

 », registrering«.
 2. I § 31 indsættes som stk. 5:
» Stk. 5. Sundhedsministeren kan fastsætte regler eller træffe  

 bestemmelse om udøvelse af tilsynet med virksomheder omfattet af stk.  

 1-4.« 3. § 32 ophæves.
 4. I § 34, stk. 1, indsættes efter  

 »levnedsmidler« 2 gange: »og tilsætningsstoffer«.
 5. I § 34 indsættes som stk. 3:
» Stk. 3. Sundhedsministeren kan fastsætte regler eller træffe  

 bestemmelse om, at virksomheder omfattet af stk. 1 ikke skal godkendes men  

 kun registreres.
Sundhedsministeren kan herunder fastsætte regler om, at  

 virksomheden skal anmelde sig til tilsynsmyndigheden, samt en tidsfrist  

 herfor.Ved virksomhedsstart kan der på begæring meddeles godkendelse.« 6. Efter § 35 indsættes:
» § 35 a.
Sundhedsministeren kan fastsætte regler eller træffe  

 bestemmelse om, at de af loven omfattede virksomheder for egen regning skal  

 gennemføre en egenkontrol, herunder lade foretage nærmere fastsatte analyser  

 og undersøgelser på et godkendt privat eller offentligt laboratorium.« 7. I § 36 indsættes som stk. 2:
» Stk. 2. Sundhedsministeren kan fastsætte regler om omfanget  

 af registreringen efter stk. 1.« 8. § 37, stk. 1, affattes således:
»De af §§ 31 og 34 omfattede virksomheder skal til enhver tid opfylde  

 de krav, som hensynet til god hygiejnisk praksis tilsiger.« 9. I § 37, stk. 2, udgår »ved«.
 10. § 37, stk. 2, nr. 1, ophæves.
 Nr. 2, 3 og 4 bliver herefter nr. 1, 2 og 3.
 11. § 37, stk. 2, nr. 2, der bliver nr. 1, affattes  

 således:
 »1) ved væsentlige bygningsmæssige ændringer,».
 12. § 37, stk. 2, nr. 3, der bliver nr. 2, affattes  

 således:
 »2) ved væsentlige ændringer i virksomhedens indretning,».
 13. § 37, stk. 2, nr. 4, der bliver nr. 3, affattes  

 således:
 »3) ved væsentlige ændringer i virksomhedens produktion eller  

 vareudvalg og«.
 14. I § 37, stk. 2, indsættes som nr. 4:
»4) i forbindelse med indførelse af egenkontrol i henhold til loven  

 eller ved væsentlige ændringer i egenkontrollen.« 15. I § 37 indsættes som stk. 3:
» Stk. 3. Sundhedsministeren kan fastsætte regler om, at  

 virksomheden skal anmelde ejerskifte til tilsynsmyndigheden samt en tidsfrist  

 herfor.
Ved ejerskifte kan der på begæring meddeles fornyet autorisation  

 eller godkendelse.« Stk. 3 og 4 bliver herefter stk. 4 og 5.
 16. I § 37 indsættes som stk. 6:
» Stk. 6. Salg fra registrerede virksomheder kan forbydes,  

 hvis det ud fra hygiejniske årsager skønnes nødvendigt.« 17. § 38, stk. 2, affattes således:
»Stk. 2. Ministeren kan fastsætte regler om, herunder kræve  

 forhåndsgodkendelse af, emballage, maskiner, redskaber, bestik, husgeråd,  

 transportmidler og kontroludstyr m.v., der anvendes ved salg eller behandling  

 af levnedsmidler og tilsætningsstoffer.« 18. I § 43, stk. 3, udgår »statskontrollen med  

 mejeriprodukter og æg m.m.,».
 19. I § 48 a, stk. 1, 2. pkt., ændres  

 »anmeldelsesordninger« til: »anmeldelses- og  

 godkendelsesordninger«.
 20. § 48 a, stk. 2, affattes således:
» Stk. 2. Ministeren kan fastsætte regler om, at virksomheder  

 omfattet af §§ 31, 34 og 37 og af bestemmelser udstedt i medfør af § 22 og §  

 38, stk. 2, skal betale et årligt gebyr til hel eller delvis dækning af  

 myndighedernes omkostninger i forbindelse med tilsyn og kontrol efter denne  

 lov.
Ministeren kan herunder fastsætte regler om, at en virksomhed skal  

 betale et gebyr til dækning af omkostningerne ved særligt belastende kontrol  

 eller ved ekstraordinære tilsyn og analyser.« 21. I § 48 a indsættes som stk. 6:
» Stk. 6. Kommunalbestyrelsen fastsætter størrelsen af gebyret  

 i henhold til stk. 2. Gebyrfastsættelsen skal ske på grundlag af de  

 omkostninger, der er forbundet med kontrollen af en virksomhed, og således,  

 at gebyret udgør en af sundhedsministeren fastsat procentandel af disse  

 omkostninger.
Sundhedsministeren kan fastsætte nærmere regler om  

 gebyrfastsættelsen, herunder om et maksimumsgebyr for den enkelte  

 virksomhedskategori.« 22. § 52, stk. 4, affattes således:
» Stk. 4. Levnedsmiddelstyrelsen bistår sundhedsministeren med  

 hensyn til opstilling af regler for laboratorieplanlægningen efter stk.  

 1-3.« 23. Efter § 52 indsættes:
» § 52 a.
Sundhedsministeren kan fastsætte regler eller træffe  

 bestemmelse om etablering af økonomistyring baseret på fælles principper for  

 levnedsmiddelkontrolenhederne.« 24. I § 53 udgår »og veterinærdirektoratet«.
 25. I § 55, stk. 3, udgår »og  

 veterinærdirektoratet«.
 26. I § 63, stk. 1, nr. 3, indsættes efter  

 »autorisation«: »eller tilsidesætter vilkår fastsat i  

 beslutninger om egenkontrol truffet i medfør af § 35 a«.
 27. I § 63, stk. 1, nr. 4, indsættes efter  

 »godkendelse«: »eller registrering eller tilsidesætter vilkår  

 fastsat i beslutninger om egenkontrol truffet i medfør af § 35 a«.
 28. I § 63, stk. 1, nr. 4, udgår »sådan«.
 29. I § 63, stk. 1, nr. 5, ændres » eller § 35«  

 til: », § 35, § 35 a eller § 37, stk. 6,».
§ 2 Stk. 1. Loven træder i kraft den 1. juli 1993.
 Stk. 2. Administrative forskrifter fastsat i medfør af lovens §  

 46, stk. 1, og § 48 a forbliver i kraft, indtil de ophæves eller afløses af  

 regler udstedt i medfør af denne lov.
Oprindeligt fremsat forslag § 1 I lov nr. 310 af 6. juni 1973 om levnedsmidler m.m., som ændret senest ved  

 lov nr. 1085 af 23. december 1992, foretages følgende ændringer:
 1. I § 7, stk. 2, indsættes efter »godkendelse«:  

 », registrering«.
 2. I § 31 indsættes som stk. 5:
 » Stk. 5. Sundhedsministeren kan fastsætte regler eller træffe  

 bestemmelse om udøvelse af tilsynet med virksomheder omfattet af stk.  

 1-4.«.
 3. § 32 ophæves.
 4. I § 34, stk. 1, indsættes efter  

 »levnedsmidler« 2 gange: »og tilsætningsstoffer«.
 5. I § 34 indsættes som stk. 3:
» Stk. 3. Sundhedsministeren kan fastsætte regler eller træffe  

 bestemmelse om, at virksomheder omfattet af stk. 1 ikke skal godkendes men  

 kun registreres.
Sundhedsministeren kan herunder fastsætte regler om, at  

 virksomheden skal anmelde sig til tilsynsmyndigheden samt en tidsfrist  

 herfor.Ved virksomhedsstart kan der på begæring meddeles godkendelse.«.
 6. Efter § 35 indsættes:
» § 35 a.
Sundhedsministeren kan fastsætte regler eller træffe  

 bestemmelse om, at de af loven omfattede virksomheder for egen regning skal  

 gennemføre en egenkontrol, herunder lade foretage nærmere fastsatte analyser  

 og undersøgelser på et godkendt privat eller offentligt laboratorium.«.
 7. I § 36 indsættes som stykke 2:
 » Stk.2. Sundhedsministeren kan fastsætte regler om omfanget  

 af registreringen efter stk. 1.«.
 8. § 37, stk. 1, affattes således:
 » § 37. De af §§ 31 og 34 omfattede virksomheder skal til  

 enhver tid opfylde de krav, som hensynet til god hygiejnisk praksis  

 tilsiger.«.
 9. I § 37, stk. 2, udgår »ved«.
 10. § 37, stk. 2, nr. 1, ophæves.
 Nr. 2, 3 og 4 bliver herefter nr. 1, 2 og 3.
 11. § 37, stk. 2, nr. 2, der bliver nr. 1, affattes  

 således:
 »1) ved væsentlige bygningsmæssige ændringer,».
 12. § 37, stk. 2, nr. 3, der bliver nr. 2, affattes  

 således:
 »2) ved væsentlige ændringer i virksomhedens indretning,».
 13. § 37, stk. 2, nr. 4, der bliver nr. 3, affattes  

 således:
 »3) ved væsentlige ændringer i virksomhedens produktion eller  

 vareudvalg og«.
 14. I § 37, stk. 2, indsættes som nr. 4:
 »4) i forbindelse med indførelse af egenkontrol i henhold til loven  

 eller ved væsentlige ændringer i egenkontrollen.«.
 15. I § 37 indsættes som stk. 3:
» Stk. 3. Sundhedsministeren kan fastsætte regler om, at  

 virksomheden skal anmelde ejerskifte til tilsynsmyndigheden samt en tidsfrist  

 herfor.
Ved ejerskifte kan der på begæring meddeles fornyet autorisation  

 eller godkendelse.«.
 Stk. 3 og 4 bliver herefter stk. 4 og 5.
 16. I § 37 indsættes som stk. 6:
 » Stk. 6. Salg fra registrerede virksomheder kan forbydes,  

 hvis det ud fra hygiejniske årsager skønnes nødvendigt.«.
 17. § 38, stk. 2, affattes således:
 »Stk. 2. Ministeren kan fastsætte regler om, herunder kræve  

 forhåndsgodkendelse af emballage, maskiner, redskaber, bestik, husgeråd,  

 transportmidler og kontroludstyr m.v., der anvendes ved salg eller behandling  

 af levnedsmidler og tilsætningsstoffer.«.
 18. I § 43, stk. 3, udgår: »statskontrollen med  

 mejeriprodukter og æg m.m.,».
 19. I § 48 a, stk. 1, 2. pkt., indsættes efter  

 »anmeldelses«: »- og godkendelses«.
 20. § 48 a, stk. 2, affattes således:
» Stk. 2. Ministeren kan fastsætte regler om, at virksomheder  

 omfattet af §§ 31, 34 og 37 og af bestemmelser udstedt i medfør af § 22 og §  

 38, stk. 2, skal betale et årligt gebyr til hel eller delvis dækning af  

 myndighedernes omkostninger i forbindelse med tilsyn og kontrol efter denne  

 lov.
Ministeren kan herunder fastsætte regler om, at en virksomhed skal  

 betale et gebyr til dækning af omkostningerne ved særligt belastende kontrol  

 eller ved ekstraordinære tilsyn og analyser.«.
 21. I § 48 a indsættes som stk. 6:
» Stk. 6. Kommunalbestyrelsen fastsætter størrelsen af gebyret  

 i henhold til stk. 2. Gebyrfastsættelsen skal ske på grundlag af de  

 omkostninger, der er forbundet med kontrollen af en virksomhed, og således,  

 at gebyret udgør en af sundhedsministeren fastsat procentandel af disse  

 omkostninger.
Sundhedsministeren kan fastsætte nærmere regler om  

 gebyrfastsættelsen, herunder om et maksimumsgebyr for den enkelte  

 virksomhedskategori.«.
 22. § 52, stk. 4, affattes således:
 » Stk. 4. Levnedsmiddelstyrelsen bistår sundhedsministeren med  

 hensyn til opstilling af regler for laboratorieplanlægningen efter stk.  

 1-3.«.
 23. Efter § 52 indsættes :
» § 52 a.
Sundhedsministeren kan fastsætte regler eller træffe  

 bestemmelse om etablering af økonomistyring baseret på fælles principper for  

 levnedsmiddelkontrolenhederne.«.
 24. I § 53 udgår: »og veterinærdirektoratet«.
 25. I § 55, stk. 3, udgår: »og  

 veterinærdirektoratet«.
 26. I § 63, stk. 1, nr. 3, indsættes efter  

 »autorisation«: »eller tilsidesætter vilkår fastsat i  

 beslutninger om egenkontrol truffet i medfør af § 35 a«.
 27. I § 63, stk. 1, nr. 4, indsættes efter  

 »godkendelse«: » eller registrering eller tilsidesætter vilkår  

 fastsat i beslutninger om egenkontrol truffet i medfør af § 35 a«.
 28. I § 63, stk. 1, nr. 4, udgår: »sådan«.
 29. I § 63, stk. 1, nr. 5, ændres » eller §  

 35« til: », § 35, § 35 a eller § 37, stk.  

 6,».
§ 2 Loven træder i kraft den 1. juli 1993.
 Stk. 2. Administrative forskrifter fastsat i medfør af lovens §  

 46, stk. 1, og § 48 a forbliver i kraft, indtil de ophæves eller afløses af  

 regler udstedt i medfør af denne lov.
Bemærkninger til lovforslaget Almindelige bemærkninger Loven er tidligere ændret ved lov nr. 108 af 29. marts 1978, lov nr. 250  

 af 23. maj 1984, lov nr. 192 af 29. marts 1989, lov nr. 220 af 10. april 1991  

 og lov nr. 1085 af 23. december 1992.
Ved lov nr. 220 af 10. april 1991 om ændring af lov om levnedsmidler blev  

 der i overensstemmelse med anbefalingerne i Finansministeriets betænkning nr.  

 1217 af marts 1991 om modernisering af levnedsmiddelkontrollen i Danmark  

 tilvejebragt grundlag for en gebyrordning til finansiering af udgifterne ved  

 levnedsmiddelkontrollen efter levnedsmiddelloven.
Gebyrordningen blev indført  

 med virkning fra den 1. januar 1992.
 I maj 1992, blev der nedsat et tværministerielt udvalg under  

 Finansministeriet med den opgave dels at vurdere de hidtidige erfaringer med  

 gebyrordningen, herunder den af brancheorganisationerne fremførte kritik,  

 dels at fremkomme med forslag både til en forenkling og effektivisering af  

 levnedsmiddelkontrollen og til en ny gebyrordning.
 Dette lovforslag, der er udarbejdet i tæt samarbejde med repræsentanter  

 for Kommunernes Landsforening samt Københavns og Frederiksberg kommuner,  

 bygger på principperne i en række af de anbefalinger, der er indeholdt i  

 rapporten af juni 1992 fra Finansministeriets ovennævnte udvalg.
 Lovforslaget indeholder forslag om ændring af levnedsmiddelloven på  

 følgende områder:
- ændring af reglerne om gebyrordningen - indførelse af økonomistyring i levnedsmiddelkontrolenhederne baseret på  

 fælles regnskabsprincipper - ophævelse af godkendelsespligt og etablering af registreringsordning for  

 visse virksomheder - ophævelse af obligatorisk ejerskiftegodkendelse - ændring af bestemmelse om myndighedernes adgang til at stille krav til  

 virksomhedernes egenkontrol Ny gebyrbestemmelse og etablering af økonomistyring Efter den nugældende lov fastsættes gebyrerne for levnedsmiddelkontrollen  

 centralt.
Loven hviler på et princip om, at der for den enkelte virksomhed  

 eller gruppe af virksomheder skal være en rimelig sammenhæng mellem  

 kontrolbehov og betaling.
Udgangspunktet for fastsættelsen af gebyrer har  

 således været en faglig vurdering af det gennemsnitlige kontrolbehov inden  

 for de forskellige grupper af virksomheder.
Der er således ikke for den  

 enkelte virksomhed nødvendigvis tale om en fuldstændig overensstemmelse  

 mellem betaling og de faktiske kontrolomkostninger i forhold til netop denne  

 virksomhed.
Efter lovforslaget overlades det nu til kommunalbestyrelsen at fastsætte  

 gebyrets størrelse på grundlag af de omkostninger, der er forbundet med  

 kontrollen af den enkelte virksomhed.
Der vil efter lovforslaget dog fra  

 centralt hold skulle fastsættes et maksimum for størrelsen af det gebyr, der  

 kan opkræves af virksomheder inden for de enkelte virksomhedskategorier.
Det  

 er hensigten at fastsætte maksimumsgebyret således, at det højst kan  

 overstige det gebyr, der i dag betales af virksomheden efter de gældende  

 regler, med 30 pct.
Fastsættelse af maksimumsgebyret sker efter drøftelse med  

 de kommunale parter.
Det årlige gebyr for den enkelte virksomhed fastsættes på baggrund af en  

 årligt udarbejdet kontrolaktivitetsplan.
Som nævnt kan det gebyrbeløb, der af  

 kommunalbestyrelsen udmeldes til virksomhederne på grundlag af  

 kontrolaktivitetsplanen, ikke overstige det fastsatte maksimumsbeløb.
Der kan dog opkræves et ekstragebyr, hvis forholdene i en virksomhed  

 nødvendiggør kontrol udover det i kontrolaktivitetsplanen forudsatte.  

 Maksimumsgrænsen kan således overskrides i tilfælde af konstaterede  

 uregelmæssigheder.
Der kan ligeledes ske en overskridelse af maksimumsgrænsen  

 i tilfælde af særligt belastende kontrol.
Veldrevne virksomheder kommer således efter den nye ordning til at betale  

 et mindre gebyr end mere kontrolkrævende virksomheder.
Nogle virksomheder vil  

 derfor betale et mindre gebyr end i dag, medens andre virksomheder, hvor  

 forholdene nødvendiggør en kontrolindsats, der ligger ud over den  

 kontrolaktivitet, der er forudsat i kontrolaktivitetsplanen, vil komme til at  

 betale et højere gebyr.
For virksomheder inden for samme branche, der ud fra  

 en kontrolmæssig synsvinkel har samme standard, kan der imidlertid være  

 forskelle i gebyrerne fra kontrolenhed til kontrolenhed afhængig af  

 effektiviteten i de enkelte kontrolenheder.
 Det er ikke fundet nødvendigt at fastlægge en nedre grænse for gebyrerne,  

 idet omfanget af minimumskontrollen vil blive fastlagt i retningslinier  

 udstedt af Levnedsmiddelstyrelsen.
 Tilsyns- og kontrolgebyret vil for den enkelte virksomhed være opdelt i de  

 direkte virksomhedsrelaterede udgifter og fællesudgifter i kontrolenheden.  

 Principperne for fordeling af fællesudgifter fastsættes centralt efter  

 forhandling med de kommunale parter.
 Efter lovforslaget bemyndiges sundhedsministeren til at fastsætte regler  

 for etablering af økonomistyring baseret på fælles regnskabsprincipper for  

 levnedsmiddelkontrolenhederne.
En mere omkostningsægte og gennemsigtig brugerbetaling forudsætter, at  

 kontrolenhederne etablerer detaljerede økonomistyringssystemer, der kan  

 frembringe faktiske tal for omkostningerne ved den offentlige  

 levnedsmiddelkontrol efter levnedsmiddelloven.
Kommunerne fastsætter således  

 gebyrerne under hensyntagen til de faktiske omkostninger, virksomhedens  

 adfærd og kontrolbehovet i virksomheden.
 Det er hensigten at overlade gebyrfastsættelsen til kommunerne med  

 virkning fra den 1. januar 1994. Dette forudsætter dog, at kommunerne i god  

 tid forinden har etableret et økonomistyringssystem.
Den foreslåede ændring af det eksisterende gebyrsystem, så det bliver så  

 omkostningsægte og gennemsigtigt for den enkelte virksomhed som muligt, har  

 til formål dels at tilskynde virksomhederne til en hensigtsmæssig adfærd,  

 dels at fremme en effektiv drift i kontrolenhederne.
Dette kan på længere  

 sigt medføre en nedsættelse af gebyrerne.
Ophævelse af godkendelsespligt og etablering af  

 registreringsordning Visse detail- og engrosforhandlingsvirksomheder vil blive fritaget for  

 forhåndsgodkendelse.
Fritagelsen vil komme til at omfatte virksomheder, der  

 håndterer levnedsmidler på en måde, der er ukompliceret i forhold til de  

 sundhedsmæssige målsætninger.
Derimod er det ikke hensigten i almindelighed  

 at undtage virksomheder, der tilvirker levnedsmidler.
De virksomheder, der  

 fritages, skal følgelig ikke betale et godkendelsesgebyr.
 Da der imidlertid fortsat skal foretages regelmæssigt tilsyn og kontrol  

 med disse virksomheder, skal virksomhederne være registrerede hos  

 levnedsmiddelkontrolenhederne.
Ordningen vil indebære en lettelse dels for virksomhederne, der i  

 etableringsfasen ikke skal igennem en godkendelsesprocedure, dels for  

 kontrolenhederne, idet der ikke skal foretages en egentlig sagsbehandling i  

 forbindelse med registreringen.
Endvidere vil tilsynet med nogle af disse  

 virksomheder i forhold til gældende bestemmelser kunne prioriteres ned.
Ophævelse af obligatorisk ejerskiftegodkendelse Ved lovforslaget ophæves pligten til at indhente fornyet godkendelse ved  

 ejerskifte.
 Ordningen vil indebære en lettelse for virksomhederne i forbindelse med  

 ejerskifte og en mindre reduktion i arbejdsbyrden for kontrolenhederne.
Afskaffelse af kravet om godkendelse ved ejerskifte er sundhedsmæssigt  

 uproblematisk, idet der fortsat er pligt til at indhente fornyet autorisation  

 eller godkendelse ved væsentlige bygningsmæssige ændringer, ved væsentlige  

 ændringer i virksomhedens indretning eller ved væsentlige ændringer i  

 virksomhedens produktion eller vareudvalg.
Endvidere vil en autorisation  

 eller godkendelse, der er meddelt den tidligere ejer, kunne tilbagekaldes,  

 hvis virksomheden ikke opfylder allerede stillede vilkår, eller hvis det af  

 hygiejniske årsager skønnes nødvendigt.
Parallelt hermed vil der også for  

 registrerede virksomheder være mulighed for at forbyde salg af levnedsmidler,  

 hvis det af hygiejniske årsager skønnes nødvendigt.
Ændring af bestemmelse om myndighedernes adgang til at stille krav til  

 virksomhedernes egenkontrol Efter lovforslaget får sundhedsministeren mulighed for at fastsætte  

 regler, der styrker myndighedernes mulighed for at stille krav til  

 virksomhedernes tilrettelæggelse af egenkontrol.
 For større levnedsmiddelproducerende virksomheders vedkommende er den  

 eksisterende offentlige levnedsmiddelkontrol indenfor visse områder ikke  

 længere tilstrækkelig.
 Et udvidet og formaliseret samspil mellem den offentlige kontrol og  

 virksomhedens egen produktionsovervågning indebærer, at det offentlige  

 levnedsmiddeltilsyn i højere grad vil kunne gøre brug af virksomhedens  

 kvalitetsprogrammer og dokumenterede produktionskontrol.
Et veltilrettelagt samspil kan således medføre en kvalitativ forbedring af  

 tilsyns- og kontrolarbejdet og dermed større sikring af forbrugeren, ligesom  

 det kan bidrage til forbedret produktkvalitet.
For den offentlige  

 levnedsmiddelkontrol vil et sådant samspil endvidere betyde en mere effektiv  

 ressourceanvendelse i og med, at dobbeltarbejde i vid udstrækning vil kunne  

 undgås, og ressourcerne i højere grad vil kunne koncentreres om  

 problemområder.
Samspillet skal formaliseres ved godkendelse af egenkontrol, som skal  

 indgå i den offentlige kontrol.
Det påhviler den offentlige  

 levnedsmiddelkontrol at sikre, at en godkendt egenkontrol til stadighed lever  

 op til de fastsatte vilkår.
Tilsidesættelse eller omgåelse af fastsatte  

 vilkår i godkendt egenkontrol kan straffes, jf. § 63.
 De analyser og undersøgelser, som virksomhederne som led i egenkontrollen  

 skal have gennemført på et godkendt laboratorium, kan udføres på såvel  

 private som offentlige laboratorier.
Økonomiske og administrative konsekvenser Det var oprindeligt hensigten at fastsætte gebyrerne ved den pr. 1. januar  

 1992 iværksatte gebyrordning således, at det samlede provenu gav fuld dækning  

 af de samlede offentlige omkostninger ved den offentlige levnedsmiddelkontrol  

 efter levnedsmiddelloven.
De oprindeligt planlagte gebyrer, der skulle finansiere  

 levnedsmiddelkontrolenhedernes udgifter til egentlig kontrol på 160 mio. kr.  

 i 1992, blev imidlertid ikke sat i kraft i fuldt omfang.
Endvidere blev  

 gebyrerne for en række virksomheder sat ned pr. 11. juli 1992 med virkning  

 for hele året 1992.
 Det provenutab, kommunerne er påført ved de nævnte nedsættelser, er  

 kompenseret kommunerne over de kommunale bloktilskud med i alt 64 mio. kr.
 Af den anslåede kommunale udgift til levnedsmiddelkontrol på 160 mio. kr.  

 i 1992 forudsattes herefter 96 mio. kr. finansieret ved gebyrindtægter og 64  

 mio. kr. ved indbetalinger fra kommunerne, svarende til en fordelingsnøgle  

 med en gebyrfinansiering på 60 pct. og en kommunal medfinansiering på 40 pct.
Denne fordelingsnøgle (60/40) vil skulle lægges til grund ved den  

 kommunale fastsættelse af gebyrer for den enkelte virksomhed.
For så vidt  

 angår de centralt fastsatte godkendelsesgebyrer vil fordelingsnøglen  

 ligeledes blive lagt til grund.
 Det bemærkes i denne forbindelse, at der ikke her er taget højde for  

 kommunaløkonomiske konsekvenser af lov nr. 1085 af 23. december 1992 om  

 ændring af lov om levnedsmidler m.m.
Med etablering af et økonomistyringssystem vil kommunerne kunne opgøre de  

 faktiske omkostninger ved levnedsmiddelkontrollen.
Hvis de samlede faktiske  

 udgifter er mindre end det oprindelige skøn på 160 mio. kr., skal differencen  

 tilbagebetales til staten via de kommunale bloktilskud, og den ovenfor  

 anførte fordelingsnøgle (60/40) vil blive ændret.
Viser det sig, at de faktiske udgifter til levnedsmiddelkontrol i 1992  

 ikke svarer til det forudsatte, vil det være nødvendigt at justere forholdet  

 mellem de samlede gebyrindbetalinger og den kommunale medfinansiering.  

 Lovforslaget giver ministeren mulighed herfor.
Justering vil finde sted efter  

 forudgående drøftelse med Kommunernes Landsforening, Københavns kommune og  

 Frederiksberg kommune.
 Det følger således af lovforslaget, at en eventuel nedsættelse af den  

 samlede kommunale kontroludgift som følge af rationalisering og  

 effektivisering af kontrollen indebærer, at den samlede gebyrbetaling for  

 virksomhederne reduceres således, at den oven for anførte fordelingsnøgle  

 mellem gebyrbetaling og kommunal medfinansiering opretholdes.
 Under forhandlingerne med Kommunernes Landsforening samt Københavns og  

 Frederiksberg kommuner er det fra Sundhedsministeriets side tilkendegivet, at  

 omlægningen af gebyropkrævningen alt andet lige ikke må indebære en forøgelse  

 af virksomhedernes udgifter til levnedsmiddelkontrolgebyrer under et.
 I de regler, der skal udstedes efter forslagets § 48 a, stk. 6, vil der  

 derfor blive fastsat et maksimumsgebyr for den enkelte virksomhedskategori.  

 Maksimumsgebyret vil blive fastsat således, at det højst kan overstige det  

 gebyr, der i dag betales af virksomheden efter de gældende regler, med 30  

 pct.
Viser det sig på grund af konstaterede uregelmæssigheder nødvendigt at  

 kontrollere en virksomhed i et større omfang end forudsat i  

 kontrolaktivitetsplanen, kan der derimod opkræves et gebyr til finansiering  

 af de med ekstrakontrollen forbundne udgifter.
Dette gælder også, selvom en  

 virksomheds samlede gebyrbetaling derved kommer til at overstige det  

 maksimumsgebyr, der er fastsat for den pågældende virksomhedskategori.
Omlægningen har til formål at tilskynde virksomhederne til at udvise en  

 rationel adfærd på grund af udsigten til at opnå en nedsættelse af  

 gebyrbetalingen.
Der må derfor inden for et par år forventes et fald i de  

 samlede omkostninger ved levnedsmiddelkontrolenhedernes løbende kontrol med  

 virksomhederne.
Kommunernes udgifter til dækning af omkostningerne ved  

 levnedsmiddelkontrollen vil herigennem blive nedsat.
Forslaget (under nr. 5) om at erstatte den nuværende godkendelsesordning  

 for visse detail- og engrosforhandlingsvirksomheder med en  

 registreringsordning skønnes at indebære en mindre besparelse for  

 levnedsmiddelkontrolenhederne.
Samtidig vil indtægterne i form af gebyr for  

 godkendelse falde forholdsmæssigt tilsvarende.
Da der er tale om  

 virksomheder, hvor kontrolbehovet ud fra en sundhedsmæssig synsvinkel er  

 beskedent, vil kontrollen i forhold til de gældende bestemmelser kunne  

 nedprioriteres.
Levnedsmiddelkontrolenhedernes omkostninger vil herved kunne  

 nedsættes med et mindre beløb.
Samtidig vil indtægterne falde forholdsmæssigt  

 tilsvarende.
Kommunernes finansiering af den kommunale levnedsmiddelkontrol vil falde  

 med et beløb svarende til 40 pct. af levnedsmiddelkontrolenhedernes  

 besparelse.
Et beløb svarende hertil vil blive hjemtaget til staten over  

 bloktilskuddene til kommunerne.
 I det omfang indførelse af godkendt egenkontrol i virksomhederne  

 resulterer i en omkostningslettelse for den offentlige levnedsmiddelkontrol,  

 vil der blive optaget forhandlinger med de kommunale parter om nedsættelse af  

 de kommunale bloktilskud med et beløb svarende til nedgangen i udgiften til  

 den kommunale finansiering af den kommunale levnedsmiddelkontrol.
Levnedsmiddelstyrelsen får behov for at afholde udgifter til udvikling af  

 egenkontrolområdet.
Udgifterne udgør 1,0 mio. kr., heraf løn 0,7 mio kr., i  

 hvert af årene 1993,1994 og 1995. Udgiften vil blive afholdt inden for  

 Levnedsmiddelstyrelsens bevillinger på de årlige bevillingslove.
 Forslaget under nr. 19 om at indføre gebyrbetaling for  

 Levnedsmiddelstyrelsens godkendelse af aromaer, bakterie- og skimmelkulturer  

 samt enzymer vil indebære en merindtægt på 250.000 kr., der opføres på  

 finanslovens § 16.24.01.25. Den hertil svarende udgift på 250.000 kr., heraf  

 løn 125.000 kr., opføres på finanslovens § 16.24.01.11 henholdsvis §  

 16.24.01.14.
 Lovforslaget forventes ikke at indebære øgede udgifter til den kommunale  

 administration.
Høring Lovforslaget har været sendt til høring hos den høringsberettigede kreds  

 efter levnedsmiddellovens § 11.
Bemærkninger til lovforslagets enkelte bestemmelser Til § 1 Nr. 1.
I § 34, stk. 3 åbnes nu mulighed for, at visse virksomheder nævnt i lovens  

 kapitel 5 ikke længere skal godkendes, men alene registreres.
Henvisningen i  

 § 7, stk. 2 til kapitel 5 og listen af virksomhedstyper må derfor også  

 omfatte registrerede virksomheder, jf. nedenfor pkt. 5 samt de indledende  

 bemærkninger.
 Nr. 2.
Der er her alene tale om en redaktionel ændring.
Bestemmelsen svarer til  

 den gældende lovs § 32, stk. 2.
 Nr. 3.
 Den gældende § 32 vedrører alene egenkontrol i autoriserede virksomheder.  

 Det er imidlertid fundet hensigtsmæssigt at udvide bestemmelsen om  

 myndighedernes adgang til at stille krav til tilrettelæggelsen af  

 virksomhedernes egenkontrol, således at den omfatter alle virksomheder.  

 Bestemmelsen er derfor afløst af en generel hjemmel til indførelse af  

 egenkontrol, jf. lovforslagets § 35 a.
 Nr. 4.
 Hensigten med ændringen er at opnå ens regler for engros- og  

 detailforhandling af både levnedsmidler og tilsætningsstoffer.
 Den gældende § 34 omfatter kun virksomheder, der engros- og  

 detailforhandler levnedsmidler. Ændringen medfører, at også engros- og  

 detailforhandling af tilsætningsstoffer omfattes af § 34.
 Nogle af de engros- og detailforhandlingsvirksomheder, der håndterer  

 tilsætningsstoffer, vil herefter skulle meddeles godkendelse, forinden  

 virksomheden påbegyndes, mens en del kun vil skulle registreres, jf. den nye  

 registreringsordning i § 34, stk. 3.
Godkendelse skal indhentes for virksomhedstyper, hvor der kan opstå risiko  

 for sundhedsfare.
Det drejer sig primært om tilsætningsstofengroslagre, hvor  

 der aftappes og pakkes kuldioxid, nitrogen og oxygen med henblik på  

 videresalg til andre levnedsmiddelproducerende virksomheder og lignende.
 Virksomheder, som producerer (tilvirker) tilsætningsstoffer, skal fortsat  

 autoriseres i medfør af lovens § 31.
 Nr. 5.
Formålet med bestemmelsen er at fritage visse detail- og  

 engrosforhandlingsvirksomheder for forhåndsgodkendelse.
Forudgående  

 godkendelse findes ikke påkrævet for virksomheder, hvor kontrolbehovet ud fra  

 en sundhedsmæssig og hygiejnisk synsvinkel må siges at være beskedent, og  

 hvor de sundhedsmæssige og hygiejniske problemstillinger ved opbevaring og  

 forhandling er minimale.
Da der i henhold til bestemmelsene i lov om levnedsmidler m.m. og  

 EF-bestemmelserne, direktiv 89/397/EØF af 14. juni 1989 om offentlig kontrol  

 af levnedsmidler, fortsat skal foretages regelmæssigt tilsyn og kontrol,  

 herunder kontrol med mærkning, anprisninger m.v. på disse virksomheder, skal  

 virksomhederne være registreret hos levnedsmiddelkontrolenheden.
Denne  

 registrering vil pr. 1. januar 1994 foregå automatisk via told- og  

 skattemyndighederne.
Indtil denne automatiske registrering er etableret, vil  

 virksomhederne skulle anmelde sig til levnedsmiddelkontrollen, inden  

 forhandling m.v. påbegyndes.
Der er tale om visse kategorier af virksomheder, hvor der ikke foregår en  

 egentlig tilvirkning af levnedsmidler.
For engrosvirksomheder vedrører  

 bestemmelsen virksomheder, der kun foretager en egentlig opbevaring af  

 levnedsmidler og tilsætningsstoffer, f.eks. depoter for emballeret øl og  

 mineralvand, kolonialvarelagre og lignende.
Inden for  

 detailforhandlingsområdet omfatter bestemmelsen f.eks. købmænd,  

 tobaksforretninger, kiosker, døgnkiosker, discountvareforretninger og  

 lignende, hvor der ikke bliver foretaget en egentlig tilvirkning af  

 levnedsmidler.
 Virksomheder, der behandler let fordærvelige levnedsmidler, er ikke  

 omfattet af bestemmelsen, f.eks. slagterforretninger, bagerforretninger,  

 supermarkeder med slagterafdeling eller bagerafdeling samt restaurationer og  

 institutioner såsom plejehjem og hospitalskøkkener.
 Levnedsmiddelkontrollens første ordinære tilsyn på virksomheden foretages  

 inden for en kortere periode efter virksomhedsstart.
 Virksomhederne vil have mulighed for efter anmodning og mod gebyrbetaling  

 af indhente en godkendelse forud for virksomhedsstart.
 Levnedsmiddelstyrelsen udarbejder informationsmateriale om de krav, der i  

 medfør af levnedsmiddelloven stilles til indretningen af de forskellige  

 virksomhedstyper.
 Nr. 6.
Bestemmelsen åbner mulighed for at fastsætte regler, der kan forbedre  

 myndighedernes adgang til at fastsætte vilkår for virksomhedernes  

 egenkontrol.
Der er tale om en opfølgning af Finansministeriets betænkning  

 nr. 1217 af marts 1991 om modernisering af levnedsmiddelkontrollen i Danmark.  

 Lignende bestemmelse er indført i lov nr. 342 af 14. maj 1992 om mælk,  

 mælkeprodukter, margarine m.v., lov nr. 343 af 14. maj 1992 om kød og lov nr.  

 290 af 29. april 1992 om æg og ægprodukter.
Ved godkendt egenkontrol forstås  

 den del af virksomhedens egenkontrol, som virksomheden har iværksat, og som  

 er vurderet og godkendt til anvendelse i eller som baggrund for den  

 offentlige levnedsmiddelkontrol.
Egenkontrollen kan indføres dels som individuel godkendt egenkontrol, dels  

 som egenkontrolregler fastsat ved bekendtgørelse.
Indholdet af egenkontrollen  

 vil blive fastlagt efter forhandling med de relevante organisationer og  

 myndigheder.
 Både private og kommunale laboratorier kan udføre de undersøgelser og  

 analyser, som virksomhederne som led i egenkontrollen skal have gennemført.  

 Prisen for de kommunale ydelser fastsættes efter almindelige  

 forretningsmæssige principper.
 Det forudsættes endvidere, at analyseresultater fra et kommunalt  

 laboratorium kan blive lagt til grund for en eventuel myndighedsbehandling.
 Ud fra habilitetsmæssige betragtninger kan en levnedsmiddelkontrolenhed  

 ikke udføre undersøgelser og analyser som led i en egenkontrol for  

 virksomheder, med hvilke kontrolenheden selv fører tilsyn, medmindre det  

 pågældende kommunale laboratorium er akkrediteret.
 Bestemmelsen giver alene hjemmel til, at kommunale laboratorier kan  

 varetage de analyser og undersøgelser, der følger af egenkontrollen, og ikke  

 andre laboratorieopgaver, som private måtte ønske udført.
 Nr. 7.
Hensigten med indførelsen af § 36, stk. 2 er at åbne mulighed for at  

 undtage visse virksomheder, der importerer levnedsmidler, fra denne særlige  

 registrering, der gælder for import af levnedsmidler og tilsætningsstoffer,  

 hvor dette ikke findes nødvendigt.
Bestemmelsen giver grundlag for at  

 fastsætte nærmere regler om importregistreringsordningen.
 Nr. 8.
 Bestemmelsen er rettet som konsekvens af tilføjelsen af § 34, stk. 3.
Ændringen betyder, at alle virksomheder omfattet af § 31 og § 34 til  

 enhver tid skal opfylde de krav, som hensynet til god hygiejnisk praksis  

 tilsiger.
Det vil sige både autoriserede virksomheder og godkendte engros- og  

 detailforhandlingsvirksomheder samt nu, efter denne ændring, også  

 registrerede virksomheder.
 Nr. 10 og 15.
 Ophævelsen af § 37, stk. 2, nr. 1 og indførelsen af den nye bestemmelse i  

 § 37, stk. 3 betyder, at det ikke længere er obligatorisk at indhente fornyet  

 godkendelse, når en virksomhed skifter ejer.
 Levnedsmiddelkontrolenhederne vil fra den 1. januar 1994 automatisk fra  

 told- og skattemyndighederne blive orienteret om salg af en virksomhed.  

 Indtil denne automatiske ordning er etableret, vil virksomhederne skulle  

 anmelde sig til levnedsmiddelkontrollen, inden forhandling m.v. påbegyndes.
 Det findes sundhedsmæssigt og hygiejnisk forsvarligt at ophæve kravet om  

 obligatorisk ejerskiftegodkendelse under henvisning til vilkårene i lovens §  

 37, stk. 2.
 Der kan supplerende henvises til, at en autorisation eller godkendelse til  

 enhver tid kan tilbagekaldes, hvis virksomheden ikke opfylder allerede  

 stillede vilkår, eller hvis det af hygiejniske årsager skønnes nødvendigt,  

 jf. lovens § 37, stk. 4. For virksomheder registreret efter lovforslagets §  

 34, stk. 3 vil tilsynsmyndigheden kunne forbyde salg af levnedsmidler m.v.,  

 hvis det af hygiejniske årsager skønnes nødvendigt, jf. lovforslagets § 37,  

 stk. 6. Levnedsmiddelkontrollens første ordinære tilsyn på virksomheden  

 foretages inden for en kortere periode efter ejerskifte.
 For at tilgodese virksomhedernes ønske om, i forbindelse med salg, at  

 sikre sig alle relevante myndigheders godkendelse af en idriftværende  

 virksomhed etableres der mulighed for, at virksomhederne kan opnå en  

 godkendelse fra levnedsmiddelkontrolenhederne i forbindelse med ejerskifte.  

 En sådan frivillig ejerskiftegodkendelse vil være pålagt et gebyr.
 Nr. 9, 11, 12, 13.
 Her er der alene foretaget redaktionelle ændringer som konsekvens af de  

 øvrige ændringer i § 37, stk. 2.
 Nr. 14.
Hensigten bag den nye bestemmelse i § 37, stk. 2, nr. 4 er at muliggøre,  

 at vilkårene for egenkontrol indføjes i eksisterende virksomheders  

 autorisation eller godkendelse.
Væsentlige ændringer i eksisterende  

 virksomheders godkendte egenkontrol forudsætter i lighed med øvrige  

 væsentlige produktionsændringer, jf. lovens § 37, stk. 2, nr. 1-3 indhentelse  

 af ny autorisation eller godkendelse.
 Nr. 16.
Bestemmelsen åbner mulighed for, at levnedsmiddelkontrolenhederne kan  

 forbyde salg fra en registreret virksomhed, hvis det skønnes hygiejnisk  

 nødvendigt.
Bestemmelsen svarer til de regler, der allerede nu gælder for  

 autoriserede og godkendte virksomheder.
Salg er defineret i lovens § 5 og  

 omfatter således også udbud til salg, opbevaring i salgsøjemed, tilbud og  

 enhver overgivelse til andre.
Forbud mod salg er ligesom tilbagekaldelse af autorisation eller  

 godkendelse et alvorligt indgreb i erhvervsudøvelsen, idet forbud mod salg  

 gør fremtidig virksomhed ulovlig.
Det forudsættes derfor, at salgsforbud kun  

 udstedes, hvor fortsat forhandling er uforsvarlig ud fra et hygiejnisk  

 synspunkt.
Nr. 17 Med kommissionens direktiv nr. 92/1/EØF af 13. januar 1992 om  

 temperaturkontrol i forbindelse med transport, opbevaring og oplagring af  

 dybfrosne levnedsmidler er der indført regler om, at visse transportmidler  

 for dybfrosne levnedsmidler skal være forsynet med temperaturmåleudstyr  

 godkendt af den kompetente myndighed.
 Med den foreslåede lovændring åbnes der mulighed for, at der kan opkræves  

 et gebyr for en sådan godkendelse, jf. forslagets § 1, nr. 18.
 Nr. 18.
 Henvisningen udgår, da den nævnte myndighed ikke længere eksisterer.
 Nr. 19.
 Hensigten med ændringen af bestemmelsen er at udvide hjemlen i § 48 a,  

 stk. 1, 2. pkt., til også at kunne finde anvendelse på opkrævning af gebyrer  

 i forbindelse med godkendelse af tilsætningsstoffer, herunder aromaer,  

 bakterie- og skimmelkulturer samt enzymer.
 Nr. 20.
 Det foreslås, at den nuværende bestemmelse om gebyrbetaling for udgifter i  

 forbindelse med levnedsmiddelkontrol udvides til også at omfatte gebyr for  

 kontrol med bestemmelser udstedt i medfør af lovens §§ 22 og 38, stk. 2.
 Dette gebyr skal helt eller delvist dække omkostningerne ved kontrollen  

 med brugs- og forbrugsgenstande, der sælges til anvendelse i private  

 husholdninger m.v.
 Efter bestemmelsen i den gældende lovs § 48, stk. 2, 2. pkt. kan en  

 virksomhed pålægges et ekstra gebyr til dækning af ekstraordinære tilsyn og  

 analyser som følge af, at der gentagne gange er konstateret uregelmæssigheder  

 i den pågældende virksomhed.
 Forslaget indebærer, at der åbnes mulighed for, at der pålægges en  

 virksomhed ekstragebyr, såfremt det har vist sig nødvendigt at kontrollere  

 virksomheden i videre omfang end forudsat i kontrolaktivitetsplanen, og  

 dermed i videre omfang end det fastsatte gebyr giver omkostningsdækning for.
 Gebyret skal derfor dække de ekstraordinære omkostninger, som  

 kommunalbestyrelsen har ved den ekstra kontrol med den pågældende virksomhed.
Kontrollen med et begrænset antal virksomheder kan være særligt økonomisk  

 belastende for levnedsmiddelkontrollen, f.eks. fordi kontrollen forudsætter  

 laboratorieanalyser, der er særligt dyre.
Eksempelvis kan nævnes, at  

 kontrollen med mykotoksiner for nogle virksomheders vedkommende ikke vil  

 kunne dækkes af det almindelige gebyr.
Lovforslaget åbner derfor mulighed  

 for, at ministeren kan fastsætte regler om, at der for denne særligt  

 belastende kontrol kan pålægges virksomheden et gebyr, der dækker kontrollens  

 faktiske omkostninger.
 Nr. 21.
 Bestemmelsen tager sigte på at tilvejebringe grundlaget for en  

 gebyrordning, der i højere grad end den nuværende afspejler virksomhedens  

 adfærd og levnedsmiddelkontrolenhedernes omkostninger.
 Det er med ændringen forudsat, at kontrolenhederne anvender en detaljeret  

 økonomistyring, jf. § 58 a, således at man har mulighed for at vurdere de  

 reelle omkostninger, der følger af kontrollen med en virksomhed.
 Er der tale om særligt belastende kontrol eller overstiger en virksomheds  

 kontrolbehov det kontrolomfang, der er forudsat i kontrolaktivitetsplanen,  

 fordi der er konstateret uregelmæssigheder, opkræves der et ekstragebyr til  

 dækning af de samlede kontrolomkostninger, jf. bemærkningerne til pkt. 20.
Gebyrer til den enkelte virksomhed skal opdeles i - de direkte virksomhedsrelaterede udgifter: udgifter til tilsyn,  

 prøveudtagning, laboratoriearbejde m.v.
 - fællesudgifter i kontrolenheden: udgifter til ledelse og administration,  

 husleje, el, varme, rengøring, EDB, efteruddannelse, borger- og  

 virksomhedsbetjening, kontrolkampagner, screeningsprojekter etc.
Efter lovforslaget er det kommunalbestyrelsen, der er den kompetente  

 myndighed til at fastsætte størrelsen af gebyret.
Dette er i overensstemmelse  

 med lovens § 44, stk. 2, hvorefter kommunalbestyrelsen er tilsynsmyndighed.  

 Efter § 44, stk. 2, kan kommunalbestyrelsen dog bemyndige vedkommende  

 levnedsmiddelkontrolenhed til helt eller delvis at varetage de opgaver, der  

 påhviler kommunalbestyrelsen, og det er i loven forudsat, at kontrolenhederne  

 i betydeligt omfang tillægges adgang til at træffe afgørelser i forbindelser  

 med tilsynet.
 Det må derfor forventes, at kommunalbestyrelserne - ikke mindst af  

 praktiske grunde - i vidt omfang vil overlade det til kontrolenhederne at  

 fastsætte størrelsen af gebyret i henhold til den foreslåede bestemmelse i §  

 48 a, stk. 2.
 Nr. 23.
Forslaget giver mulighed for at pålægge levnedsmiddelkontrolenhederne at  

 indføre selvstændige økonomistyringssystemer samt mulighed for at fastsætte  

 fælles principper, som et sådant økonomistyringssystem skal baseres på.
Som  

 nævnt i de almindelige bemærkninger er et økonomisstyringssystem nødvendigt  

 for enhedernes gebyrfastsættelse og er endvidere en forudsætning for, at der  

 kan gennemføres sammenlignelige omkostningsberegninger mellem  

 kontrolenhederne.
 Det er ikke hensigten at gøre brug af bestemmelsen, såfremt de kommunale  

 parter selv tilvejebringer et tilfredsstillende økonomistyringssystem.
 Af hensyn til gennemsigtigheden i gebyrfastsættelsen er det vigtigt, at  

 økonomistyringssystemet muliggør en adskillelse af de direkte  

 virksomhedsrelaterede omkostninger til tilsyn og kontrol og  

 fællesomkostninger i kontrolenheden.
 Nr. 22, 24, 25.
 Veterinærdirektoratet har i en årrække administreret levnedsmiddellovens  

 regler om autorisation af levnedsmiddelproducerende virksomheder samt  

 varetaget det overordnede tilsyn og klagesagsbehandlingen i forhold til  

 kommunalbestyrelsens administration af levnedsmiddellovens bestemmelser om  

 detail- og engrosforhandling.
Sundhedsministeren har nu efter aftale med landbrugsministeren besluttet,  

 at Levnedsmiddelstyrelsen fremover skal varetage den samlede administration  

 af opgaverne i henhold til levnedsmiddelloven.
Som konsekvens heraf udgår  

 henvisningerne til Veterinærdirektoratet i ovennævnte bestemmelser.
 Nr. 26, 27 og 29.
Bestemmelserne er tilrettet i overensstemmelse med tilføjelsen af § 34,  

 stk. 3 og bestemmelsen i § 35 a. Ændringerne betyder, at også registrerede  

 virksomheder kan straffes for overtrædelse af loven og de i medfør af loven  

 fastsatte regler ligesom virksomheder kan straffes for at tilsidesætte eller  

 omgå vilkår fastsat i konkrete beslutninger egenkontrol.
Der er allerede i  

 dag i § 63 hjemlet mulighed for at straffe virksomheder, der overtræder  

 regler om egenkontrol udstedt med hjemmel i § 35 a.
 Nr. 28.
 Der er her alene tale om en redaktionel ændring.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 7, stk. 2, indsættes efter »godkendelse«: »,  

 registrering«.
 § 7. Uanset at der under landbrugsministerens og  

 fiskeriministerens forretningsområder gælder særlige love og i medfør heraf  

 fastsatte regler om levnedsmidler, kommer de i denne lovs kapitel 2 og 4  

 indeholdte bestemmelser om salg af levnedsmidler og om disses tilvirkning,  

 sammensætning og betegnelse til anvendelse, medmindre der stilles mindst lige  

 så strenge krav i de særlige love eller i regler fastsat i medfør heraf.
 Stk. 2. Bestemmelserne i kapitel 5 om autorisation, godkendelse  

 eller anmeldelse vedrørende tilvirkning og salg af levnedsmidler finder ikke  

 anvendelse på virksomheder, der autoriseres eller godkendes efter de i stk. 1  

 nævnte særlige love.
 Stk. 3. De med hjemmel i kapitel 2, 4 og 5 i denne lov fastsatte  

 regler finder anvendelse, medmindre andet er fastsat i regler udstedt i  

 medfør af de i stk. 1 nævnte særlige love, jfr. dog stk. 5 og 6.
Stk. 4. Efter denne lovs ikrafttræden kan der ikke i regler i  

 medfør af de i stk. 1 nævnte særlige love fastsættes bestemmelser om brug af  

 tilsætningsstoffer, der afviger fra de regler, der fastsættes af  

 sundhedsministeren.
Bestemmelser herom i regler, der gælder ved lovens  

 ikrafttræden, forbliver gældende, indtil de ophæves ved regler med hjemmel i  

 denne lov.
Stk. 5. De med hjemmel i denne lov fastsatte regler om 1) betegnelser for og oplysninger om levnedsmidler, 2) emballering og mærkning af færdigpakkede levnedsmidler, 3) levnedsmidlers sammensætning og næringsindhold, 4) i hvilket omfang rester af bekæmpelsesmidler, lægemidler og andre  

 forureninger må forekomme i levnedsmidler, 5) salg af levnedsmidler, der må formodes at have været udsat for  

 radioaktivitet eller forurening, og om 6) lægeundersøgelse og anden helbredskontrol af personer, som er  

 beskæftiget med behandling af levnedsmidler, samt personalehygiejne i øvrigt  

 i levnedsmiddelvirksomheder finder anvendelse, medmindre der stilles mindst  

 lige så strenge krav i regler fastsat i medfør af de i stk. 1 nævnte særlige  

 love.
 Stk. 6. Hvis der i de særlige love, der er nævnt i stk. 1, eller i  

 medfør af disse love er fastsat regler om levnedsmidler, der fremstilles på  

 virksomheder, der efter de nævnte særlige love har autorisation eller  

 tilladelse til eksport, og disse levnedsmidler ikke afsættes til forbrug her  

 i landet eller til bearbejdning uden for de nævnte autoriserede virksomheder,  

 finder reglerne i den særlige lovgivning anvendelse, uanset at de fraviger de  

 regler, der er nævnt i stk. 4 og stk. 5, nr. 1-6, ovenfor, eller  

 bestemmelserne i lovens §§ 14 og 25.
 2. I § 31 indsættes som stk. 5:
 » Stk.5. Sundhedsministeren kan fastsætte regler eller træffe  

 bestemmelse om udøvelse af tilsynet med virksomheder omfattet af stk.  

 1-4.«.
 § 31. Tilvirkning af levnedsmidler og tilsætningsstoffer med  

 henblik på salg må ikke påbegyndes, før autorisation hertil er meddelt af  

 sundhedsministeren.
 Stk. 2. Der kræves ikke autorisation til dyrkning af afgrøder i  

 landbrug, gartneri o.l. eller til opdræt af husdyr, fjerkræ o.l.
 Stk. 3. Der kræves ikke autorisation til tilvirkning af  

 levnedsmidler i detailforretninger såsom bagerforretninger, fiskehandeler,  

 slagterforretninger, restaurationer m.v. med henblik på salg direkte til  

 forbruger fra det forretningssted, hvor tilvirkningen sker.
Stk. 4. Ministeren kan fastsætte regler eller træffe bestemmelse  

 om, at virksomheder, der omfattes af stk. 1, kan fritages fra kravet om  

 autorisation.
Sådanne virksomheder skal da, medmindre ministeren bestemmer  

 andet, søge godkendelse efter reglerne i § 34.
 3. § 32 ophæves.
 § 32. I vilkår for autorisation af en virksomhed kan det  

 bestemmes, at virksomheden på egen bekostning skal lade udføre  

 bakteriologisk, kemisk eller anden driftskontrol med de varer, der tilvirkes,  

 eller med hygiejnen i virksomheden.
 Stk. 2. Sundhedsministeren kan fastsætte regler om udøvelse af  

 tilsynet med de af § 31 omfattede virksomheder.
 4. I § 34, stk. 1, indsættes efter  

 »levnedsmidler« 2 gange: »og tilsætningsstoffer«.
 5. I § 34 indsættes som stk. 3:
» Stk. 3. Sundhedsministeren kan fastsætte regler eller træffe  

 bestemmelse om, at virksomheder omfattet af stk.1 ikke skal godkendes men kun  

 registreres.
Sundhedsministeren kan herunder fastsætte regler om, at  

 virksomheden skal anmelde sig til tilsynsmyndigheden samt en tidsfrist  

 herfor.
Ved virksomhedsstart kan der på begæring meddeles godkendelse.«.
 § 34. Virksomhed en detail omfattende salg eller behandling af  

 levnedsmidler samt virksomhed en gros omfattende salg, opbevaring aftapning,  

 emballering, ompakning eller transport af levnedsmidler må ikke påbegyndes,  

 før godkendelse hertil er meddelt af kommunalbestyrelsen.
 Stk. 2. Samme regel gælder for salg af levnedsmidler i  

 virksomhedskantiner og pensionater med mere end 12 faste spisegæster.
 6. Efter § 35 indsættes:
» § 35 a.
Sundhedsministeren kan fastsætte regler eller træffe  

 bestemmelse om, at de af loven omfattede virksomheder for egen regning skal  

 gennemføre en egenkontrol, herunder lade foretage nærmere fastsatte analyser  

 og undersøgelser på et godkendt privat eller offentligt laboratorium.«.
 7. I § 36 indsættes som stykke 2:
 » Stk. 2. Sundhedsministeren kan fastsætte regler om omfanget  

 af registreringen efter stk. 1.«.
§ 36. Den, der med salg for øje agter at indføre levnedsmidler  

 eller tilsætningsstoffer her til landet, skal anmelde virksomheden til  

 registrering hos sundhedsministeren.
Ved anmeldelsen skal det oplyses, hvilke  

 varer der indføres.
 8. § 37, stk. 1, affattes således:
 » § 37. De af §§ 31 og 34 omfattede virksomheder skal til  

 enhver tid opfylde de krav, som hensynet til god hygiejnisk praksis  

 tilsiger.«.
 9. I § 37, stk. 2, udgår: »ved«.
 10. § 37, stk. 2, nr. 1, ophæves.
 Nr. 2, 3 og 4 bliver herefter nr. 1, 2 og 3.
 11. § 37, stk. 2, nr. 2, der bliver nr. 1, affattes  

 således:
 »1) ved væsentlige bygningsmæssige ændringer,».
 12. § 37, stk. 2, nr. 3, der bliver nr. 2, affattes  

 således:
 »2) ved væsentlige ændringer i virksomhedens indretning,».
 13. § 37, stk. 2, nr. 4, der bliver nr. 3, affattes  

 således:
 »3) ved væsentlige ændringer i virksomhedens produktion eller  

 vareudvalg og«.
 14. I § 37, stk. 2, indsættes som nr. 4:
 »4) i forbindelse med indførelse af egenkontrol i henhold til loven  

 eller ved væsentlige ændringer i egenkontrollen.«.
 15. I § 37 indsættes som stk. 3:
» Stk. 3. Sundhedsministeren kan fastsætte regler om, at  

 virksomheden skal anmelde ejerskifte til tilsynsmyndigheden samt en tidsfrist  

 herfor.
Ved ejerskifte kan der på begæring meddeles fornyet autorisation  

 eller godkendelse.«.
 Stk. 3 og 4 bliver herefter stk. 4 og 5.
 16. I § 37 indsættes som stk. 6:
 » Stk. 6. Salg fra registrerede virksomheder kan forbydes,  

 hvis det ud fra hygiejniske årsager skønnes nødvendigt.«.
 § 37. De af §§ 31 og 34 omfattede virksomheder skal uanset den  

 meddelte autorisation eller godkendelse til enhver tid opfylde de krav, som  

 hensyn til god hygiejnisk praksis tilsiger.
 Stk. 2. I følgende tilfælde skal autorisation eller godkendelse  

 indhentes på ny ved:
1) ejerskifte, 2) væsentlige bygningsmæssige ændringer, 3) væsentlige ændringer i virksomhedens indretning og ved 4) væsentlige ændringer i virksomhedens produktion eller vareudvalg.
 Stk. 3. En autorisation eller godkendelse kan tages op til fornyet  

 behandling, når der er forløbet 5 år siden sidste autorisation eller  

 godkendelse.
 Stk. 4. Autorisation eller godkendelse kan tilbagekaldes, hvis  

 virksomheden ikke opfylder stillede vilkår, eller hvis det ud fra hygiejniske  

 årsager skønnes nødvendigt.
 17. § 38, stk. 2, affattes således:
 »Stk. 2. Ministeren kan fastsætte regler om, herunder kræve  

 forhåndsgodkendelse af emballage, maskiner, redskaber, bestik, husgeråd,  

 transportmidler og kontroludstyr m.v., der anvendes ved salg eller behandling  

 af levnedsmidler og tilsætningsstoffer.«.
 § 38. Sundhedsministeren kan fastsætte regler om indretning af,  

 inventar i og om driften af virksomheder, der er omfattet af reglerne i §§ 31  

 og 34.
 Stk. 2. Ministeren kan fastsætte regler om, herunder kræve  

 forhåndsgodkendelse af emballage, maskiner, redskaber, bestik, husgeråd og  

 transportmidler, der anvendes ved salg eller behandling af levnedsmidler og  

 tilsætningsstoffer.
 18. I § 43, stk.3, udgår: »statskontrollen med  

 mejeriprodukter og æg m.m.,».
 § 43. Overtilsynet med, at loven og de med hjemmel i loven  

 fastsatte regler overholdes, påhviler sundhedsministeren.
Stk. 2. Sundhedsministeren kan henlægge sine opgaver efter loven  

 til en eller flere andre centrale myndigheder.
Ministeren kan fastsætte  

 regler om adgangen til klage over disse myndigheders afgørelser, herunder at  

 disse myndigheder har den endelige administrative afgørelse i sådanne sager.
 Stk. 3. Ved varetagelsen af de opgaver, der påhviler  

 sundhedsministeren, bistås ministeren af sundhedsstyrelsen, toldvæsenet,  

 veterinærdirektoratet, statskontrollen med mejeriprodukter og æg m.m.,  

 fiskeriministeriets industritilsyn, fiskerikontrollen, kemikaliekontrollen,  

 Levnedsmiddelstyrelsen og embedslægerne.
 19. I § 48 a, stk. 1, 2. pkt., indsættes efter  

 »anmeldelses«: »- og godkendelses«.
 20. § 48 a, stk. 2, affattes således:
» Stk. 2. Ministeren kan fastsætte regler om, at virksomheder  

 omfattet af §§ 31, 34 og 37 og af bestemmelser udstedt i medfør af § 22 og §  

 38, stk. 2, skal betale et årligt gebyr til hel eller delvis dækning af  

 myndighedernes omkostninger i forbindelse med tilsyn og kontrol efter denne  

 lov.
Ministeren kan herunder fastsætte regler om, at en virksomhed skal  

 betale et gebyr til dækning af omkostningerne ved særligt belastende kontrol  

 og ved ekstraordinære tilsyn og analyser.«.
 21. I § 48 a indsættes som stk. 6:
» Stk. 6. Kommunalbestyrelsen fastsætter størrelsen af gebyret  

 i henhold til stk. 2. Gebyrfastsættelsen skal ske på grundlag af de  

 omkostninger, der er forbundet med kontrollen af en virksomhed, og således,  

 at gebyret udgør en af sundhedsministeren fastsat procentandel af disse  

 omkostninger.
Sundhedsministeren kan fastsætte nærmere regler om  

 gebyrfastsættelsen, herunder om et maksimumsgebyr for den enkelte  

 virksomhedskategori.«.
§ 48 a.
Sundhedsministeren kan fastsætte regler om, at  

 virksomhederne skal betale et gebyr til hel eller delvis dækning af  

 myndighedernes omkostninger ved autorisation og godkendelse af de  

 virksomheder , der er omfattet af §§ 31, 34 og 37. Ministeren kan fastsætte  

 regler om opkrævning af gebyr for udstedelse af eksportcertifikater samt for  

 sagsbehandling i forbindelse med administration af visse anmeldelsesordninger  

 udfærdiget med hjemmel i lovens §§ 14 og 16.
Stk. 2. Ministeren kan fastsætte regler om, at virksomhederne skal  

 betale et årligt gebyr til hel eller delvis dækning af myndighedernes  

 omkostninger i forbindelse med tilsyn og kontrol efter denne lov.
Ministeren  

 kan herunder fastsætte regler om, at en virksomhed skal betale et gebyr til  

 dækning af ekstraordinære tilsyn og analyser som følge af, at der gentagne  

 gange er konstateret uregelmæssigheder i den pågældende virksomhed.
 Stk. 3. Ministeren kan bemyndige kommunalbestyrelsen til at  

 fritage visse detailforhandlingsvirksomheder, der som led i et uegennyttigt  

 socialt arbejde tilvirker eller forhandler levnedsmidler uden erhvervsmæssig  

 fortjeneste for øje og uden konkurrencemæssigt forhold til andre  

 virksomheder, for gebyr i henhold til stk. 1 og 2.
 Stk. 4. Ministeren kan fastsætte regler om opkrævning af særskilt  

 gebyr ved ikke-rettidig betaling af gebyr efter stk. 1 og 2.
 Stk. 5. Ministeren kan fastsætte regler om opkrævning af gebyrer  

 efter stk. 1-3 og kan herunder fastsætte regler for kommunale myndigheders  

 indbetaling af en nærmere fastsat andel af de opkrævede gebyrer til staten.
 22. § 52, stk. 4, affattes således:
 »Stk. 4. Levnedsmiddelstyrelsen bistår sundhedsministeren med hensyn  

 til opstilling af regler for laboratorieplanlægningen efter stk. 1-3.«.
§ 52. Efter retningslinier, der fastsættes af sundhedsministeren  

 efter forhandling med Kommunernes Landsforening og Amtsrådsforeningen i  

 Danmark, udarbejder amtsrådet på grundlag af forslag fra  

 kommunalbestyrelserne inden for amtskommunernes område og efter forhandling  

 med disse kommunalbestyrelser en plan for områdets dækning med  

 levnedsmiddelkontrolenheder.
I planen fastsættes enhedernes antal og de  

 enkelte enheders stedlige placering, funktion m.v. samt det område inden for  

 amtskommunen, der skal betjenes af den pågældende enhed.
I planen kan optages  

 bestemmelser om en fordeling og koordinering af opgaverne mellem de enkelte  

 enheder inden for amtskommunens område, navnlig med henblik på at sikre en  

 effektiv udnyttelse af de samlede laboratoriefaciliteter og en ligelig og  

 forsvarlig laboratoriemæssig dækning inden for hele området.
Det fastsættes  

 endvidere, hvilke levnedsmiddelkontrolenheder der skal drives af  

 kommunalbestyrelserne.
Der træffes i planen bestemmelse om oprettelse af nye  

 laboratorier og udvidelse af eksisterende laboratorier.
Stk. 2. Amtsrådet forelægger planen til godkendelse hos ministeren  

 inden et tidspunkt, der fastsættes i de i stk. 1 nævnte retningslinier.
Når  

 planen er godkendt af ministeren, er den bindende for kommunalbestyrelserne  

 og amtsrådene.
Indtil planen er godkendt, kan laboratorier kun oprettes og  

 udvides med godkendelse fra ministeren.
Stk. 3. Amtsrådet kan efter forhandling med kommunalbestyrelserne  

 inden for amtskommunens område over for ministeren fremsætte forslag om  

 revision af de godkendte planer.
Ligeledes kan ministeren over for amtsrådet  

 fremsætte anmodning om, at der udarbejdes udkast til revision af planen, og  

 at forslag herom forelægges ministeren inden en nærmere fastsat frist.
 Stk. 4. Levnedsmiddelstyrelsen og veterinærdirektoratet bistår  

 sundhedsministeren med hensyn til opstilling af regler for  

 laboratorieplanlægningen efter stk. 1-3, henholdsvis for så vidt angår  

 kemisk-analytiske og hygiejnisk-bakteriologiske undersøgelsesprogrammer.
 23. Efter § 52 indsættes :
» § 52 a.
Sundhedsministeren kan fastsætte regler eller træffe  

 bestemmelse om etablering af økonomistyring baseret på fælles principper for  

 levnedsmiddelkontrolenhederne.«.
 24. I § 53 udgår: »og veterinærdirektoratet«.
§ 53. Levnedsmiddelstyrelsen og veterinærdirektoratet fører det  

 faglige tilsyn med levnedsmiddelkontrolenhederne.
Om forefundne mangler  

 afgives redegørelse til amtsrådet.
Afhjælpes de påtalte mangler ikke inden  

 for frister fastsat af amtsrådet, kan amtsrådet med godkendelse fra  

 sundhedsministeren overtage og herefter drive den pågældende enhed.  

 Ministeren fastsætter de nærmere vilkår for overtagelsen, dersom der ikke kan  

 opnås enighed herom mellem vedkommende amtsråd og kommunalbestyrelse.
 25. I § 55, stk. 3, udgår: »og  

 veterinærdirektoratet«.
 § 55. Sundhedsministeren kan træffe bestemmelse om arten og  

 omfanget af den kontrol med levnedsmidler m.v., der skal udføres af  

 levnedsmiddelkontrolenhederne, og kan fordele opgaverne mellem de kommunale  

 laboratorieenheder, landsdelslaboratorier og Levnedsmiddelstyrelsen under  

 hensyn til laboratoriernes personalemæssige og apparaturmæssige kapacitet.
 Stk. 2. De kommunale laboratorieenheder og landsdelslaboratorierne  

 skal anvende de analysemetoder, der foreskrives af Levnedsmiddelstyrelsen.
 Stk. 3. Levnedsmiddelkontrolenhederne og landsdelslaboratorierne  

 skal efter anmodning fra Levnedsmiddelstyrelsen og veterinærdirektoratet give  

 alle oplysninger om deres virksomhed.
 26. I § 63, stk. 1, nr. 3, indsættes efter  

 »autorisation«: »eller tilsidesætter vilkår fastsat i  

 beslutninger om egenkontrol truffet i medfør af § 35 a«.
 27. I § 63, stk. 1, nr. 4, indsættes efter  

 »godkendelse«: »eller registrering eller tilsidesætter vilkår  

 fastsat i beslutninger om egenkontrol truffet i medfør af § 35 a«.
 28. I § 63, stk. 1, nr. 4, udgår: »sådan«.
 29. I § 63, stk. 1, nr. 5, ændres »eller §  

 35« til: », § 35, § 35 a eller § 37, stk.  

 6,».
§ 63. Medmindre højere straf er forskyldt efter den øvrige  

 lovgivning, straffes med bøde den, der 1) sælger, behandler eller indfører levnedsmidler eller tilsætningsstoffer  

 i strid med § 9, § 12, § 14, stk. 1, § 15, § 23, § 24, § 25, stk. 1, § 26,  

 § 27, stk. 2, § 28, § 29, stk. 1, eller § 37, stk. 1, 2) beskæftiger personer i strid med § 19, stk. 1, 3) tilvirker levnedsmidler eller tilsætningsstoffer uden autorisation  

 efter § 31 eller tilsidesætter vilkår fastsat i forbindelse med sådan  

 autorisation, 4) sælger, behandler eller indfører levnedsmidler eller tilsætningsstoffer  

 uden godkendelse eller anmeldelse efter § 34, § 36 eller § 37, stk.  

 2, eller tilsidesætter vilkår i forbindelse med sådan godkendelse, 5) undlader at efterkomme påbud eller forbud efter § 13, § 14, stk. 5,  

 § 30, § 33 eller § 35 eller 6) undlader at afgive oplysninger efter § 46, stk. 1, at afgive  

 prøver efter § 46, stk. 2, eller at yde tilsynsmyndighederne bistand  

 efter § 46, stk. 3.
Stk. 2. Straffen kan stige til hæfte eller fængsel i indtil 1 år, hvis  

 overtrædelsen er begået forsætligt eller ved grov uagtsomhed, og hvis der ved  

 overtrædelsen er 1) voldt skade på sundheden eller fremkaldt fare derfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
Stk. 3. I regler, der udstedes med hjemmel i denne lov, kan der  

 fastsættes straf af bøde.
Det kan endvidere fastsættes, at straffen kan stige  

 til hæfte eller fængsel i indtil 1 år under tilsvarende betingelser som  

 anført i stk. 2.
 Stk. 4. For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
§ 2 Loven træder i kraft den 1. juli 1993.
 Stk. 2. Administrative forskrifter fastsat i medfør af lovens §  

 46, stk. 1, og § 48 a forbliver i kraft, indtil de ophæves eller afløses af  

 regler udstedt i medfør af denne lov.
Ændringsforslag til 2. behandling stillet den 22. april 1993 Af Karen Højte Jensen (KF) og Jørgen Winther (V):
 Til § 1 3) Efter nr. 25 indsættes som nyt nummer:
 »02. Efter § 56 indsættes som ny paragraf:
»§ 56 a.
Kommunalbestyrelsen kan under hensyntagen til  

 reglerne i kapitel 9 i denne lov udbyde laboratorieopgaver i  

 licitation.«» Bemærkninger Til nr. 3 Med den foreslåede ændring skabes der udtrykkelig hjemmel for,  

 at kommunalbestyrelserne - under hensyntagen til reglerne i kapitel 9 - kan  

 udbyde laboratorieopgaver i licitation.
Det må forventes, at  

 kommunalbestyrelserne vil overlade det til kontrolenhederne at træffe  

 bestemmelser om udbud af opgaver i licitation, jf. lovens § 44, stk. 2.
