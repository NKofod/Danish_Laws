Cirkulære  

 om ferieaftalen (Til samtlige ministerier) Generelle bemærkninger Finansministeriet og centralorganisationerne har indgået  

 vedlagte aftale af 9. november 2005 om ferie, som har virkning fra 1. april  

 2005 og erstatter aftale af 2. juli 2002.
1. Ændringer i forhold til aftalen fra 2002 A.  

  

 Reglerne om  

  

 afvikling  

 af særlige feriedage  

  

 er ændret med virkning fra ferieåret 2007/2008.
Fra dette tidspunkt kan ikke blot den ansatte, men også  

 ansættelsesmyndigheden bestemme, at dagene skal afholdes og derfor ikke kan  

 godtgøres kontant.
Hvis dagene ikke er afviklet, og afviklingstidspunktet  

 ikke  

 fastlagt senest 1. januar, har ansættelsesmyndigheden mulighed for at varsle  

 dagene afholdt inden ferieårets udløb.
Varslingen sker efter reglerne for  

 restferie, dvs. med et varsel på 1 måned.
Er dagene ikke afholdt ved ferieårets udløb, skal  

 ansættelsesmyndigheden fortsat på eget initiativ godtgøre dagene kontant,  

 medmindre der er indgået aftale om overførsel.
Udbetalingen skal ske senest  

 med  

 lønudbetalingen ultimo maj.
 B.  

  

 Reglerne om  

  

 overførsel  

 af ferie  

  

 omfatter nu også  

  

 timelønnede ansatte.
C.  

  

 Reglerne om optjening af  

 ferie under fravær uden løn er ændret, således at der optjenes ret til ferie  

 med løn i fraværsperioder, hvor der ikke udbetales løn, men hvor der fortsat  

 optjenes pensionsret.
Det betyder bl.a., at der efter de ændringer, der er  

 gennemført i barselsaftalen i 2005, optjenes ret til ferie med løn under hele  

 forældreorloven.
2. Personkreds Aftalen gælder for såvel tjenestemænd og  

 tjenestemandslignende ansatte som overenskomstansatte inden for  

 centralorganisationernes forhandlingsområde.
Visse lægegrupper er dog alene  

 omfattet af kapitel 5 om særlige feriedage.
 Timelønnede er omfattet af aftalens kapitel 2 samt  i det  

 omfang de har ret til fuld løn under sygdom  tillige kapitel 5 om  

 særlige  

 feriedage.
 Aftalens kapitel 4 indeholder enkelte særregler for  

 tjenestemænd og tjenestemandslignende ansatte med en tjenestemandslignende  

 pensionsordning.
For militært personel omfattet af ferielovens § 3, stk. 4,  

 har Forsvarsministeriet og centralorganisationerne indgået aftale af 9.  

 november  

 2005,  

 der er optaget som bilag til ferieaftalen.
Militært personel følger herefter  

 som hidtil samtlige regler i ferieaftalen.
3. Kollektive aftaler om fravigelse af  

 ferieloven Udgangspunktet for aftalen er ferieloven, jf. aftalens §  

 2, stk. 1, og § 3. Aftalen regulerer således alene de områder, hvor loven er  

 fraveget.
Ferieloven indeholder en række bestemmelser, som kan  

 fraviges ved kollektiv aftale.
Sådanne aftaler indgås mellem de centrale  

 aftaleparter, dvs.
Finansministeriet og centralorganisationerne, og er  

 indarbejdet i ferieaftalen.
Der kan ikke lokalt indgås kollektive aftaler,  

 der  

 fraviger ferieloven/ferieaftalen.
4. Ansatte med 6-dages arbejdsuge Aftalen gælder såvel for ansatte med en almindelig 5-dages  

 arbejdsuge som for ansatte, der arbejder 6 dage om ugen.
 Dog skal antallet af dage i §§ 6, 9, 16, stk. 1, 18 og 19  

 ganges med 6/5, og kompensationen i §§ 5 og 15, lønfradraget i § 10 samt den  

 kontante godtgørelse i § 24, stk. 3, ganges med 5/6 for ansatte, der arbejder  

 6  

 dage om ugen.
5. Tilrettelæggelse af ferie I henhold til ferielovens § 13, stk. 1, begynder ferien  

 ved arbejdstids begyndelse den første feriedag.
 Dette har ikke betydning  

 for gældende praksis med hensyn til sammenhængen mellem arbejds- og  

 ferietilrettelæggelsen, herunder at hele ferieuger normalt gives i  

 tilknytning  

 til arbejdsfrie dage.
6. Overførsel af ferie A  

 lle  

 ansatte  også timelønnede  har mulighed for at overføre ferie til  

 følgende  

 ferieår.
Vedrørende de nærmere regler henvises til ferielovens § 19 og  

 bemærkningerne  

 ad §§ 6 og 7.
 Opmærksomheden henledes på, at en eventuel lokal aftale i  

 henhold til rammeaftalen om opsparing af frihed også kan omfatte overført  

 ferie.
7. Særlig feriegodtgørelse ved overførsel/udskydelse  

 af ferie I de tilfælde, hvor ferien overføres eller udskydes til et  

 senere ferieår efter aftalens §§ 6, 7 eller 16, udbetales den særlige  

 feriegodtgørelse, jf. § 13, på sædvanlig vis, dvs. senest ved udløbet af det  

 ferieår, hvor ferien skulle have været holdt.
8.  

 Særlige ydelser under ferie Retningslinjer for, i hvilket omfang særlige ydelser mv.  

 indgår i den løn, der udbetales under ferie/særlige feriedage, er fastsat i  

 Finansministeriets cirkulære af 1. december 2003 om beregning af løn under  

 betalt fravær mv.
Bemærkninger til aftalens enkelte bestemmelser Til § 1, stk. 4. Dækningsområde For speciallæger mv. samt fængsels- og arresthuslæger  

 gælder feriereglerne i de respektive overenskomster, suppleret med reglerne  

 om  

 særlige feriedage i ferieaftalens kapitel 5.
Til § 4, stk. 1. Optjening af ferie i  

 fraværsperioder uden løn, hvor der optjenes pensionsret Bestemmelsen er ændret, således at der optjenes ret til  

 ferie med løn i fraværsperioder, hvor der ikke udbetales løn, men fortsat  

 indbetales pensionsbidrag/optjenes pensionsret, jf. bemærkningerne under pkt.  

 1. C.
Til § 4, stk. 2. Ferieafregning ved  

 tjenestefrihed uden løn Hvis en tjenestefrihedsperiode er længere end 1 måned, kan  

 tilgodehavende ferie efter ansættelsesmyndighedens bestemmelse konverteres  

 til  

 feriegodtgørelse på 12 ½ pct., der indbetales til feriekontosystemet.
 Tilgodehavende særlige feriedage afregnes kontant ved  

 udløbet af det ferieår, hvor de skulle have været afviklet, medmindre andet  

 aftales med den ansatte.
Til § 4, stk. 4. Betaling under afvikling af  

 ferie og særlige feriedage optjent under tjenestefrihed uden løn Eventuel feriegodtgørelse, der er optjent hos en anden  

 arbejdsgiver under tjenestefriheden  uden fradrag af skat,  

 arbejdsmarkedsbidrag og særligt pensionsbidrag  fratrækkes i den for  

 ferieperioden beregnede løn uden fradrag af skat, arbejdsmarkedsbidrag og  

 særligt pensionsbidrag.
 Tilsvarende gælder kontant godtgørelse for særlige  

 feriedage, som er optjent hos en anden ansættelsesmyndighed, der er omfattet  

 af  

 ferieaftalen.
 Fradraget kan maksimalt udgøre et beløb svarende til  

 lønnen.
Til § 5. Omlægning af ferie Bestemmelsen indebærer, at der ydes kompensation i form af  

 betalt frihed ved omlægning af varslet eller påbegyndt ferie.
Tilsvarende  

 gælder ved omlægning af aftalt/varslet eller påbegyndt afvikling af særlige  

 feriedage.
 Det forudsættes dog, at sådan omlægning kun finder sted,  

 når der foreligger ganske særlige omstændigheder, der begrunder, at  

 institutionen har brug for den ansattes arbejdskraft.
 Hvis omlægning af ferien/de særlige feriedage medfører  

 udgifter for den ansatte, er ansættelsesmyndigheden forpligtet til at holde  

 den  

 pågældende skadesløs efter almindelige erstatningsretlige principper.
Til § 6. Overførsel af ferie Aftale om overførsel af ferie/særlige feriedage skal  

 indgås skriftligt inden ferieårets udløb, jf. ferielovens § 19, stk. 2. En  

 sådan aftale kan omfatte såvel ét som flere år.
 Hvis det som led i en aftale om overførsel af  

 ferie/særlige feriedage fastlægges præcist, hvornår afviklingen skal ske,  

 lægges det til grund, at ansættelsesmyndigheden hermed har fraskrevet sig  

 retten til at omlægge ferien/de særlige feriedage efter reglerne i  

 ferieaftalens  

 § 5.
 Er det i forbindelse med en sådan aftale om overførsel af  

 ferie/særlige feriedage yderligere aftalt, at afvikling skal ske i  

 tilknytning  

 til hovedferien i det pågældende ferieår, og tidspunktet for afvikling af  

 denne  

 derfor samtidig er fastlagt, kan heller ikke hovedferien omlægges efter  

 ferieaftalens  

 § 5.
 Omfatter en aftale om overførsel af ferie/særlige  

 feriedage flere år, skal der ikke indgås ny aftale hvert år  men  

 ansættelsesmyndigheden skal ved udløbet af hvert ferieår give meddelelse til  

 FerieKonto, for så vidt angår ferie, der afvikles med feriegodtgørelse.
 Det er i alle tilfælde en betingelse, at den ansatte  

 holder mindst 4 ugers ferie om året, jf. dog § 7 om feriehindringer.
 Ferielovens regler for afvikling af ferie (f.eks. varsling  

 og betaling i forbindelse med fratræden) gælder også for overført ferie.
 Ved indgåelse af aftaler om ferieoverførsel bør  

 ansættelsesmyndigheden og den ansatte tage stilling til en række spørgsmål.  

 Disse er nærmere beskrevet i den ferievejledning, som Finansministeriet og  

 centralorganisationerne har udsendt.
Til § 7. Overførsel - feriehindring Hvis ferie ikke  

 har kunnet afvikles på grund af en feriehindring, kan den ansatte  

 indgå  

 en skriftlig aftale med  

 a  

 nsættelsesmyndigheden  

 om, at ferien overføres til et senere ferieår.
I modsat fald skal  

 feriepengene  

 udbetales.
 Vedrørende kravene til aftale mv. om overførsel af ferie i  

 sådanne tilfælde henvises til ferielovens § 40.
Feriepengene for hovedferien kan kræves udbetalt efter  

 ferieperiodens udløb.
For øvrig ferie kan udbetaling først ske ved ferieårets  

 udløb.
 Vedrørende udbetaling af feriegodtgørelse til  

 tjenestemænd, der på grund af sygdom ikke har kunnet afvikle ferie, henvises  

 til bemærkningerne til § 17.
 Feriepengene beregnes på grundlag af lønnen ved ferieperiodens,  

 henholdsvis ferieårets udløb.
 Hvis den ansatte først ved ferieårets udløb anmoder om at  

 få feriepengene udbetalt, skal lønnen ved ferieårets udløb lægges til grund.
Visse institutioner, f.eks. på undervisningsområdet,  

 holder lukket i længere perioder end de normale 5 ugers ferie.
For at afgøre,  

 om der har foreligget en feriehindring for en ansat, er det nødvendigt at  

 fastsætte, hvilken del af perioden der betragtes som ferie.
Hvis der ikke i  

 institutionen træffes anden bestemmelse, anses ferien for placeret med 5 uger  

 regnet fra og med mandag i den uge, der omfatter den 1. juli.
Til § 8. Overført ferie i forbindelse med  

 fratræden Lønmodtagernes Garantifond dækker en ansats krav på feriegodtgørelse  

 for ikke-afviklet ferie i tilfælde af arbejdsgiverens konkurs.
Det gælder  

 også  

 overført ferie, der ikke er afviklet ved opsigelsesperiodens udløb.
 Derimod er det tvivlsomt, om et konkursbo har pligt til at  

 respektere ferieaftalens bestemmelser om, at den ansatte ikke kan pålægges at  

 holde overført ferie i opsigelsesperioden.
Til § 9, stk. 2. Overførsel af feriepenge til  

 ny ansættelsesmyndighed Overføres feriedage ud over 25 til den nye  

 ansættelsesmyndighed til senere afvikling som ferie med løn, udbetales  

 feriepengene for disse dage ikke til den ansatte.
Beløbet overføres i stedet  

 til den nye ansættelsesmyndighed.
 Det påhviler den ansatte at dokumentere over for den  

 tidligere ansættelsesmyndighed, at der er truffet aftale med den nye om  

 overførsel  

 af feriedagene.
 Tilsvarende gælder for særlige feriedage, der efter aftale  

 overføres til en ny ansættelsesmyndighed, jf. § 23.
Til § 10. Ferie uden løn Lønfradraget beregnes på grundlag af den faste årsløn,  

 inkl. faste og midlertidige tillæg samt bidrag til en eventuel  

 pensionsordning.
 Efter overenskomsten for akademikere i staten foretages  

 fradrag efter tilsvarende regler, men der indbetales pensionsbidrag, som om  

 den  

 pågældende holder ferie med løn.
Til § 14. Sygdom under ferie Af ferielovens § 13, stk. 1, fremgår det, at ferien  

 begynder ved arbejdstids begyndelse den første feriedag.
I § 13, stk. 2,  

 fastslås  

 endvidere, at en ansat, der er syg, når ferien begynder, ikke har pligt til  

 at  

 påbegynde ferien.
Det er derfor i ferieloven lagt til grund, at risikoen i  

 forbindelse med en ansats sygdom først overgår til den ansatte ved  

 arbejdstids  

 begyndelse den første feriedag.
Ansættelsesmyndigheden afgør, om ferie/særlige feriedage  

 skal suspenderes, hvis sygdommen er opstået,  

  

 efter  

  

 at afvikling er påbegyndt.
I sager, der giver anledning til  

 tvivl, kan ansættelsesmyndigheden vælge at indhente en lægelig vurdering fra  

 Helbredsnævnet.
 Til kapitel 4. Særregler for tjenestemænd mv.
 Bestemmelserne omfatter også tjenestemandslignende  

 ansatte, hvis pension er sikret gennem medlemskab af en pensionsordning, for  

 hvis forpligtelse staten indestår.
Til § 16. Udskydelse af ferie En tjenestemand skal holde mindst 4 ugers ferie pr. år.  

 Ansættelsesmyndigheden kan derfor ikke udskyde ferien for en tjenestemand, i  

 det omfang det allerede i henhold til § 6 er aftalt at overføre ferie ud over  

 20 dage til et senere ferieår.
Til § 17. Pensionering og forudgående  

 sygefravær Tjenestemænd følger ferielovens almindelige regler om  

 udbetaling af 12½ pct. feriegodtgørelse for tilgodehavende ferie.
 For tjenestemænd gælder der imidlertid særlige regler om  

 bortfald af ret til feriegodtgørelse i forbindelse med sygefravær i  

 umiddelbar  

 tilknytning til afsked med egenpension.
 Ved udbetaling af feriegodtgørelse til en tjenestemand,  

 der på grund af sygdom ikke har kunnet afvikle sin ferie, jf. bemærkningerne  

 til § 7, bør ansættelsesmyndigheden derfor tage forbehold om tilbagebetaling,  

 hvis den pågældende i fortsættelse af sygefraværet afskediges med ret til  

 pension i henhold til kapitel 2 i lov om tjenestemandspension eller  

 tilsvarende  

 bestemmelser.
Ligeledes bør der tages forbehold om tilbagebetaling af  

 feriegodtgørelse, der udbetales i forbindelse med en tjenestemands fratræden  

 på  

 grund af sygdom, i tilfælde hvor tjenestemanden ikke er berettiget til  

 pension  

 eller alene til opsat pension.
Feriegodtgørelsen skal tilbagebetales, hvis  

 den  

 pågældende efterfølgende  med virkning fra fratrædelsestidspunktet  

  bliver  

 berettiget til kvalificeret svagelighedspension eller tilskadekomstpension,  

 jf.  

 §§ 7 og 8 i lov om tjenestemandspension eller tilsvarende bestemmelser.
Til kapitel 5. Særlige feriedage Bestemmelserne i kapitel 5 om særlige feriedage omfatter  

 tillige timelønnede med ret til fuld løn under sygdom, speciallæger samt  

 fængsels- og arresthuslæger.
 De særlige regler for tjenestemænd og  

 tjenestemandslignende ansatte, jf. kapitel 4, gælder ikke for særlige  

 feriedage.
 I medfør af § 25 kan der være aftalt særlige regler inden  

 for områder dækket af Lærernes Centralorganisations (eller herunder hørende  

 organisationers) forhandlingsret.
Til § 20. Afvikling Den ansattes ønske om placering af de særlige feriedage  

 skal imødekommes, i det omfang det er foreneligt med tjenesten, og  

 afviklingen  

 af de særlige feriedage set under et ikke afviger væsentligt fra den måde,  

 hvorpå arbejdet tidsmæssigt er tilrettelagt.
Hvis den daglige arbejdstid  

 varierer meget, vil ansættelsesmyndigheden således kunne modsætte sig, at de  

 særlige feriedage afvikles udelukkende på lange arbejdsdage.
Med virkning  

  

 fra ferieåret 2007/2008  

  

 kan  

 ansættelsesmyndigheden bestemme, at dagene skal holdes i ferieåret.
Hvis  

 dagene  

 ikke er holdt, og afviklingstidspunktet ikke er fastsat senest 1. januar, kan  

 ansættelsesmyndigheden varsle dagene afholdt.
Varslingen sker efter reglerne  

 for restferie, dvs. med et varsel på 1 måned.
 Tilgodehavende hele dage kan alene varsles afholdt som  

 hele dage.
Til § 24. Kontant godtgørelse Den ændrede formulering af bestemmelsen er alene en præcisering  

 af de hidtil gældende regler.
Den kontante godtgørelse svarer således fortsat  

 til den godtgørelse, der ved fratræden ydes for feriedage optjent i henhold  

 til  

 ferieloven.
Godtgørelse for særlige feriedage indbetales dog ikke til  

 FerieKonto, men direkte til den ansatte.
 For overførte særlige feriedage er beregningsgrundlaget  

 lønnen i det optjeningsår, der ligger umiddelbart forud for det ferieår, hvor  

 dagene godtgøres kontant.
Ikrafttrædelse Cirkulæret har virkning fra 1. april 2005. Samtidig  

 ophæves cirkulære nr. 81 af 2. juli 2002 om ferieaftalen (Perst. nr. 027-02).
Finansministeriet, Personalestyrelsen, den  

 11. november 2005 Birgitte Nielsen Aftale om ferie Kapitel 1. Dækningsområde § 1.  

  

 Aftalen gælder for tjenestemænd og tjenestemandslignende ansatte samt for  

 ansatte omfattet af overenskomster indgået på den ene side af eller efter  

 bemyndigelse fra Finansministeriet og på den anden side af de underskrivende  

 centralorganisationer eller organisationer, der er tilsluttet disse.
 Stk. 2.  

  

 Særreglerne for tjenestemænd i kapitel  

 4 gælder tillige for tjenestemandslignende ansatte, hvis pension er sikret  

 gennem medlemskab af en pensionsordning, for hvis forpligtelse staten  

 indestår  

 (jf. ferielovens § 2, stk. 1, nr. 2).
 Stk. 3.  

  

 Militært personel, der er omfattet af  

 ferielovens § 3, stk. 4, er omfattet af aftalen, jf. aftale af 9. november  

 2005  

 mellem Forsvarsministeriet og centralorganisationerne, der er optaget som  

 bilag  

 til denne aftale.
 Stk. 4.  

  

 For ansatte, der er omfattet af overenskomsterne  

 for henholdsvis speciallæger mv. og fængsels- og arresthuslæger i staten,  

 gælder alene bestemmelserne i kapitel 5 om særlige feriedage.
Kapitel 2. Timelønnede § 2.  

  

 Timelønnede følger ferieloven samt bestemmelserne i aftalens §§ 6 og 7.
 Stk. 2.  

  

 Timelønnede, der har ret til fuld løn  

 under sygdom, er herudover omfattet af bestemmelserne i kapitel 5 om særlige  

 feriedage.
 Stk. 3.  

  

 Ved en timelønnet medarbejders overgang til  

 månedslønsansættelse foretages fradrag i lønnen efter bestemmelsen i § 10,  

 når medarbejderen holder ferie med feriegodtgørelse.
Kapitel 3. Månedslønnede § 3.  

  

 Månedslønnede følger ferieloven med de afvigelser, der er anført i §§ 4-24.
Optjening af  

 ferie § 4.  

  

 Den ansatte optjener ret til ferie med løn  

 i  

 fraværsperioder, hvor der ikke udbetales løn, men hvor der fortsat optjenes  

 pensionsret.
 Stk. 2.  

  

 Den ansatte  

 optjener endvidere ret til ferie med løn under fravær som følge af:
 1)  

 	  

 Tjenestefrihed uden  

 løn i de første 6 måneder af tjenestefrihedsperioden.
 Det er en forudsætning, at den  

 ansatte genindtræder i tjenesten inden udløbet af det ferieår, hvori ferien  

 skal være afholdt, og at ferien afvikles inden udløbet af det pågældende  

 ferieår, medmindre afviklingen udsættes i henhold til andre bestemmelser i  

 ferieaftalen.
 2)  

 	  

 Tjenestefrihedsperioder  

 uden løn af højst 1 års varighed, hvor den ansatte gennemgår en uddannelse,  

 der  

 efter ansættelsesmyndighedens skøn er af betydning for den pågældendes  

 beskæftigelse.
 3)  

 	  

 Militærtjeneste af højst 1 måneds varighed.
 Stk. 3.  

  

 Hvis den ansatte har haft lønnet  

 beskæftigelse i de i stk. 2 nævnte fraværsperioder, fradrages den optjente  

 feriegodtgørelse i den løn, der udbetales under ferie.
 Stk. 4.  

  

 Hvis  

 tilgodehavende ferie ved en tjenestefrihedsperiodes begyndelse er konverteret  

 til feriegodtgørelse, og den ansatte efter genindtræden vælger at afvikle den  

 således afregnede ferie som ferie med løn, modregnes den udbetalte  

 feriegodtgørelse  

 i den løn, der udbetales under ferien.
Omlægning af  

 ferie § 5.  

  

 Hvis planlagt ferie omlægges uden den ansattes samtykke med et varsel på  

 mindre  

 end 3 måneder (hovedferie), henholdsvis 1 måned (øvrig ferie/restferie), ydes  

 en kompensation på 1,8 times betalt frihed for hver omlagt feriedag.
 Stk. 2.  

  

 Hvis  

 omlægningen sker efter feriens påbegyndelse, udgør kompensationen 3,6 times  

 betalt frihed for hver omlagt feriedag.
Overførsel af  

 ferie § 6.  

  

 Ansættelsesmyndigheden og den ansatte kan skriftligt indgå aftale om, at  

 feriedage ud over 20 pr. år overføres til det følgende ferieår.
Samtidig  

 aftales de nærmere vilkår for afviklingen af den overførte ferie.
§ 7.  

  

 Hvis tilgodehavende ferie ikke har kunnet afvikles som følge af en af de  

 grunde, der er nævnt i § 24, stk. 1, i bekendtgørelse af 14. december 2004 om  

 ferie, kan ansættelsesmyndigheden og den ansatte aftale, at ferien overføres  

 til det følgende ferieår.
De nærmere vilkår for afviklingen af den overførte  

 ferie aftales på samme måde som ved overførsel efter § 6.
Overført ferie i  

 forbindelse med fratræden § 8.  

  

 En  

 opsagt medarbejder kan ikke pålægges at holde overført ferie i  

 opsigelsesperioden.
§ 9.  

  

 Når en ansat fratræder, bortfalder retten til efter fratrædelsen at holde  

 mere  

 end 25 dages ferie i ét ferieår.
Feriegodtgørelse for eventuelle feriedage ud  

 over 25 udbetales til den ansatte, jf. ferielovens § 19, stk. 4, og § 30,  

 stk.  

 4.
 Stk. 2.  

  

 Overgår den ansatte til anden ansættelse inden  

 for aftalens dækningsområde, kan den ansatte og den nye ansættelsesmyndighed  

 dog indgå skriftlig aftale om, at sådanne feriedage i stedet overføres til  

 det  

 nye ansættelsesforhold.
Ferie uden løn § 10.  

  

 For a  

 nsatte, der holder ikke-optjent  

 ferie eller ferie optjent hos en anden ansættelsesmyndighed, foretages et  

 lønfradrag på 7,4/1924 af årslønnen pr. feriedag.
For deltidsansatte  

 reduceres  

 fradraget forholdsmæssigt.
 Ferie, løn,  

 særlig feriegodtgørelse mv.
 § 11.  

  

 Til ansatte, der ved feriens afholdelse har en anden beskæftigelsesgrad end i  

 optjeningsåret, ydes lønnen under ferie med samme brøkdel, som tjenesten i  

 optjeningsåret gennemsnitligt har udgjort.
 § 12.  

  

 Deltidsansatte, der har udført tjeneste ud over den fastsatte  

 beskæftigelsesgrad, uden at dette er blevet betalt som overarbejde, har krav  

 på  

 almindelig feriegodtgørelse på 12½ pct. af merarbejdsgodtgørelsen.
§ 13.  

  

 I  

 stedet for ferietillæg efter ferieloven har den ansatte krav på særlig  

 feriegodtgørelse, der beregnes som 1½ pct. af 1)  

 	  

 den skattepligtige  

 indkomst for tjenstligt arbejde i optjeningsåret 2)  

 	  

 arbejdsmarkedsbidrag 3)  

 	  

 særligt  

 pensionsbidrag 4)  

 	  

 den ansattes  

 egetbidrag til ATP med fradrag af 5)  

 	  

 udbetalt særlig  

 feriegodtgørelse 6)  

 	  

 merarbejdsbetaling  

 til deltidsansatte, der har givet grundlag for udbetaling af feriegodtgørelse  

 på 12½ pct., jf. § 12 7)  

 	  

 feriegodtgørelse af  

 merarbejdsbetaling som nævnt under 6).
 Stk. 2.  

  

 Særlig feriegodtgørelse, der er udbetalt samlet ved ferieårets start,  

 modregnes  

 i den feriegodtgørelse, der udbetales i forbindelse med fratræden, i det  

 omfang  

 den ansatte ikke har afviklet ferie svarende til den udbetalte særlige  

 feriegodtgørelse.
Sygdom under  

 ferie § 14.  

  

 Hvis en ansat bliver syg under ferien, kan ferien  efter  

 ansættelsesmyndighedens skøn  suspenderes helt eller delvis, når  

 særlige  

 omstændigheder taler herfor.
Ved afgørelsen af, om ferien skal suspenderes,  

 skal der f.eks. tages hensyn til, om sygdommen er af længere varighed, om den  

 er af alvorligere karakter, om den hindrer den ansatte i at udnytte ferien på  

 en  

 rimelig måde, eller om den skyldes tilskadekomst under tjenesten før feriens  

 påbegyndelse.
 Stk. 2.  

  

 Det er ansættelsesmyndighedens  

 afgørelse, om sygdommen kræves dokumenteret ved lægeerklæring.  

 Ansættelsesmyndigheden fastsætter tidspunktet for afvikling af  

 erstatningsferien.
 Kapitel 4. Særregler for tjenestemænd mv.
Placering af  

 hovedferien uden for ferieperioden § 15.  

  

 Ansættelsesmyndigheden kan bestemme, at hovedferien helt eller delvis  

 placeres  

 uden for ferieperioden, hvis tjenstlige forhold gør det nødvendigt.
 Stk. 2.  

  

 Som  

 kompensation ydes 1,8 times betalt frihed for hver feriedag, der efter  

 bestemmelsen  

 i stk. 1 er placeret uden for ferieperioden.
Udskydelse af  

 ferie § 16.  

  

 Indtil 5 feriedage kan efter ansættelsesmyndighedens bestemmelse udskydes til  

 det følgende ferieår, hvis ganske særlige tjenstlige forhold har bevirket, at  

 den fulde ferie ikke har kunnet afvikles i det pågældende ferieår.
 Stk. 2.  

  

 Som kompensation ydes ½ dags betalt frihed  

 for hver udskudt feriedag.
 Stk. 3.  

  

 Udskydelse af ferie efter stk. 1 kan ikke  

 ske to ferieår i træk.
Pensionering og  

 forudgående sygefravær § 17.  

  

 Tjenestemænd og tjenestemandslignende ansatte, der afskediges med ret til  

 pension i henhold til kapitel 2 i lov om tjenestemandspension eller  

 tilsvarende  

 regler i de pågældende pensionsreglementer mv., optjener ikke ferieret under  

 en  

 eventuel sygefraværsperiode umiddelbart forud for afskedigelsen.
Løn mv., der  

 udbetales under sådant fravær, indgår ikke ved beregning af feriegodtgørelse.
Stk. 2.  

  

 Hvis sygefraværsperioden umiddelbart forud for  

 afskedigelsen som nævnt i stk. 1 er 6 måneder eller derover, bortfalder  

 retten  

 til feriegodtgørelse for ferie optjent i det pågældende samt de forudgående  

 optjeningsår.
Det gælder dog ikke eventuel ferie, der er opsparet/overført  

 fra  

 tidligere ferieår i henhold til § 6 eller tilsvarende bestemmelser i  

 tidligere  

 ferieaftaler.
Særlig feriegodtgørelse, der allerede måtte være udbetalt i  

 fratrædelsesåret inden meddelelsen om afsked, bortfalder heller ikke.
Genindtræden § 18.  

  

 En tjenestemand eller tjenestemandslignende ansat, der genindtræder i  

 tjenesten  

 efter afsked med ventepenge eller rådighedsløn eller efter afsked begrundet i  

 helbredsbetinget utjenstdygtighed, har ret til at holde fuld ferie med løn i  

 det ferieår, der følger efter det ferieår, hvori genindtræden sker.
 Stk. 2.  

  

 Ved genindtræden i perioden 1. maj -  

 31. december har den pågældende herudover i det løbende ferieår ret til ferie  

 med løn i 2,08 dag for hver fulde måned, der på genindtrædelsestidspunktet  

 resterer af kalenderåret.
 Stk. 3.  

  

 Eventuel feriegodtgørelse for den  

 pågældende periode, der er afregnet i forbindelse med tjenestemandens afsked  

 med rådighedsløn eller ventepenge, modregnes i den løn, der udbetales under  

 ferien.
 Stk. 4.  

  

 Hvis den pågældende har haft lønnet beskæftigelse i  

 fraværsperioden, fradrages feriegodtgørelsen for den pågældende periode i den  

 løn, der udbetales under ferien.
Kapitel 5. Særlige feriedage § 19.  

  

 Ud over ferie i henhold til ferieloven optjener en ansat, der har ret til  

 fuld  

 løn under sygdom, 0,42 særlig feriedag med løn for hver måneds ansættelse,  

 svarende til 5 dage pr. år.
For ansættelsesperioder af under 1 måneds  

 varighed  

 optjenes særlige feriedage i forhold til ansættelsens længde.
 Stk. 2.  

  

 For særlige feriedage gælder reglerne i kapitel 3  

 med de fravigelser, der følger af §§ 20 - 24.
§ 20.  

  

 Tidspunktet for afvikling af de særlige feriedage inden for det pågældende  

 ferieår fastlægges ved aftale mellem ansættelsesmyndigheden og den enkelte  

 ansatte.
Afvikling sker i overensstemmelse med den ansattes ønsker, i det  

 omfang det er foreneligt med tjenesten.
Den ansatte skal give varsel om  

 afviklingen så tidligt som muligt.
 Stk. 2.  

  

 Afvikling kan ske som enkeltdage eller som brøkdele  

 af dage.
 Stk. 3.  

  

 Hvis dagene ikke  

 er holdt og afviklingstidspunktet ikke er fastlagt, jf. stk. 1, senest 1.  

 januar,  

 kan ansættelsesmyndigheden med virkning fra ferieåret 2007/2008 varsle dagene  

 afholdt med 1 måneds varsel.
 § 21.  

  

 Ansættelsesmyndigheden og den ansatte kan dog såvel forud for som i løbet af  

 et  

 ferieår aftale, at særlige feriedage ikke afvikles, men godtgøres kontant til  

 den ansatte ved ferieårets udløb, jf. § 24.
 § 22.  

  

 Ansættelsesmyndigheden og den ansatte kan endvidere aftale, at særlige  

 feriedage, som ikke er afviklet ved ferieårets udløb, overføres til afvikling  

 i  

 et senere ferieår, jf. § 6.
 Stk. 2.  

  

 Indgås der ikke aftale i henhold til stk. 1,  

 godtgøres tilgodehavende særlige feriedage kontant til den ansatte ved  

 ferieårets  

 udløb, jf. § 24.
 § 23.  

  

 Ved fratræden afregnes tilgodehavende særlige feriedage kontant til den  

 ansatte,  

 jf. § 24, medmindre dagene efter aftale overføres til en ny  

 ansættelsesmyndighed efter bestemmelserne i § 9, stk. 2.
 § 24.  

  

 Kontant godtgørelse for særlige feriedage udgør 2 ½ pct. af den  

 ferieberettigende løn i optjeningsåret.
 Stk. 2.  

  

 For hver afholdt  

 særlig feriedag nedsættes godtgørelsen forholdsmæssigt.
 Stk. 3.  

  

 Hvis den  

 kontante godtgørelse tillige omfatter overførte særlige feriedage, forhøjes  

 godtgørelsen med ½ pct. for hver overført dag.
 § 25.  

  

 Bestemmelserne i kapitel 5 kan fraviges for personalegrupper inden for  

 undervisningsområdet, der er omfattet af Lærernes Centralorganisations (eller  

 herunder hørende organisationers) forhandlingsret, i det omfang de  

 forhandlingsberettigede parter indgår aftale herom.
Kapitel 6. Ikrafttrædelses- og overgangsbestemmelser § 26.  

  

 Aftalen har virkning fra 1. april 2005. Samtidig ophæves aftale af 2. juli  

 2002  

 om ferie.
 Stk. 2.  

  

 Ferie, der er opsparet/overført i henhold til § 13  

 i aftale af 27. september 2001 eller tilsvarende bestemmelser i tidligere  

 ferieaftaler, afvikles i overensstemmelse med bestemmelserne i de pågældende  

 aftaler.
 Stk. 3.  

  

 Supplerende bestemmelser, som på  

 tjenestemandsområdet måtte være aftalt i medfør af ferieaftalen af 2. maj  

 1997,  

 § 16, eller tilsvarende bestemmelser i tidligere ferieaftaler, opretholdes,  

 indtil de måtte blive opsagt i overensstemmelse med de herom gældende regler.
 Stk. 4.  

  

 De hidtil gældende særlige  

 feriebestemmelser for udsendte tjenestemænd i udenrigstjenesten opretholdes,  

 indtil andet måtte blive aftalt.
Kapitel 7. Opsigelse § 27.  

  

 Aftalen kan opsiges skriftligt med 3 måneders varsel til en 1. april, dog  

 tidligst 1. april 2008.
København, den 9. november 2005 Statsansattes Kartel Peter Waldorff Statstjenestemændenes Centralorganisation II Tommy Agerskov  

 Thomsen Akademikernes Centralorganisation Sine Sunesen Lærernes Centralorganisation Anders B.  

 Christensen Overenskomstansattes Centralorganisation Finn Busse Jensen Finansministeriet P.M.V.
 E.B.
Birgitte Nielsen Bilag 1 Aftale om afholdelse af ferie for militære  

 personelgrupper omfattet af ferielovens § 3, stk. 4 § 1.  

  

 Militære personelgrupper omfattet af § 3, stk. 4, i lov om ferie, jf.  

 lovbekendtgørelse nr. 407 af 28. maj 2004, følger  også for så vidt  

 angår  

 afholdelse af ferie  aftale af 9. november 2005 om ferie indgået mellem  

 Finansministeriet og centralorganisationerne (ferieaftalen).
 § 2.  

  

 Opsigelse af denne aftale kan alene ske i forbindelse med opsigelse af  

 ferieaftalen, og aftalen anses for opsagt, hvis ferieaftalen opsiges.
København, den 9. november 2005 Statsansattes Kartel Peter Waldorff Overenskomstansattes Centralorganisation Finn Busse Jensen Statstjenestemændenes Centralorganisation II Tommy Agerskov  

 Thomsen Akademikernes Centralorganisation Sine Sunesen Forsvarsministeriet P.M.V.
 E.B.
