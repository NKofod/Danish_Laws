Bekendtgørelse om overgangsregler for  

 lediges rettigheder og pligter ved ikrafttræden af lov om ændring  

 af lov om en aktiv arbejdsmarkedspolitik (Tidlig aktivering m.v.) I medfør af § 3, i lov nr. 896 af 16. december 1998 om  

 ændring af lov om en aktiv arbejdsmarkedspolitik fastsættes:
Kapitel 1 Ret og pligt for ledige under 25 år § 1. Dette kapitel omfatter ledige medlemmer  

 af en arbejdsløshedskasse under 25 år, der har gennemført  

 en uddannelse, som berettiger til optagelse i en arbejdsløshedskasse,  

 og som før den 1. januar 1999 er indplaceret i dagpengeperioden, jf.  

 § 55, stk. 1, i lov om arbejdsløshedsforsikring m.v.
 § 2. Ledige, der er omfattet af § 1, har  

 pligt til at deltage i tilbud i op til fuld, jf. § 32 c i lov om en  

 aktiv arbejdsmarkedspolitik, når de har haft 6 måneders ledighed  

 inden for 18 måneder regnet fra den 8. oktober 1998.
 Stk. 2. De ledige skal senest den 1. september 1999 være  

 i tilbud i op til fuld tid.
 § 3. Ledige, der har modtaget eller er  

 påbegyndt et tilbud inden den 8. oktober 1998, kan gennemføre  

 aktiviteten efter de hidtil gældende regler.
Kapitel 2 Ret og pligt for ledige, der modtager en ydelse efter  

 § 55, stk. 4, i lov om arbejdsløshedsforsikring m.v.
 § 4. Dette kapitel omfatter ledige medlemmer  

 af en arbejdsløshedskasse, der modtager en ydelse efter § 55,  

 stk. 4, i lov om arbejdsløshedsforsikring m.v., og som før  

 den 1. januar 1999 er overgået til ydelsen.
 § 5. Ledige, der er omfattet af § 4, har  

 pligt til at deltage i tilbud i op til fuld tid i hele perioden, indtil de  

 fylder 60 år, jf. § 34 b i lov om en aktiv  

 arbejdsmarkedspolitik.
 Stk. 2. De ledige skal senest den 31. december 1999 være  

 i tilbud i op til fuld tid.
Kapitel 3 Ret og pligt for øvrige ledige § 6. Dette kapitel omfatter ledige medlemmer  

 af en arbejdsløshedskasse mellem 25 og 60 år, som fra den 1.  

 januar 1999 overgår til aktivperioden, jf. § 55, stk. 2, i  

 lov om arbejdsløshedsforsikring, jf. § 3, stk. 2, i lov nr.  

 897 af 16. december 1998 om ændring af lov om  

 arbejdsløshedsforsikring m.v..
 § 7. Ledige, der overgår til aktivperioden  

 pr. 1. januar 1999, har fra denne dato pligt til at deltage i tilbud i op til  

 fuld tid, jf. § 33, stk. 2, i lov om en aktiv  

 arbejdsmarkedspolitik.
 Stk. 2. De ledige skal inden den 1. april 1999 være i  

 tilbud, dog senest når de har haft 24 måneders ledighed.
 Stk. 3. Arbejdsformidlingen afgiver tilbud således, at  

 ledige med længst ledighed så vidt muligt aktiveres  

 først.
 § 8. Ledige, der overgår til aktivperioden i  

 perioden 2. januar   30. juni 1999, har fra tidspunktet for overgangen pligt  

 til at deltage i tilbud i op til fuld tid, jf. § 33, stk. 2, i lov  

 om en aktiv arbejdsmarkedspolitik.
 Stk. 2. De ledige skal inden den 1. oktober 1999 være i  

 tilbud, dog senest når de har haft 24 måneders ledighed.
 Stk. 3. Arbejdsformidlingen afgiver tilbud således, at  

 ledige med længst ledighed så vidt muligt aktiveres  

 først.
 § 9. Ledige, der overgår til aktivperioden i  

 perioden 1. juli   31. december 1999, har fra tidspunktet for overgangen ret  

 og pligt til tilbud i op til fuld tid, jf. § 33, stk. 2, i lov om  

 en aktiv arbejdsmarkedspolitik.
 § 10. Ledige, der overgår til aktivperioden  

 pr. 1. januar 2000, har fra denne dato pligt til at deltage i tilbud i op til  

 fuld tid, jf. § 33, stk. 2, i lov om en aktiv  

 arbejdsmarkedspolitik.
 Stk. 2. De ledige skal inden den 1. juli 2000 være i  

 tilbud, dog senest når de har haft 21 måneders ledighed.
 Stk. 3. Arbejdsformidlingen afgiver tilbud således, at  

 ledige med længst ledighed så vidt muligt aktiveres  

 først.
 § 11. Ledige, der overgår til aktivperioden  

 i perioden 2. januar   30. juni 2000, har fra tidspunktet for overgangen  

 pligt til tilbud i op til fuld tid, jf. § 33, stk. 2, i lov om en  

 aktiv arbejdsmarkedspolitik.
 Stk. 2. De ledige skal inden den 31. december 2000 være  

 i tilbud, dog senest når de har haft 21 måneders ledighed.
 Stk. 3. Arbejdsformidlingen afgiver tilbud således, at  

 ledige med længst ledighed så vidt muligt aktiveres  

 først.
 § 12. Ledige, der overgår til aktivperioden  

 i perioden 1. juli   31. december 2000, har fra tidspunktet for overgangen  

 ret og pligt til tilbud i op til fuld tid, jf. § 33, stk. 2, i lov  

 om en aktiv arbejdsmarkedspolitik.
 § 13. Bekendtgørelsen træder i kraft den 1.  

 januar 1999.
