Bekendtgørelse om ikrafttræden af den internationale kaffeoverenskomst af 1983 I henhold til kgl. resolution af 26. juli 1983 har Danmark ratificeret den  

 internationale kaffeoverenskomst af 1983, vedtaget af Det internationale  

 Kafferåd i London den 16. september 1982 og undertegnet af Danmark i New York  

 den 9. maj 1983. Danmarks ratifikationsinstrument deponeredes hos De forenede  

 Nationers generalsekretær den 29. september 1983. Overenskomsten, som har  

 været midlertidigt i kraft siden 1. oktober 1983 er trådt endeligt i kraft  

 den 11. september 1985, efter at de i dens artikel 61, stk. 1, indeholdte  

 vilkår er blevet opfyldt.
Ved ikrafttrædelsen var aftalen ratificeret,  

 accepteret eller godkendt af 49 eksporterende og 24 importerende  

 medlemslande.
Et eksporterende medlem (Liberia og et importerende medlem  

 (Grækenland) samt Det europæiske økonomiske Fællesskab har meddelt De  

 forenede Nationers generalsekretær, at overenskomsten finder midlertidig  

 anvendelse for deres vedkommende.
 Overenskomsten afløser den internationale kaffeoverenskomst af 1976, jfr.  

 udenrigsministeriets bekendegørelser nr. 35 af 28. april 1977 og nr. 87 af  

 21. september 1977, Lovtidende C.
 Overenskomstens ordlyd er i sin helhed offentliggjort som bilag til  

 rådsafgørelse nr. 83/539/EØF af 26. september 1983 i De europæiske  

 Fællesskabers Tidende, L., årgang 1983, nr. 308, side 4 ff.
Udenrigsministeriet, den 18. november  

 1985 Uffe Ellemann-Jensen DEN INTERNATIONALE KAFFEOVERENSKOMST 1983 PRÆAMBEL DE REGERINGER, SOM ER PARTER I DENNE OVERENSKOMST, ER i erkendelse af den overordentlige store økonomiske betydning, som kaffe  

 har for mange lande, hvis eksportindtægter i væsentlig grad er afhængige af  

 denne vare og således for fortsættelsen af deres udviklingsplaner på det  

 sociale økonomiske område; i betragtning af, at et nært internationalt samarbejde på kaffemarkedet  

 vil fremme en mere varieret økonomi og økonomisk udvikling af de  

 kaffeproducerende lande, vil forbedre de politiske og økonomiske forbindelser  

 mellem producenter og forbrugere og vil medføre et forøget forbrug af kaffe; i erkendelse af ønskeligheden af at undgå uligevægt mellem produktion og  

 forbrug, som kan forårsage betydelige prissvingninger, skadelige for såvel  

 producenter som forbrugere; i forvisning om, at internationale foranstaltninger kan hjælpe til at  

 afbøde virkningerne af denne uligevægt og medvirke til at sikre et rimeligt  

 indkomstniveau for producenterne ved lønnede priser; idet man har iagttaget de gunstige virkninger af det internationale  

 samarbejde, som fremkom som følge af foranstaltninger i henhold til de  

 internationale kaffeoverenskomster at 1962, 1968 og 1976, BLEVET ENIGE OM FØLGENDE:
FORMÅL Artikel 1 Formål Denne overenskomsts formål er:
1. at opnå en rimelig balance mellem verdens udbud og  

 efterspørgsel på et grundlag, som kan sikre tilstrækkeligt udbud af kaffe til  

 forbrugerne og markeder for kaffe med lønnende priser til producenterne, og  

 som på langt sigt kan bidrage til ligevægt mellem produktion og forbrug; 2. at undgå voldsomme svingninger i størrelsen af  

 verdensudbudet og i lagre og priser, skadelige for såvel producenter som  

 forbrugere; 3. at bidrage til at udvikle produktionsmuligheder og  

 til at fremme og opretholde beskæftigelsen og indtægtsniveauet i  

 medlemslandene og derved medvirke til at tilvejebringe rimelige lønninger,  

 højere levestandard og bedre arbejdsforhold; 4. at forøge de kaffeeksporterende landes købekraft  

 ved opretholdelse af priser i overensstemmelse med denne artikels stk. 1 og  

 ved forøgelse af forbruget; 5. at fremme og forøge forbruget af kaffe ved alle  

 mulige midler; og 6. i erkendelse af kaffehandelens betydning for et  

 økonomisk stabilt marked for industriprodukter, i almindelighed at fremme  

 internationalt samarbejde om verdens kaffeproblemer.
Artikel 2 Medlemmernes almindelige forpligtelser 1. Medlemmerne forpligter sig til at føre deres  

 handelspolitik på en sådan måde, at de i artikel 1 nævnte formål kan nås.
De  

 forpligter sig endvidere til at nå disse mål under nøje iagttagelse af de i  

 denne overenskomst indeholdte forpligtelser og bestemmelser.
2. Medlemmerne erkender nødvendigheden af at  

 iværksætte forholdsregler, som vil kunne holde priserne oppe på et sådant  

 niveau, at de sikrer et rimeligt vederlag til producenterne, og at udfolde  

 bestræbelser for at sikre, at forbrugerpriserne for kaffe ikke hæmmer en  

 ønskelig udvidelse af forbruget.
Når disse mål er nået, skal medlemmerne  

 afholde sig fra at træffe multilaterale foranstaltninger, som kan påvirke  

 kaffepriserne.
 3. Eksporterende medlemmer forpligter sig til ikke at  

 iværksætte eller opretholde regeringsforanstaltninger, som tilader salg af  

 kaffe til ikke-medlemmer på vilkår, der er handelsmæssigt gunstigere end dem,  

 på hvilke de på samme tidspunkt er villige til at tilbyde til importerende  

 medlemmer, alt under hensyn til normal handelssædvane.
 4. Rådet kontrollerer fra tid til anden overholdelsen  

 af bestemmelserne i denne artikels stk. 3 og kan pålægge medlemmer at  

 fremkomme med herpå sigtende oplysninger i overensstemmelse med  

 bestemmelserne i artikel 53.
5. Medlemmerne erkender, at oprindelsescertifikater er  

 en afgørende kilde til oplysning om kaffehandelen.
I perioder, under hvilke  

 kvoter er suspenderede, påhviler ansvaret for at sikre  

 oprindelsescertifikaters rette brug de eksporterende medlemmer.
Importerende  

 medlemmer skal imidlertid, uanset at de ikke er forpligtede til at kræve, at  

 kaffepartier skal være ledsaget af certifikater, i perioder, hvor der ikke er  

 kvoter i kraft, i fuldt omfang samarbejde med organisationen med hensyn til  

 indsamling af og kontrol med certifikater vedrørende kaffepartier modtaget  

 fra eksporterende medlemslande for at sikre, at de bedst mulige oplysninger  

 er tilgængelige for alle medlemmer.
DEFINITIONER Artikel 3 Definitioner I denne overenskomst skal gælde:
1. Kaffe' betyder bønner eller bær fra kaffetræet,  

 hvad enten de fremtræder som hindekaffe eller som rå eller brændte bønner,  

 som malet kaffe, koffeinfri kaffe, kaffeekstrakt eller som pulverkaffe.
Disse  

 betegnelser har følgende betydning:
 2. Sæk' betyder 60 kilo eller 132,276 pund rå kaffe;  

 »ton« betyder en metrisk ton = 1 000 kilo eller 2 204,6 pund, og  

 »punk« betyder 453,597 gram.
 3. Kaffeår' betyder året fra den 1. oktober til og med  

 den 30. september.
 4. Organisation', »råd« og  

 »kommission« betyder henholdsvis Den internationale  

 Kaffeorganisation, Det internationale Kafferåd og eksekutivkommissionen.
 5.'Medlem' betyder en kontraherende part, herunder en mellemstatlig  

 organisation som nævnt i artikel 4, stk. 3; et eller flere territorier, for  

 hvilke der er erklæret særskilt medlemsskab i henhold til bestemmelserne i  

 artikel 5; eller to eller flere kontraherende parter og/eller nærmere angivne  

 territorier, der deltager i organisationen som en medlemsgruppe i henhold til  

 bestemmelserne i artikel 6 eller artikel 7.
 6. Eksportmedlem' eller »eksportland«  

 betyder henholdsvis et medlem eller et land, som er nettoeksportør af kaffe;  

 dvs. at dets eksport overstiger dets import.
 7. Importmedlem' eller importland' betyder henholdsvis  

 et medlem eller et land, som er nettoimportør af kaffe; dvs. at dets import  

 overstiger dets eksport.
 8. Producentmedlem' eller »producentland«  

 betyder henholdsvis et medlem eller et land, som dyrker kaffe i et sådant  

 omfang, at det har kommerciel betydning.
 9. Fordelt simpelt flertal' betyder et flertal af  

 tilstedeværende og stemmeafgivende eksportmedlemmers stemmer og et flertal af  

 tilstedeværende og stemmeafgivende importmedlemmers stemmer, optalt hver for  

 sig.
 10. Fordelt to tredjedeles flertal' betyder to  

 tredjedeles flertal af tilstedeværende og stemmeafgivende eksportmedlemmers  

 stemmer og to tredjedeles flertal af tilstedeværende og stemmeafgivende  

 importmedlemmers stemmer, optalt hver for sig.
 11. Ikrafttræden' betyder, medmindre andet er bestemt,  

 den dato, på hvilken overenskomsten træder i kraft, enten midlertidigt eller  

 endeligt.
 12. Eksportproduktion' betyder et eksportlands samlede  

 kaffeproduktion i et givet kaffeår eller høstår med undtagelse af den del af  

 produktionen, der er bestemt til indenlandsk forbrug i det pågældende år.
 13. Til rådighed for eksport' betyder et eksportlands  

 eksportproduktion i et givet kaffeår og opsamlede lagre fra tidligere år.
 14. Eksportrettighed' betyder den samlede mængde  

 kaffe, som et medlem har ret til at eksportere i henhold til denne  

 overenskomsts forskellige bestemmelser, dog med undtagelse af eksport, som i  

 henhold til bestemmelserne i artikel 44 ikke belastes kvoterne.
15. Manglende udnyttelse af eksportrettighed' betyder  

 forskellen mellem et eksporterende medlems årlige eksportrettighed i et givet  

 kaffeår og den mængde kaffe, som det inden for de seks første måneder af  

 kaffeåret konstateres, 16. Manglende levering' betyder forskellen mellem et  

 eksportmedlems årlige eksportrettighed i et givet kaffeår og den mængde  

 kaffe, som medlemmet har eksporteret til kvotemarkedet i det pågældende  

 kaffeår, medmindre denne forskel er »en manglende udnyttelse af  

 eksportrettighed« som defineret i denne artikels stk. 15.
Medlemskab Artikel 4 Medlemskab i organisationen 1. Hver kontraherende part udgør sammen med sådanne  

 territorier, for hvilke denne overenskomst har fået gyldighed i henhold til  

 bestemmelserne i artikel 64, stk. 1, i et enkelt medlem af organisationen,  

 medmindre andet er bestemt i medfør af artikel 5, 6 og 7.
 2. Et medlem kan ændre sin medlemskategori på sådanne  

 betingelser, som rådet måtte fastsætte.
 3. Enhver henvisning i denne overenskomst til en  

 regering skal fortolkes som omfattende en henvisning til Det europæiske  

 økonomiske Fællesskab eller til enhver anden mellemstatlig organisation, som  

 har tilsvarende opgaver vedrørende forhandling, afslutning og gennemførelse  

 af internationale overenskomster, især råvareaftaler.
4.En sådan mellemstatlig organisation har ikke selv stemmeret, men ved  

 afstemning om anliggender, der ligger inden for dens kompetence, er den  

 berettiget til kollektivt at afgive sine medlemsstaters stemmer.
I disse  

 tilfælde er organisationens medlemsstater ikke berettigede til at udøve deres  

 individuelle stemmeret.
5. Bestemmelserne i artikel 16, stk. 1, gælder ikke  

 for en sådan mellemstatlig organisation, med den kan deltage i  

 eksekutivkommissionens drøftelser af anliggender, der ligger inden for dens  

 kompetence.
Ved afstemning om anliggender inden for dens kompetence og uanset  

 bestemmelsen i artikel 19, stk. 1, kan de stemmer, som dens medlemsstater er  

 berettiget til at afgive i eksekutivkommissionen, afgives kollektivt af en af  

 disse medlemsstater.
Artikel 5 Særskilt medlemskab for visse territorier En kontraherende part, der er nettoimportør af kaffe, kan når som helst  

 ved behørig meddelelse i overensstemmelse med bestemmelserne i artikel 64,  

 stk. 2, erklære, at den deltager i organisationen særskilt for ethvert af de  

 territorier, for hvis internationale anliggender den er ansvarlig, som er  

 nettoeksportører af kaffe, og som den nærmere angiver.
I et sådant tilfælde  

 har moderlandet og dets ikke nærmere afgivne territorier et enkelt  

 medlemskab, medens de nærmere angivne territorier har særskilt medlemskab,  

 individuelt eller kollektivt i overensstemmelse med meddelelsen.
Artikel 6 Gruppemedlemskab ved tilslutning til organisationen 1. To eller flere kontraherende parter, som er  

 nettoeksportører af kaffe, kan ved behørig meddelelse til rådet og til De  

 forenede Nationers generalsekretær ved deponeringen af deres respektive  

 godkendelses-, ratifikations-, accept- eller tiltrædelsesinstrumenter  

 erklære, at de tilslutter sig organisationen som en medlemsgruppe.
Et  

 territorium, for hvilket denne overenskomst har fået gyldighed i henhold til  

 bestemmelserne i artikel 64, stk. 1, kan udgøre en del af en sådan  

 medlemsgruppe, hvis regeringen i den stat, som er ansvarlig for territoriets  

 internationale anliggende, har givet behørig meddelelse herom i henhold til  

 bestemmelserne i artikel 64, stk. 2. Disse kontraherende parter og de  

 pågældende territorier skal opfylde følgende betingelser:
 2. Medlemsgruppen udgør et enkelt medlem af  

 organisationen bortset fra, at hvert af gruppens medlemmer skal behandles som  

 enkeltmedlem i spørgsmål, som opstår i henhold til følgende bestemmelser:
 3. De kontraherende parter og nærmere angivne  

 territorier, der tilslutter sig overenskomsten som en medlemsgruppe, skal  

 udpege den regering eller organisation, som vil repræsentere dem i rådet i  

 alle andre spørgsmål, der opstår i medfør af denne overenskomst, end de i  

 denne artikels stk. 2 angivne.
 4. Medlemsgruppens stemmeret er som følger:
5. En kontraherende part eller et nærmere angivet  

 territorium, der er deltager i en medlemsgruppe, kan ved meddelelse til rådet  

 udtræde af gruppen og blive særskilt medlem.
En sådan udtræden får virkning  

 ved rådets modtagelse af meddelelsen.
Hvis en deltager i en medlemsgruppe  

 udtræder af gruppen eller ophører med at deltage i organisationen, kan de  

 tilbageværende medlemmer af gruppen; denne vedbliver at bestå, medmindre  

 rådet afslår anmodningen.
Hvis medlemsgruppen opløses, vil ethvert af  

 gruppens tidligere medlem blive særskilt medlem.
Et medlem, som er ophørt med  

 at være deltager i en gruppe, kan ikke, sålænge denne overenskomst forbliver  

 i kraft, igen blive medlem af en gruppe.
Artikel 7 Senere gruppemedlemskab To eller flere eksportmedlemmer kan når som helst efter denne  

 overenskomsts ikrafttræden anmode rådet om tilladelse til at danne en  

 medlemsgruppe.
Rådet godkender anmodningen, hvis det finder, at medlemmerne  

 har afgivet en erklæring og fremlagt beviser, som tilfredsstiller kravene i  

 artikel 6, stk. 1. Efter en sådan godkendelse er medlemsgruppen underkastet  

 bestemmelserne i nævnte artikels stk. 2 til 5.
ORGANISATION OG ADMINISTRATION Artikel 8 Den internationale Kaffeorganisations sæde og struktur 1. Den internationale Kaffeorganisation, der  

 oprettedes i medfør af 1962-overenskomsten, består fortsat for at  

 administrere bestemmelserne i denne overenskomst og overvåge dens  

 gennemførelse.
 2. Organisationen har sit sæde i London, medmindre  

 rådet med fordelt to tredjedeles flertal træffer anden bestemmelse.
 3. Organisationen udøver sin virksomhed gennem Det  

 internationale Kafferåd, eksekutivkommissionen, eksekutivdirektøren og  

 personalet.
Artikel 9 Det internationale Kafferåds sammensætning 1. Organisationens højeste myndighed er Det  

 internationale Kafferåd, som består af alle organisationers medlemmer.
2. Hvert medlem udpeger en repræsentant i rådet og, om  

 det ønskes, en eller flere suppleanter.
Et medlem kan også udpege en eller  

 flere rådgivere til at ledsage dets repræsentanter eller suppleanter.
Artikel 10 Rådets beføjelser og virksomhed 1. Alle beføjelser, som udtrykkeligt følger af denne  

 overenskomst, beror hos rådet, der har de beføjelser og udøver den  

 virksomhed, som er nødvendig for at gennemføre overenskomstens bestemmelser.
2. Rådet fastsætter med fordelt to tredjedeles flertal  

 sådanne regler og bestemmelser, herunder sin egen forretningsorden og  

 organisationens finansielle regler og ansættelsesvilkår, som er nødvendige  

 for gennemførelsen af denne overenskomsts bestemmelser og i overensstemmelse  

 med disse.
Rådet kan i sin forretningsorden foreskrive en fremgangsmåde,  

 hvorved det uden af afholde møde kan afgøre bestemte spørgsmål.
 3. Rådet fører også sådanne protokoller, som er  

 nødvendige for udøvelsen af dets virksomhed i henhold til denne overenskomst,  

 og sådanne andre protokoller, som det anses for ønskeligt.
Artikel 11 Valg af rådets formand og viceformænd 1. Rådet vælger for hvert kaffeår en formand samt en  

 første, anden og tredje næstformand.
2. Som hovedregel vælges formanden og første  

 næstformand begge blandt repræsentanterne for eksportmedlemmerne eller blandt  

 repræsentanterne for importmedlemmerne, og anden og tredje næstformand blandt  

 repræsentanterne for den anden medlemskategori.
Disse hverv besættes hvert  

 kaffeår skiftevis af de to medlemskategorier.
3. Hverken formanden eller en næstformand, der  

 fungerer som formand, har stemmeret.
Hans suppleant kan i sådanne tilfælde  

 udøve medlemmets stemmeret.
Artikel 12 Rådets møder Som hovedregel holder rådet ordinære møder to gange om året.
Ekstraordinære møder kan afholdes efter rådets bestemmelse.
Ekstraordinære  

 møder skal herudover afholdes på begæring af eksekutivkommissionen, fem  

 medlemmer eller et eller flere medlemmer, som råder over mindst 200 stemmer.  

 Indkaldelse til møder skal ske med mindst 30 dages varsel, undtagen i  

 tilfælde af en nødsituation.
Møder afholdes der, hvor organisationen har sit  

 sæde, medmindre rådet træffer anden bestemmelse.
Artikel 13 Stemmetal 1. Eksportmedlemmerne har tilsammen 1 000 stemmer, og  

 importmedlemmerne tilsammen 1 000 stemmer, fordelt inden for hver  

 medlemskategori, dvs. henholdsvis eksport- og importmedlemmer, således som  

 det er bestemt i denne artikels følgende stykke.
 2. Hvert medlem har fem grundstemmer, forudsat at det  

 samlede antal grundstemmer inden for hver medlemskategori ikke overstiger  

 150. Hvis der er over 30 eksportmedlemmer eller over 30 importmedlemmer,  

 reguleres antallet af grundstemmer for hvert medlem inden for vedkommende  

 medlemskategori således, at antallet af stemmer for hver medlemskategori  

 holdes inden for et maksimum af 150.
3. Eksportmedlemmer anført i bilag 2 får ud over  

 grundstemmerne tildelt det antal stemmer, som er angivet i nævnte bilags  

 anden kolonne.
Hvis et af de i dette stykke omhandlede medlemmer vælger at få  

 fastsat en basiskvote i henhold til bestemmelserne i artikel 31, stk. 3,  

 finder bestemmelserne i dette stykke ikke længere anvendelse på dette medlem.
 4. Eksportmedlemmernes overskydende stemmer fordeles  

 blandt de medlemmer, som har fået tildelt en basiskvote, i forhold til  

 gennemsnitsmængden af deres respektive eksport af kaffe til importmedlemmer i  

 de fire forudgående kalenderår.
 5. Importmedlemmernes overskydende stemmer fordeles  

 blandt disse medlemmer i forhold til gennemsnitsmængden af deres respektive  

 kaffeimport i de fire forudgående kalenderår.
 6. Stemmefordelingen fastsættes af rådet i  

 overensstemmelse med bestemmelserne i denne artikel ved hvert kaffeårs  

 begyndelse og forbliver i kraft kaffeåret igennem undtagen i de tilfælde, der  

 omhandles i denne artikels stk. 7.
 7. Rådet foretager i overensstemmelse med  

 bestemmelserne i denne artikel en omfordeling af stemmerne, når som helst der  

 sker en ændring i organisationens medlemskreds, eller hvis et medlems  

 stemmeret suspenderes eller generhverves i overensstemmelse med  

 bestemmelserne i artikel 26, 42, 45, 47, 55 og 58.
 8. Intet medlem kan have mere end 400 stemmer.
 9. Brøkdele af stemmer må ikke forekomme.
Artikel 14 Rådets afstemningsregler 1. Hvert medlem er berettiget til at afgive det antal  

 stemmer, det råder over, og kan ikke dele sine stemmer.
De stemmer, som et  

 medlem er bemyndiget til at afgive i henhold til bestemmelserne i denne  

 artikels stk. 2, kan dog afgives forskelligt fra dets egne stemmer.
2. Et eksportmedlem kan bemyndige et andet  

 eksportmedlem og et importmedlem kan bemyndige et andet importmedlem til at  

 repræsentere dets interesser og udøve dets stemmeret på ethvert rådsmøde.
Den  

 begrænsning, som er fastsat i artikel 13, stk. 8, kommer ikke til anvendelse  

 i dette tilfælde.
Artikel 15 Rådets beslutninger 1. Alle rådets beslutninger og henstillinger vedtages  

 med fordelt simpelt flertal, medmindre andet er bestemt i denne overenskomst.
 2. Følgende fremgangsmåde skal gælde for enhver  

 rådsbeslutning, som i henhold til bestemmelserne i denne overenskomst kræver  

 fordelt to tredjedeles flertal:
 afstemning, betragtes det som forkastet.
 3. Medlemmerne forpligter sig til at acceptere enhver  

 beslutning, som Rådet vedtager i henhold til overenskomsten, som bindende.
Artikel 16 Kommissionens sammensætning 1. Eksekutivkommissionen består af otte  

 eksportmedlemmer og otte importmedlemmer, som vælges for hvert kaffeår i  

 overensstemmelse med bestemmelserne i artikel 17. Medlemmerne kan genvælges.
2. Hvert kommissionsmedlem skal udpege en repræsentant  

 og kan, hvis det ønsker det, udpege en eller flere suppleanter.
Ethvert  

 medlem kan også udpege en eller flere rådgivere for dets repræsentant eller  

 suppleant.
3. Eksekutivkommissionen har en formand og en  

 næstformand, som vælges af rådet for hvert kaffeår og kan genvælges.
Hverken  

 formanden eller den som formand fungerende næstformand har stemmeret.
Hvis en  

 repræsentant vælges til formand eller hvis en næstformand fungerer som  

 formand, har hans suppleant ret til at afgive stemme i hans sted.
Som  

 hovedregel vælges formanden og næstformanden for hvert kaffeår blandt  

 repræsentanterne for den samme medlemskategori.
 4. Kommissionen holder sædvanligvis møde der, hvor  

 organisationen har sit sæde, men kan også holde møde andetsteds.
Artikel 17 Valg af kommissionen 1. Kommissionens eksportmedlemmer og importmedlemmer  

 vælges i rådet af henholdsvis eksportmedlemmerne og importmedlemmerne af  

 organisationen.
Valget inden for hver kategori afholdes i overensstemmelse  

 med bestemmelserne i denne artikels følgende stykker.
 2. Hvert medlem skal til fordel en enkelt kandidat  

 afgive alle de stemmer, som det er berettiget til i henhold til  

 bestemmelserne i artikel 13. De stemmer, som et medlem råder over i henhold  

 til bestemmelserne i artikel 14, stk. 2, kan afgives på en anden kandidat.
 3. De otte kandidater, som har opnået det største  

 antal stemmer, er valgt; ingen kandidat kan dog vælges ved første afstemning,  

 medmindre han opnår mindst 75 stemmer.
4. Hvis færre end otte kandidater vælges ved første  

 afstemning i henhold til denne artikels stk. 3, afholdes yderligere  

 afstemninger, ved hvilke kun de medlemmer, der ikke har stemt for nogle af de  

 valgte kandidater, har stemmeret.
Ved hver yderligere afstemning nedsættes  

 det minimumantal stemmer, der kræves for at blive valgt, med fem, indtil otte  

 kandidater er valgt.
 5. Et medlem, der ikke har stemt for noget af de  

 valgte medlemmer, skal under iagttagelse af bestemmelserne i denne artikels  

 stk. 6 og 7 overdrage sine stemmer til et af disse.
 6. Et medlem anses for at have opnået det antal  

 stemmer, som er afgivet for det ved dets valg, og tillige det antal stemmer,  

 som det har fået overdraget, forudsat at det samlede antal stemmer ikke  

 overstiger 499 for noget valgt medlem.
 7. Hvis det antal stemmer, som et valgt medlem anses  

 for at have opnået, overstiger 499, skal medlemmer, der har stemt for eller  

 overdraget deres stemme til vedkommende valgte medlem, træffe indbyrdes  

 aftale om, at et eller flere af dem trækker sine stemmer for dette medlem  

 tilbage og overdrager eller genoverdrager dem til et andet valgt medlem,  

 således at det antal stemmer, som hvert valgt medlem har opnået, ikke  

 overstiger grænsen på 499.
Artikel 18 Kommissionens kompetence 1. Kommissionen er ansvarlig over for rådet og  

 arbejder efter generelle direktiver fra dette.
 2. Rådet kan med fordelt to tredjedeles flertal helt  

 eller delvis overdrage udøvelsen af sine beføjelser til kommissionen, bortset  

 fra følgende:
 3. Rådet kan når som helst med fordelt simpelt flertal  

 tilbagekalde enhver beføjelse, som det har overdraget til kommissionen.
Artikel 19 Kommissionens afstemningsregler 1. Hvert kommissionsmedlem har ret til at afgive det  

 antal stemmer, som det har opnået i henhold til bestemmelserne i artikel 17,  

 stk. 6 og 7. Stemmeafgivelse ved fuldmagt er ikke tilladt.
Intet  

 kommissionsmedlem er berettiget til at opdele sine stemmer.
 2. Enhver beslutning i kommissionen kræver det samme  

 flertal, som tilsvarende beslutning ville kræve i rådet.
Artikel 20 Rådet og kommissionens beslutningsdygtighed 1. Rådet er beslutningsdygtigt, når et flertal af  

 medlemmer, der repræsenterer et fordelt to tredjedeles flertal af de samlede  

 stemmer, er til stede ved et møde.
Hvis rådet ikke er beslutningsdygtigt på  

 det for et rådsmødes åbning fastsatte tidspunkt, kan rådets formand beslutte  

 at udsætte tidspunktet for mødets åbning i mindst tre timer.
Hvis rådet ikke  

 er beslutningsdygtigt på det herefter fastsatte tidspunkt, kan formanden  

 udsætte tidspunktet for rådsmødets åbning i yderligere tre timer.
Denne  

 fremgangsmåde kan gentages, indtil beslutningsdygtighed foreligger på det  

 fastsatte tidspunkt.
Repræsentation i overensstemmelse med bestemmelserne i  

 artikel 14, stk. 2, skal anses for tilstedeværelse.
 2. Kommissionen er beslutningsdygtig, når et flertal  

 af medlemmer, der repræsenterer et fordelt to tredjedeles flertal af de  

 samlede stemmer, er til stede ved et møde.
Artikel 21 Eksekutivdirektøren og personalet 1. Rådet udnævner eksekutivdirektøren på anbefaling af  

 kommissionen.
Eksekutivdirektørens ansættelsesvilkår fastsættes af rådet og  

 skal være af samme art som for de tilsvarende embedsmænd i lignende  

 mellemstatlige organisationer gældende vilkår.
 2. Eksekutivdirektøren er organisationens øverste  

 embedsmand og er ansvarlig for udførelsen af de ham påhvilende pligter  

 vedrørende administrationen af denne overenskomst.
 3. Eksekutivdirektøren ansætter personalet i henhold  

 til regler fastsat af rådet.
 4. Hverken eksekutivdirektøren eller noget medlem af  

 personalet må have nogen økonomisk interesse i kaffeproduktion, kaffehandel  

 eller transport af kaffe.
5. Under udførelsen af deres pligter må  

 eksekutivdirektøren og personalet ikke søge eller modtage instruktioner fra  

 noget medlem eller fra nogen anden myndighed uden for organisationen.
De skal  

 afholde sig fra enhver handling, som vil kunne skade deres omdømme i deres  

 stilling som internationale embedsmænd, der kun er ansvarlige over for  

 organisationen.
Ethvert medlem er forpligtet til at respektere, at  

 eksekutivdirektørens og personalets hverv udelukkende er af international  

 karakter og til ikke at søge at påvirke dem under udførelsen af deres hverv.
Artikel 22 Samarbejde med andre organisationer Rådet kan træffe foranstaltninger med henblik på samråd og samarbejde med  

 De forenede Nationer og dets særorganisationer såvel som med andre egnede  

 mellemstatlige organisationer.
Der kan herunder være tale om sådanne  

 finansielle foranstaltninger, som rådet finder formålstjenlige til opfyldelse  

 af overenskomstens målsætninger.
Rådet kan indbyde disse organisationer og  

 enhver organisation, som befatter sig med kaffe, til at sende observatører  

 til dets møder.
PRIVILEGIER OG IMMUNITETER Artikel 23 Privilegier og immuniteter 1. Organisationen har status som juridisk person.
Den  

 kan især indgå aftaler, erhverve og afhænde løsøre og fast ejendom samt  

 foretage retsforfølgning.
 2. Den status og de privilegier og immuniteter, som  

 tilkommer organisationen, dens eksekutivdirektør, dens personale og eksperter  

 samt dens medlemsrepræsentanter, når disse opholder sig inden for Det  

 forenede Kongerige Storbritannien og Nordirlands landområde for at udøve  

 deres funktioner, hviler fortsat på aftalen vedrørende hovedsædet, indgået  

 den 28. maj 1969 mellem regeringen for Det forenede kongerige Storbritannien  

 og Nordirland (i det følgende betegnet som »værtsregeringen«) og  

 organisationen.
3. Den i denne artikels stk. 2 nævnte aftale  

 vedrørende hovedsædet er uafhængig af denne overenskomst.
Den ophører  

 imidlertid:
 4. Organisationen kan under forudsætning af rådets  

 godkendelse indgå aftaler med et eller flere medlemmer vedrørende sådanne  

 privilegier og immuniteter, som måtte være nødvendige for denne overenskomsts  

 rette funktion.
 5. Medlemslandenes regeringer - ud over  

 værtsregeringen - skal yde organisationen de samme begunstigelser med hensyn  

 til valutarestriktioner og bestemmelser om pengeomveksling, oprettelse af  

 bankkonti og pengeoverførsler, som indrømmes De forenede Nationers  

 særorganisationer.
FINANSIELLE FORHOLD Artikel 24 Finansielle forhold 1. Udgifterne ved udsendelse af delegationer til rådet  

 og repræsentanter i eksekutivkommissionen og i komiteer nedsat af rådet eller  

 kommissionen afholdes af de respektive regeringer.
 2. De andre udgifter, som er nødvendige for  

 administrationen af denne overenskomst, dækkes ved årlige medlemsbidrag, som  

 fastsættes i overensstemmelse med bestemmelserne i artikel 25. Dog kan rådet  

 opkræve gebyrer for særlige tjenester.
 3. Organisationens regnskabsår er det samme som  

 kaffeåret.
Artikel 25 Fastsættelse af budget og påligning af bidrag 1. I anden halvdel af hvert regnskabsår skal rådet  

 godkende organisationens administrationsbudget for det følgende regnskabsår  

 og fastsætte hvert medlems bidrag til budgettet.
2. Hvert medlems bidrag til budgettet for hvert  

 regnskabsår skal fastsættes til samme forholdsvise andel, som dets antal  

 stemmer udgør af alle medlemmers stemmetal på det tidspunkt, da budgettet for  

 det pågældende regnskabsår godkendes.
Hvis der imidlertid ved begyndelsen af  

 det regnskabsår, for hvilket bidragene fastsættes, finder en ændring sted i  

 stemmefordelingen mellem medlemmerne i overensstemmelse med bestemmelserne i  

 artikel 13, stk. 6, skal bidragene for dette år reguleres tilsvarende.
Ved  

 fastsættelsen af bidragene skal hvert medlems stemmetal beregnes uden hensyn  

 til en eventuel suspension af noget medlems stemmeret og en deraf følgende  

 omfordeling af stemmerne.
 3. Det første bidrag fra et medlem, som tilslutter sig  

 organisationen efter denne overenskomsts ikrafttræden, skal fastsættes af  

 rådet på grundlag af det antal stemmer, som dette medlem råder over, og den  

 tilbageværende del af det løbende regnskabsår, med de bidrag, som er pålignet  

 andre medlemmer for det løbende regnskabsår, ændres ikke.
Artikel 26 Betaling af bidrag 1. Bidrag til administrationsbudgettet for hvert  

 regnskabsår skal betales i fri konvertibel valuta og forfalder til betaling  

 på det pågældende regnskabsårs første dag.
2. Hvis et medlem undlader at betale sit fulde bidrag  

 til administrationsbudgettet inden seks måneder fra den dag, på hvilken  

 bidraget er forfaldet til betaling, skal både dets stemmeret i rådet og dets  

 ret til at afgive stemme i kommissionen suspenderes, indtil bidraget er  

 betalt.
Medmindre rådet med fordelt to tredjedels flertal bestemmer andet,  

 skal et sådant medlem imidlertid ikke berøves nogle af sine andre rettigheder  

 og heller ikke fritages for nogle af sine forpligtelser i henhold til denne  

 overenskomst.
 3. Et medlem, hvis stemmeret er blevet suspenderet i  

 henhold til bestemmelserne i denne artikels stk. 2 eller i henhold til  

 bestemmelserne i artikel 42, 45, 47, 55 eller 58, er ikke desto mindre  

 fortsat ansvarligt for betalingen af sit bidrag.
Artikel 27 Revision og offentliggørelse af regnskab Snarest muligt efter hvert regnskabsårs afslutning skal et uafhængigt  

 revideret regnskab over organisationens indtægter og udgifter i løbet af det  

 pågældende regnskabsår forelægges rådet til godkendelse og offentliggørelse.
EKSPORT- OG IMPORTREGULERING Artikel 28 Almindelige bestemmelser 1. Alle rådets beslutninger i medfør af bestemmelserne  

 i dette kapitel skal vedtages med fordelt to tredjedeles flertal.
2. I dette kapitel betyder order »årlig« et  

 af rådet fastlagt tidsrum på tolv måneder.
Rådet kan imidlertid vedtage  

 regler for anvendelsen af bestemmelserne i dette kapitel for længere tidsrum  

 end tolv måneder.
Artikel 29 Markedsområder med kvoteordning I henseende til denne overenskomst opdeles verdensmarkedet for kaffe i  

 markedsområder for medlemmer med kvote og markedsområder for ikke-medlemmer  

 uden kvoter.
Artikel 30 Basiskvoter 1. Hvert eksportmedlem har med forbehold af  

 bestemmelserne i artikel 31 og 32 ret til en basiskvote.
Medmindre andet  

 følger af bestemmelserne i artikel 35, stk. 1, anvendes basiskvoterne til  

 fordeling af den faste del af årskvoten i overensstemmelse med bestemmelserne  

 i nævnte artikels stk. 2.
 2. Senest den 30. september 1984 fastsætter rådet  

 basiskvoterne for mindst en toårig periode med virkning fra den 1. oktober  

 1984. Inden udløbet af denne periode fastsætter rådet om nødvendigt  

 basiskvoterne for den resterende del af overenskomstens gyldighedsperiode.
 3. Er rådet ikke i stand til at fastsætte basiskvoter  

 i overensstemmelse med denne artikels stk. 2, suspenderes kvoterne uanset  

 bestemmelserne i artikel 33, medmindre rådet træffer anden afgørelse.
 4. Kvoterne kan genindføres når som helst efter deres  

 suspension i henhold til denne artikels stk. 3, når rådet har fastsat  

 basiskvoterne i overensstemmelse med denne artikels stk. 2, forudsat at de  

 relevante prisbetingelser, som omhandlet i artikel 33, er opfyldt.
 5. Denne artikels bestemmelser finder anvendelse på  

 Angola på de i bilag 1 angivne betingelser.
Artikel 31 Eksportmedlemmer uden basiskvoter 1. De medlemmer, der er anført i bilag 2, bortset fra  

 Burundi og Rwanda, har tilsammen en eksportkvote svarende til 4,2% af den  

 globale årskvote, der fastsættes af rådet i overensstemmelse med  

 bestemmelserne i artikel 34.
 2. Den i denne artikels stk. 1 nævnte kvote fordeles  

 mellem de medlemmer, der er anført i bilag 2, efter procentsatserne i dette  

 bilags kolonne 1.
3. Ethvert af de i bilag 2 anførte eksportmedlemmer  

 kan når som helst anmode rådet om at få tildelt en basiskvote.
Såfremt et af  

 disse lande tildeles en basiskvote, reduceres den i denne artikels stk. 1  

 nævnte procentsats tilsvarende.
 4. Såfremt et eksportland tiltræder overenskomsten og  

 omfattes af denne artikels bestemmelser, tildeler rådet medlemmet en  

 basiskvote, og den i denne artikels stk. 1 nævnte procentsats forhøjes  

 tilsvarende.
 5. Kun de medlemmer på listen i bilag 2, hvis  

 årskvoter er større end 100 000 sække, er omfattet af bestemmelserne i  

 artikel 36 og 37.
 6. Burundi og Rwanda tildeles hver følgende årlige  

 eksportkvoter:
 7. Når som helst rådet fastsætter basiskvoter i  

 overensstemmelse med bestemmelserne i artikel 30, stk. 2, skal den i denne  

 artikels stk. 1 nævnte procentsats og den i stk. 6, litra b), nævnte mængde  

 tages op til vurdering og eventuelt ændres.
 8. Medmindre andet følger af bestemmelserne i artikel  

 6 og 41, fordeles en manglende udnyttelse of eksportrettigheder, som de i  

 bilag 2 anførte eksportmedlemmer har anmeldt, blandt de øvrige af de i bilag  

 2 anførte medlemmer, som er i stand til og rede til at eksportere de  

 udnyttede mængder, i forhold til disses årskvoter.
Artikel 32 Bestemmelser om regulering af basiskvoter 1. Hvis et importland, som hverken var deltager i Den  

 internationale Kaffeoverenskomst af 1976 eller i Den internationale  

 Kaffeoverenskomst af 1976 som forlænget, bliver medlem af organisationen,  

 regulerer rådet de basiskvoter, der er fremkommet ved anvendelsen af  

 bestemmelserne i artikel 30.
 2. Den i denne artikels stk. 1 nævnte regulering skal  

 lægge enten de enkelte eksportmedlemmers gennemsnitlige eksport til det  

 pågældende importland i tiden 1976 til 1982 eller de enkelte  

 eksportmedlemmers forholdsmæssig andel i landets gennemsnitlige import i det  

 nævnte tidsrum til grund.
 3. Rådet skal godkende de oplysninger, som tjener som  

 grundlag for de beregninger, der er nødvendige for reguleringen af  

 basiskvoterne, såvel som de kriterier, der lægges til grund med henblik på  

 anvendelsen af bestemmelsernes i denne artikel.
Artikel 33 Bestemmelser om opretholdelse, suspension og genindførsel af kvoter 1. Såfremt rådet ikke er i stand til at fastsætte de  

 nødvendige betingelser for kvoteordningens funktion som omhandlet i de  

 relevante artikler i dette kapitel, og medmindre det træffer anden afgørelse,  

 fortsætter kvoterne med at være i kraft i begyndelsen af et kaffeår, hvis det  

 glidende gennemsnit af de femten forudgående dages afvejede indikationspris  

 er lig med eller lavere end den højeste pris, der udløser en forhøjelse af  

 kvoterne, i det prisinterval, rådet har fastlagt for det foregående kaffeår i  

 overensstemmelse med artikel 38.
 2. Medmindre Rådet træffer anden afgørelse,  

 suspenderes kvoterne, så snart en af følgende betingelser er opfyldt:
 3. Suspenderes kvoterne i overensstemmelse med  

 bestemmelserne i denne artikels stk. 2 i mere end 12 måneder, træder rådet  

 sammen for at gennemgå og eventuelt ændre det prisinterval eller de  

 prisintervaller, der er fastlagt i henhold til artikel 38.
 4. Medmindre rådet træffer anden afgørelse,  

 genindføres der kvoter i overensstemmelse med bestemmelserne i denne artikels  

 stk. 6, såfremt det glidende gennemsnit af de femten forudgående dages  

 afvejede indikationspris er lig med eller mindre end midtpunktet forhøjet med  

 3,5%, mellem den højeste pris, der udløser en forhøjelse af kvoterne, og den  

 laveste pris, der udløser en nedsættelse af disse, i det seneste  

 prisinterval, rådet har fastlagt.
 5. Såfremt der fortsat er kvoter i kraft i  

 overensstemmelse med bestemmelserne i denne artikels stk. 1, fastsætter  

 eksekutivdirektøren omgående en global årskvote på grundlag af den mængde  

 kaffe, der er endeligt udgået af kvotemarkedet til forbrug, anslået efter  

 kriterierne i artikel 34. Denne kvote tildeles eksportmedlemmerne i  

 overensstemmelse med bestemmelserne i artikel 31 og 35. Medmindre andet er  

 bestemt i denne overenskomst, fastsættes kvoterne for et tidsrum af fire  

 kvartaler.
6. Når som helst de i denne artikels stk. 4 nævnte  

 relevante prisbetingelser er opfyldt, skal der sættes kvoter i kraft så  

 hurtigt som muligt og under alle omstændigheder senest i det kvartal, som  

 følger efter tidspunktet for betingelsernes opfyldelse.
Medmindre andet er  

 bestemt i denne overenskomst, fastsættes kvoterne for et tidsrum af fire  

 kvartaler.
Har rådet ikke i forvejen fastsat den globale årskvote of  

 kvartalskvoterne, fastsætter eksekutivdirektøren en kvote som angivet i denne  

 artikels stk. 5. Denne kvote tildeles eksportmedlemmerne i overensstemmelse  

 med bestemmelserne i artikel 31 og 35.
 7. Rådet sammenkaldes:
Rådet fastlægger et eller flere prisintervaller samt gennemgår og om  

 nødvendigt ændrer kvoterne for det tidsrum, det anser for tilrådeligt, idet  

 dog dette tidsrum ikke må overskride 12 måneder at regne fra den første dag i  

 kaffeåret, hvis der fortsat er kvoter i kraft, eller fra tidspunktet for  

 genindførelsen af kvoter, afhængigt af tilfældet.
Såfremt rådet ikke er i  

 stand til i det første kvartal, efter at bestemmelserne i denne artikels stk.  

 1 og 4 er blevet bragt i anvendelse, at fastlægge et eller flere  

 prisintervaller, og det heller ikke når til enighed om kvoterne, suspenderes  

 de kvoter, som eksekutivdirektøren har fastsat.
Artikel 34 Fastsættelse af global årskvote Med forbehold af bestemmelserne i artikel 33 skal rådet på sit sidste  

 ordinære møde i kaffeåret fastsætte en global årskvote, hvorved rådet bl.a.  

 lægger følgende til grund:
Artikel 35 Tildeling af årskvoter 1. Under hensyntagen til den beslutning, der træffes i  

 medfør af artikel 34, og efter fradrag af den mængde kaffe, som er nødvendig  

 for at efterkomme bestemmelserne i artikel 31, får de eksportmedlemmer, der  

 har ret til en basiskvote for kaffeåret 1983/1984, tildelt årskvoter efter  

 procentsatserne i bilag 3.
 2. Med virkning fra den 1. oktober 1984 får de  

 eksportmedlemmer, som er berettigede til en basiskvote, tildelt årskvoter  

 opdelt i en fast og en variabel del, under hensyntagen til den beslutning,  

 der træffes i henhold til bestemmelserne i artikel 34, og efter fradrag af  

 den mængde kaffe, som er nødvendig for at efterkomme bestemmelserne i artikel  

 31. Den faste del skal svare til 70% af den globale årskvote, således som  

 denne er reguleret for at efterkomme bestemmelserne i artikel 31, og skal  

 fordeles blandt eksportmedlemmerne i overensstemmelse med bestemmelserne i  

 artikel 30. Den variable del skal svare til 30% af den globale årskvote,  

 således som denne er reguleret for at efterkomme bestemmelserne i artikel 31.  

 Disse indbyrdes forhold kan ændres af rådet, men den faste del må aldrig være  

 mindre end 70%. Med forbehold af bestemmelserne i denne artikels stk. 3 skal  

 den variable del fordeles blandt eksportmedlemmerne i forhold til den andel,  

 hvert eksportmedlem kontrollerede lagre udgør af de samlede kontrollerede  

 lagre hos eksportmedlemmer med basiskvoter; dog kan intet medlem, medmindre  

 rådet fastsætter en anden grænse, få tildelt en andel i den variable del af  

 kvoten, som overstiger 40% af den samlede variable del.
 3. De lagre, der skal lægges til grund i henseende til  

 denne artikel, er sådanne, som er kontrolleret i overensstemmelse med de for  

 kontrol med lagre fastsatte særlige regler.
Artikel 36 Kvatalskvoter 1. Umiddelbart efter tildelingen af årskvoter i  

 henhold til bestemmelserne i artikel 35, stk. 1. og med forbehold af  

 bestemmelserne i artikel 31, tildeler rådet hvert eksportmedlem  

 kvartalskvoter med henblik på at sikre en regelmæssig forsyning af verdens  

 markeder gennem den periode, for hvilken der er fastsat kvoter.
2. Medmindre rådet træffer anden afgørelse, svarer  

 disse kvoter normalt til 25% af hvert medlems årskvote.
Rådet kan give  

 tilladelse til ændring af to eller flere medlemmers kvartalskvoter, forudsat  

 at dette ikke medfører en ændring af den globale kvartalskvote.
Hvis et  

 medlems eksport i et kvartal er mindre end dets kvote for dette kvartal,  

 lægges resten til dets kvote for det følgende kvartal af det pågældende  

 kaffeår.
 3. Bestemmelserne i denne artikel gælder også ved  

 anvendelsen af artikel 33, stk. 5 og 6.
4. Hvis et eksportmedlem på grund af usædvanlige  

 omstændigheder finder, at den i denne artikels stk. 2 fastsatte begrænsning  

 kan ventes at medføre alvorlig skade for dets økonomi, kan rådet på  

 medlemmets begæring træffe de fornødne foranstaltninger i henhold til artikel  

 56. Det pågældende medlem må godtgøre skadevirkningen og yde passende  

 garantier for opretholdelsen af prisstabilitet.
Rådet kan dog ikke i noget  

 tilfælde tillade et medlem at eksportere mere end 35% af dets årskvote i det  

 første kvartal, 65% i de første to kvartaler og 85% i de første tre  

 kvartaler.
Artikel 37 Regulering af årskvoter og kvartalskvoter 1. Hvis markedsforholdene kræver det, kan rådet ændre  

 de i henhold til bestemmelserne i artikel 33, 35 og 36 tildelte års- og  

 kvartalskvoter.
Med forbehold af bestemmelserne i artikel 35, stk. 1 og 2, og  

 undtagen i tilfælde, der falder ind under forskrifterne i artikel 31 og  

 artikel 39, stk. 3, skal hvert eksportmedlems kvoter ændres med samme  

 procentsats.
 2. Uanset bestemmelserne i denne artikels stk. 1 kan  

 rådet, hvis det finder, at markedssituationen kræver det, foretage  

 reguleringer af eksportmedlemmers løbende eller tilbageværende  

 kvartalskvoter, dog uden af ændre årskvoterne.
Artikel 38 Foranstaltninger vedrørende priser 1. Rådet fastlægger et system af indikationspriser,  

 som danner grundlag for en afvejet indikationspris som dagspris.
 2. På grundlag af et sådant system kan rådet fastlægge  

 prisintervaller og prisdifferentieringer for de vigtigste grupper af kaffe og  

 et afvejet prisinterval.
 3. Ved fastlæggelsen og reguleringen af et  

 prisinterval i henseende til denne artikel lægger rådet kaffeprisernes  

 aktuelle niveau og tendens til grund, herunder de påvirkninger, som er et  

 resultat af:
- omfanget og tendensen af forbrug og produktion såvel som lagrene i  

 import- og eksportlande, - ændringer i verdens monetære system, - verdenstendensen med hensyn til inflation eller deflation, og - alle andre faktorer, som kan påvirke opnåelsen af de formål, som denne  

 overenskomst tilsigter.
 Eksekutivdirektøren skal fremskaffe de oplysninger, der er nødvendige til  

 at muliggøre det for rådet at tage behørigt hensyn til ovennævnte faktorer.
Artikel 39 Supplerende bestemmelser vedrørende regulering af kvoter 1. Hvis der er kvoter i kraft, skal rådet indkaldes  

 til møde med henblik på at fastlægge et system med pro rata regulering af  

 disse som følge af bevægelser i indikationsprisen som fastsat i henhold til  

 artikel 38.
 2. Et sådant system skal omfatte bestemmelser om  

 prisintervaller, antallet af fortløbende markedsdage, på hvilke priser skal  

 konstateres, samt antallet og omfanget af reguleringer.
3. Rådet kan indføre et system til regulering af  

 kvoterne efter prisbevægelserne for de vigtigste grupper af kaffe.
Rådet skal  

 foretage en undersøgelse af et sådant systems gennemførlighed.
Rådet træffer  

 afgørelse om, hvorvidt er sådant system skal anvendes i kaffeåret 1983/84.  

 Det tager ligeledes stilling til, hvorvidt systemet skal anvendes, hver gang  

 det fastlægger et afvejet indikationsprisinterval i overensstemmelse med  

 bestemmelserne i denne artikels stk. 1.
Artikel 40 Manglende udnyttelse af eksportrettigheder og manglende levering 1. Når der er kvoter i kraft i begyndelsen af et  

 kaffeår, skal hvert eksportmedlem anmelde enhver forventet manglende  

 udnyttelse af sin eksportrettighed for at muliggøre omfordeling inden for  

 samme kaffeår blandt de eksportmedlemmer, der er i stand til og rede til at  

 eksportere den hertil svarende mængde.
En mængde svarende til en manglende  

 udnyttelse af en eksportrettighed, som ikke er blevet anmeldt inden for de  

 første seks måneder af kaffeåret, og som derfor ikke er blevet omfordelt i  

 det pågældende kaffeår, lægges til kvoten for det følgende år og fordeles  

 udelukkende blandt de medlemmer, som ikke har undladt at foretage anmeldelse  

 i tilfælde af manglende udnyttelse af eksportrettigheder.
 2. Der kan træffes særlige bestemmelser, når der  

 indføres kvoter i løbet af et kaffeår.
 3. Inden udløbet af kaffeåret 1983/84 fastsætter Rådet  

 med henblik på gennemførelsen af denne artikel regler, der skal sikre, at der  

 foretages anmeldelse af manglende udnyttelse af eksportrettigheder, og at der  

 sker en omfordeling af de tilsvarende mængder, samt at manglende leveringer  

 identificeres.
Artikel 41 Medlemsgruppers eksportrettigheder Hvis to eller flere medlemmer danner en medlemsgruppe i overensstemmelse  

 med bestemmelserne i artiklerne 6 og 7, skal disse medlemmers basiskvoter  

 henholdsvis eksportrettigheder sammenlægges, og den samlede mængde behandles  

 som en enkelt basiskvote eller en enkelt eksportrettighed i henseende til  

 dette kapitel.
Artikel 42 Overholdelse af kvoter 1. Eksportmedlemmer skal træffe de nødvendige  

 foranstaltninger til sikring af en fuldstændig overholdelse af alle  

 bestemmelser i denne overenskomst vedrørende kvoter.
Ud over  

 foranstaltninger, som medlemmet selv måtte iværksætte, kan rådet pålægge et  

 sådant medlem at iværksætte yderligere foranstaltninger til en effektiv  

 gennemførelse af det i denne overenskomst fastsatte kvotesystem.
 2. Eksportmedlemmer må ikke overskride de års- og  

 kvartaltkvoter, som er tildelt dem.
 3. Hvis et eksportmedlem overskrider sin kvote for et  

 givet kvartal, skal rådet i en eller flere af dets senere kvoter fradrage en  

 mængde svarende til 100% af overskridelsen.
 4. Hvis et eksportmedlem for anden gang overskrider  

 sin kvartaltkvote, skal rådet foretage det samme fradrag, som er fastsat i  

 denne artikels stk. 3.
 5. Hvis et eksportmedlem for tredje gang eller mere  

 overskrider sin kvartaltkvote, skal rådet foretage det samme fradrag, som er  

 fastsat i denne artikels stk. 3, og medlemmets stemmeret skal suspenderes,  

 indtil rådet bestemmer, hvorvidt medlemmet skal udelukkes fra organisation i  

 henhold til bestemmelserne i artikel 66.
 6. De i denne artikels stk. 3, 4 og 5 fastsatte  

 fradrag skal i henseende til bestemmelsen i artikel 40, stk. 1, anses som  

 manglende udnyttelse af eksportrettighed.
 7. Rådets skal bringe bestemmelserne i denne artikels  

 stk. 1 og 5 anvendelse, så snart de nødvendige oplysninger foreligger.
Artikel 43 Oprindelsescertifikater og andre former for certifikater 1. Al eksport af kaffe fra et medlem skal dækkes af et  

 gyldigt oprindelsescertifikat.
Oprindelsescertifikatet skal i  

 overensstemmelse med de af rådet fastsatte regler udstedes af et kompetent  

 organ, valgt af medlemmet og godkendt af organisationen.
 2. Hvis der er kvoter i kraft, skal al reeksport af  

 kaffe fra et medlem dækkes af et gyldigt reeksportcertifikat.  

 Reeksportcertifikatet udstedes i overensstemmelse med de af rådet fastsatte  

 regler af et kompetent organ, valgt af medlemmet og godkendt af  

 organisationen, og skal attestere, at den pågældende kaffe er importeret i  

 overensstemmelse med bestemmelserne i denne overenskomst.
 3. De i denne artikel nævnte regler skal indeholde  

 bestemmelser, der muliggør deres anvendelse for grupper af importmedlemmer,  

 som udgør en toldunion.
4. Rådet kan fastsætte regler vedrørende certifikaters  

 trykning, legalisering, udstedelse og brug og kan iværksætte udstedelse af  

 stempelmærker for kaffeeksport mod betaling af et af rådet fastsat gebyr.  

 Oprindelsescertifikaters forsyning med sådanne stempelmærker kan vær en af de  

 for certifikaternes legalisering foreskrevne måder.
Rådet kan fastsætte  

 lignende ordninger for legalisering af andre former for certifikater og for  

 udstedelsen af andre former for kaffestempelmærker på nærmere fastsatte  

 betingelser.
5. Hvert medlem skal underrette organisationen om  

 hvilket regeringsorgan eller andet organ, der skal udføre de i denne artikels  

 stk. 1 og 2 nævnte funktioner.
Ethvert ikke-regeringsorgan skal udtrykkeligt  

 godkendes af rådet, efter at medlemmet har fremlagt tilstrækkeligt bevis for  

 organets evne og vilje til at opfylde medlemmets forpligtelser i  

 overensstemmelse med de regler og regulativer, der er fastsat i henhold til  

 bestemmelserne i denne overenskomst.
Rådet kan når som helst, hvis der findes  

 grund dertil, erklære at et bestemt ikke-regeringsorgan ikke længere kan  

 godkendes af det.
Rådet træffer enten direkte eller gennem en international  

 anerkendt verdensomspændende organisation alle fornødne foranstaltninger,  

 således at det til enhver tid vil kunne overbevise sig om, at alle former for  

 certifikater udstedes og benyttes korrekt, og konstatere, hvilke mængder  

 kaffe er eksporteret fra hvert medlem.
6. Et ikke- regeringsorgan, der i medfør af  

 bestemmelserne i denne artikels stk. 5 er godkendt til udstedelse af  

 certifikater, skal i mindst fire år opbevare optegnelser over de udstedte  

 certifikater og grundlaget for deres udstedelse.
For at blive godkendt til  

 udstedelse af certifikater i henhold til denne artikels stk. 5 skal et  

 ikke-regeringsorgan forud indvillige i, at de ovennævnte optegnelser gøres  

 tilgængelige for eftersyn af organisationen.
 7. Med forbehold af bestemmelserne i artikel 44 og  

 artikel 45, stk. 1 og 2, skal medlemmerne, hvis der er kvoter i kraft,  

 forbyde import af ethvert parti kaffe, som ikke er ledsaget af et gyldigt  

 certifikat i den rette form, udstedt i overensstemmelse med de af rådet  

 fastsatte regler.
 8. Bestemmelserne i denne artikels stk. 1 og 2 finder  

 ikke anvendelse på små mængder kaffe i sådanne former, som rådet måtte  

 bestemme, eller kaffe til direkte forbrug på skibe, i luftfartøjer og andre  

 internationale befordringsmidler.
 9. Uanset bestemmelserne i artikel 2, stk. 5, og i  

 denne artikels stk. 2 og 7 kan rådet anmode medlemmerne om, at anvende  

 bestemmelserne i disse stykker, når der ikke er kvoter i kraft.
 10. Rådet fastsætter regler om den virkning,  

 indførelse eller regulering af kvoter kan få på kontrakter, der er indgået  

 inden indførelsen eller reguleringen af kvoterne.
Artikel 44 Eksport, som ikke belastes kvoterne 1. Som fastsat i artikel 29 belastes kvoter ikke med  

 eksport til lande, som ikke er deltagere i denne overenskomst.
Rådet kan  

 fastsætte regler, som blandt andet skal gælde for sådan handel og  

 overvågningen heraf, behandlingen af og sanktioner mod omdestineringer og  

 reeksport fra ikke medlemslande til medlemslande samt de dokumenter, der  

 kræves for at dække eksport til både medlemslande og ikke-medlemslande.
 2. Eksport af kaffebønner som råstof til industriel  

 fremstilling til andre formål end menneskeligt forbrug skal ikke belastes  

 kvoterne, forudsat at rådet finder det godtgjort ved de af eksportmedlemmet  

 tilvejebragte oplysninger, at kaffebønnerne virkelig benyttes til sådanne  

 andre formål.
 3. Efter anmodning fra et eksportmedlem kan rådet  

 bestemme, at den del af medlemmets kaffeeksport, som sker til humanitære  

 eller andre ikke-kommercielle formål, ikke skal belastes dets kvote.
Artikel 45 Importregulering 1. For at hindre, at ikke-medlemslande foretager deres  

 eksport på bekostning af eksportmedlemmer, skal hvert medlem, når der er  

 kvoter i kraft, begrænse sin årlige import af kaffe fra ikke-medlemslande,  

 som ikke var deltagere i Den internationale Kaffeoverenskomst af 1968, til en  

 mængde svarende til det årlige gennemsnit af dets import fra  

 ikke-medlemslande enten i kalenderårene 1971 til 1974 eller kalenderårene  

 1972 til 1974. Såfremt et ikke-medlemsland bliver deltager i overenskomsten,  

 tilpasses den for hvert medlem fastsatte årlige begrænsning i importen fra  

 ikke-medlemslande i overensstemmelse hermed.
Den således tilpassede  

 begrænsning får virkning fra og med det følgende kaffeår.
 2. Når der er kvoter i kraft, skal medlemmerne også  

 begrænse deres årlige import af kaffe fra hvert ikke-medlem, som var deltager  

 i Den internationale Kaffeoverenskomst af 1976 eller Den internationale  

 Kaffeoverenskomst af 1976 som forlænget, til en mængde, der ikke overstiger  

 en bestemt procentdel af den gennemsnitlige årlige import fra det pågældende  

 ikke-medlem i kaffeårene 1976/77 til 1981/82. I kaffeåret 1983/84 udgør denne  

 procentdel 70%, og i kaffeårene 1984/85 til 1988/89 svarer den til andel, den  

 faste del udgør af den globale årskvote i henhold til bestemmelserne i  

 artikel 35, stk. 2.
 3. Inden udløbet af kaffeåret 1983/84 tager Rådet de i  

 medfør af stk. 1 fastsatte kvantitative begrænsninger op til revision under  

 hensyntagen til senere referenceår end dem, der er angivet i nævnte stykke.
4. De i denne artikels foranstående bestemmelser  

 fastlagte forpligtelser gør ingen indgreb i modstridende bilaterale eller  

 multilaterale forpligtelser, som importmedlemmer har påtaget sig over for  

 ikke-medlemslande forud for denne overenskomsts ikrafttræden; dog skal  

 ethvert importmedlem, som er underkastet sådanne forpligtelser, afvikle disse  

 på en sådan måde, at forpligtelserne i mindst muligt omfang kommer i strid  

 med forpligtelserne i henhold til foranstående bestemmelser.
Et sådant medlem  

 skal så hurtigt som muligt træffe foranstaltninger til at bringe sine  

 forpligtelser i harmoni med bestemmelserne i denne artikels stk. 1 og 2 og  

 skal underrette rådet om enkelthederne vedrørende de modstridende  

 forpligtelser samt om de skridt, der er taget for at formindske eller  

 eliminere konflikten.
 5. Hvis et importmedlem undlader at efterleve  

 bestemmelserne i denne artikel, kan rådet suspendere dets stemmeret i rådet  

 og dets ret til at afgive stemme i kommissionen.
ANDRE BESTEMMELSER AF ØKONOMISK BETYDNING Artikel 46 Foranstaltninger vedrørende forarbejdet kaffe 1. Medlemmerne erkender udviklingslandenes behov for  

 en udvidelse af grundlaget for deres økonomi blandt andet gennem  

 industrialisering og eksport af forarbejdede produkter, herunder  

 forarbejdning af kaffe og eksport af forarbejdet kaffe.
 2. Med henblik herpå skal medlemmerne undgå  

 iværksættelse af regeringsforanstaltninger, som måtte kunne forårsage  

 splittelse af andre medlemmers kaffesektor.
3. Hvis et medlem finder, at bestemmelserne i denne  

 artikels stk. 2 ikke efterleves, bør det rådføre sig med vedkommende  

 medlemmer under behørig iagttagelse af bestemmelserne i artikel 57. De  

 pågældende medlemmer skal udfolde alle bestræbelser for at nå frem til en  

 mindelig ordning på bilateralt grundlag.
Hvis disse drøftelser ikke fører til  

 en for begge parter tilfredsstillende løsning, kan hver af parterne indbringe  

 sagen for rådet til overvejelse i henhold til bestemmelserne i artikel 58.
 4. Ingen af bestemmelserne i denne overenskomst  

 fratager noget medlem retten til at træffe forholdsregler for at hindre eller  

 afhjælpe splittelse af dets kaffesektor gennem import af forarbejdet kaffe.
Artikel 47 Propaganda 1. Medlemmerne forpligter sig til at fremme forbruget  

 af kaffe på enhver mulig måde.
2. Til dette formål fortsætter propagandafonden sin  

 virksomhed.
Denne fond administreres af en komite bestående af alle  

 eksportmedlemmer.
 3. Komiteen godkender selv sine vedtægter med to  

 tredjedeles flertal senest den 31. marts 1984. Alle komiteens afgørelser skal  

 træffes med to tredjedeles flertal.
 4. I komiteens vedtægter fastsættes det, hvorledes der  

 kan ydes støtte til eksportmedlemmerne for at stimulere forbruget på disses  

 hjemmemarkeder.
 5. Vedtægterne skal ligeledes indeholde bestemmelser  

 om konsultationer vedrørende den påtænkte propagandavirksomhed med de  

 relevante organer i de pågældende importerende medlemslande.
6. Komiteen kan bestemme, at eksportmedlemmerne skal  

 betale en obligatorisk afgift.
Andre medlemmer kan også deltage i  

 finansieringen af fonden på betingelser, der skal godkendes af komiteen.
 7. Fondens midler anvendes udelukkende til  

 finansiering af propagandakampagner til støtte for forskning og studier, der  

 har tilknytning til forbruget af kaffe, samt til dækning af  

 administrationsudgifterne i forbindelse med disse aktiviteter.
 8. Den i denne artikels stk. 6 nævnte afgift skal  

 betale i US-dollars og indsættes på en særlig konto, der står til komiteens  

 rådighed og betegnes »propagandafondens konto«.
9. Den af komiteen fastsatte afgift skal betales efter  

 nærmere angivne retningslinjer.
Ved manglende betaling af afgiften anvendes  

 følgende sanktioner:
10. Alle propagandaplaner og -programmer skal være  

 godkendt af komiteen mindst seks måneder før tidspunktet for deres  

 iværksættelse.
Er dette ikke tilfældet, tilbagebetales de ikke-anvendte  

 midler til medlemslandene, medmindre komiteen træffer anden afgørelse.
 11. Eksekutivdirektøren er formand for komiteen og  

 aflægger med jævne mellemrum beretning til rådet om propagandavirksomheden.
Artikel 48 Fjernelse af forbrugshindringer 1. Medlemmerne erkender den overordentlig store  

 betydning af så hurtigt som muligt at opnå den størst mulige forøgelse af  

 kaffeforbruget, i særdeleshed ved en fremadskridende fjernelse af alle  

 hindringer for en sådan forøgelse.
 2. Medlemmerne erkender, at visse for tiden  

 eksisterende foranstaltninger i større eller mindre udstrækning kan hindre en  

 forøgelse af kaffeforbruget, navnlig:
 3. Med henblik på den ovennævnte målsætning og  

 bestemmelserne i denne artikels stk. 4 skal medlemmerne tilstræbe at  

 gennemføre toldreduktioner for kaffe og tage andre forholdsregler til  

 fjernelse af hindringer for et øget forbrug.
 4. I betragtning af deres fælles interesser forpligter  

 medlemmerne sig til at søge udveje til i stadig stigende grad at formindske  

 de i denne artikels stk. 2 nævnte hindringer for øget omsætning og forbrug  

 med henblik på helt at fjerne disse hindringer, hvor det er muligt, eller  

 væsentligt at formindske deres virkninger.
 5. På baggrund af de forpligtelser, som medlemmerne  

 har påtaget sig i henhold til bestemmelserne i denne artikels stk. 4, skal de  

 en gang om året underrette Rådet om alle de forholdsregler, de har truffet  

 med henblik på at efterkomme bestemmelserne i denne artikel.
 6. Eksekutivdirektøren skal fra tid til anden  

 udarbejde en oversigt over forbrugshindringerne til rådets bedømmelse.
 7. Rådet kan for at fremme denne artikels formål give  

 henstillinger til medlemmerne, der så snart som muligt skal afgive beretning  

 til Rådet om de forholdsregler, som er truffet med henblik på at efterkomme  

 sådanne henstillinger.
Artikel 49 Blandinger og erstatninger 1. Medlemmer må ikke opretholde bestemmelser, som  

 kræver iblanding, behandling med eller brug af andre produkter i forbindelse  

 med kaffe ved kommercielt videresalg som kaffe.
Medlemmerne skal bestræbe sig  

 på at forbyde salg af og reklame for produkter under betegnelsen kaffe, hvis  

 sådanne produkter indeholder mindre end, hvad der svarer til 90% rå kaffe som  

 råmateriale.
 2. Rådet kan pålægge ethvert medlem at tage de  

 nødvendige skridt til at sikre overholdelsen af bestemmelserne i denne  

 artikel.
 3. Eksekutivdirektøren skal fra tid til anden  

 forelægge Rådet en rapport vedrørende opfyldelsen af bestemmelserne i denne  

 artikel.
Artikel 50 Produktionspolitik 1. For at fremme opnåelsen af det i artikel 1, stk. 1,  

 opstillede mål forpligter medlemmerne sig til at fastlægge og gennemføre en  

 produktionspolitik.
2. Rådet fastsætter med fordelt to tredjedeles flertal  

 bestemmelser om fremgangsmåden ved koordinationen af de i denne artikels stk.  

 1 omhandlede former for produktionspolitik.
Disse bestemmeler kan indbefatte  

 egnede forholdsregler, som tilsigter eller opmuntrer til en spredning af  

 produktionsprogrammet tillige med en angivelse af måder, hvorpå medlemmer kan  

 få teknisk og finansiel bistand stillet til rådighed.
3. Rådet kan fastsætte bidrag, som skal betales af  

 eksportmedlemmer, og som skal gøre det muligt for organisationen at  

 gennemføre hensigtsmæssige tekniske undersøgelser med henblik på at støtte  

 medlemmerne ved disses iværksættelse af forholdsregler, der er nødvendige for  

 at følge en velegnet produktionspolitik.
Sådanne bidrag må ikke overstige 2  

 US-cents pr. sæk kaffe, eksporteret til importerende medlemslande, og skal  

 betales i konvertibel valuta.
Artikel 51 Politil vedrørende kaffelagre 1. Til supplering af bestemmelserne i kapitel VII og  

 artikel 50 fastlægger Rådet med fordelt to tredjedeles flertal en politik  

 vedrørende kaffelagre i producerende medlemslande.
 2. Rådet træffer foranstaltninger til årligt at  

 fastslå størrelsen af kaffelagrene i de enkelte eksportmedlemmers besiddelse  

 i overensstemmelse med bestemmelserne i artikel 35. De pågældende medlemmer  

 skal lette denne årlige oversigt.
 3. Producentmedlemmerne skal sikre sig, at der er  

 tilstrækkelige mulgheder i deres respektive lande for en forsvarlig  

 opbevaring af kaffelagre.
 4. Rådet gennemfører en undersøgelse af muligheden for  

 at fremme denne overenskomsts formål gennem et internationalt  

 lagerarrangement.
Artikel 52 Drøftelser og samarbejde med branchen 1. Organisationen opretholder nær forbindelse med  

 relevante ikke-statslige organisationer inden for den internationale  

 kaffehandel og med eksperter i kaffeanliggender.
 2. Medlemmerne skal udøve deres virksomhed inden for  

 denne overenskomsts rammer på en måde, der harmonerer med handelens  

 sædvanlige struktur, og skal afholde sig fra diskriminerende salgsmetoder.  

 Ved udøvelsen af denne virksomhed skal de bestræbe sig på at tage tilbørligt  

 hensyn til kaffehandelens legitime interesser.
Artikel 53 Oplysningsvirksomhed 1. Organisationen virker som center for indsamling,  

 udveksling og offentliggørelse af:
2. Rådet kan pålægge medlemmerne at tilvejebringe  

 sådanne oplysninger, som det finder nødvendige for sin virksomhed, herunder  

 regelmæssige statistiske indberetninger om kaffeproduktion,  

 udviklingstendenser for produktionen, eksport og import, fordeling, forbrug,  

 priser og beskatning, men der må ikke offentliggøres oplysninger, som kan  

 tjene til at identificere dispositioner foretaget af personer eller  

 selskaber, der producerer, forarbejder eller afsætter kaffe.
Medlemmerne skal  

 give de krævede oplysninger på en så detaljeret og nøjagtig måde, som det er  

 praktisk muligt.
3. Hvis et medlem undlader at give eller finder det  

 vanskeligt inden for en rimelig tid at tilvejebringe statistiske og andre  

 oplysninger, som rådet finder påkrævede, for at organisationen kan fungere  

 tilfredsstillende, kan rådet pålægge det pågældende medlem at forklare  

 årsagerne til denne undladelse.
Hvis det viser sig, at der behøves teknisk  

 bistand i sagen, kan rådets træffe alle nødvendige dispositioner.
 4. Ud over de foranstaltninger, der træffes i henhold  

 til denne artikels stk. 3, kan eksekutivdirektøren efter at have givet  

 passende varsel, og medmindre rådet bestemmer andet, tilbageholde udstedelsen  

 af kaffestempelmærker eller andre tilsvarende attestationer vedrørende  

 eksport som foreskrevet i artikel 43.
Artikel 54 Studier 1. Rådet kan fremme studier af kaffeproduktionens og  

 kaffefordelingens økonomi, virkningen af regeringsforanstaltninger i  

 produktions- og forbrugslandene på produktionen og forbruget af kaffe,  

 mulighederne for udvidelse af kaffeforbruget til de traditionelle og mulige  

 nye anvendelser samt virkningerne af denne overenskomsts anvendelse på  

 producenter og forbrugere af kaffe, herunder bytteforholdet mellem disse.
 2. Organisationen kan undersøge de praktiske  

 muligheder for at etablere minimumsnormer for kaffe, der eksporteres af  

 producentmedlemmer.
Artikel 55 Den særlige fond 1. Der oprettes en særlig fond, som skal gøre det  

 muligt for organisationen at iværksætte og finansiere de yderligere  

 foranstaltninger, der er nødvendige for at sikre gennemførelsen af de  

 bestemmelser i denne overenskomst, der vedrører overenskomstens funktion og  

 specielt den i artikel 51, stk. 2, omhandlede lagerkontrol.
 2. Fondens midler tilvejebringes gennem bidrag fra  

 eksportmedlemmerne, der beregnes i forhold til disses eksport til  

 importmedlemmerne.
 3. Samtidig med at eksekutivdirektøren forelægger det  

 i artikel 25 nævnte administrationsbudget, fremlægger han en plan over de  

 aktiviteter, der skal finansieres af fonden, sammen med det hertil hørende  

 budget, der skal godkendes af eksportmedlemmerne med to tredjedeles flertal.
 4. Det bidrag, som hvert enkelt eksportmedlem skal  

 betale, beregnes på grundlag af budgettet for den særlige fond, betales i  

 US-dollars og forfalder samtidig med bidragene til administrationsbudgettet.
 5. Fonden ledes og administreres af en komite  

 bestående af de eksportmedlemmer, der er repræsenteret i  

 eksekutivkommissionen, i samarbejde med eksekutivdirektøren, og fondens  

 regnskaber gøres til genstand for en årlig revision foretaget af en uafhængig  

 revisor, som foreskrevet i artikel 27 for organisationens regnskaber.
6. De i henhold til denne artikels stk. 4 fastsatte  

 bidrag skal betales efter de nærmere retningslinjer, komiteen fastsætter  

 herfor.
Ved manglende betaling af bidragene anvendes følgende sanktioner:
Artikel 56 Fritagelse 1. Rådet kan med fordelt to tredjedeles flertal  

 fritage et medlem for en forpligtelse på grund af særlige omstændigheder  

 eller en nødsituation, force majeure, forfatningsmæssige forpligtelser eller  

 internationale forpligtelser i henhold til De forenede Nationers pagt for  

 territorier, der administreres efter formynderskabssystemet.
 2. Når rådet fritager et medlem for en forpligtelse,  

 skal det udtrykkeligt anføre, på hvilke vilkår og betingelser og for hvilket  

 tidsrum fritagelsen skal være gældende for medlemmet.
 3. Såfremt en sådan fritagelse medfører en forøgelse  

 af det pågældende medlems årlige eksportrettighed, skal, medmindre rådet  

 træffer anden afgørelse, årskvoterne for alle de andre eksportmedlemmer, der  

 har ret til en basiskvote, reguleres pro rata, således at den globale  

 årskvote forbliver uændret.
 4. Rådet tager ikke en ansøgning om fritagelse for  

 kvoteforpligtelser i betragtning, hvis denne udelukkende er grundet på, at  

 det medlemsland, der har indgivet ansøgningen, gennem et eller flere år har  

 haft en eksportproduktion, som overstiger dets tilladte eksport, eller at det  

 pågældende medlem ikke har efterlevet bestemmelserne i artikel 50 og 51.
 5. Rådet kan fastsætte regler for de procedurer og  

 kriterier, der skal anvendes ved fritagelse.
SAMRÅD, TVISTIGHEDER OG KLAGER Artikel 57 Samråd Hvert medlem skal velvilligt overveje og åbne tilstrækkelig adgang til  

 samråd angående sådanne henvendelser, som måtte fremkomme fra et andet medlem  

 vedrørende ethvert anliggende i forbindelse med denne overenskomst.
Under et  

 sådant samråd skal eksekutivdirektøren, hvis den ene part begærer det og den  

 anden part samtykker heri, nedsætte et uafhængigt udvalg, som skal mægle med  

 henblik på at forlige parterne.
Udvalgets omkostninger kan ikke pålægges  

 organisationen.
Hvis en part ikke indvilliger i, at eksekutivdirektøren  

 nedsætter et udvalg, eller hvis samrådet ikke fører til en løsning, kan sagen  

 forelægges rådet i overensstemmelse med bestemmelserne i artikel 58. Hvis  

 samrådet fører til en løsning, skal der afgives beretning til  

 eksekutivdirektøren, som skal udsende beretningen til alle medlemmerne.
Artikel 58 Tvistigheder og klager 1. Enhver tvistighed om fortolkningen eller  

 anvendelsen af denne overenskomst, som ikke bilægges ved forhandling, skal på  

 begæring af et medlem, som er part i tvistigheden, henvises til rådets  

 afgørelse.
 2. I alle tilfælde, hvor en tvistighed i henhold til  

 bestemmelserne i denne artikels stk. 1 er blevet henvist til rådet, kan et  

 flertal af medlemmerne eller medlemmer, som råder over mindst en tredjedel af  

 det samlede antal stemmer, kræve, at rådet efter en drøftelse af sagen  

 indhenter et responsum om de omstridte spørgsmål fra de i denne artikels stk.  

 3 nævnte rådgivende udvalg, før det træffer sin afgørelse.
 3. a) Medmindre rådet enstemmigt træffer anden  

 afgørelse, skal udvalget bestå af:
 4. Det rådgivende udvalgs indstilling og begrundelsen  

 for denne skal forelægges Rådet, som afgør tvistigheden efter at have taget  

 alle relevante oplysninger i betragtning.
 5. Rådet skal træffe afgørelse i enhver tvistighed,  

 som er indbragt for det, inden seks måneder fra tvistighedens forelæggelse  

 til Rådets bedømmelse.
 6. Enhver klage over, at et medlem har undladt at  

 opfylde sine forpligtelser i henhold til denne overenskomst, skal på begæring  

 af det medlem, der indgiver klagen, henvises til Rådet, som træffer afgørelse  

 i sagen.
7. Intet medlem skal anses for at have brudt sine  

 forpligtelser i henhold til denne overenskomst, medmindre dette fastslås ved  

 afstemning med fordelt simpelt flertal.
I enhver kendelse om, at et medlem  

 har gjort sig skyldig i et brud på overenskomsten, skal karakteren af dette  

 brud nærmere angives.
 8. Hvis rådet finder, at et medlem har begået brud på  

 sine forpligtelser i henhold til denne overenskomst, kan det uden at  

 præjudicere andre tvangsforanstaltninger, som er fastsat i andre artikler i  

 overenskomsten, med fordelt to tredjedeles flertal suspendere dette medlems  

 stemmeret i rådet og dets ret til at afgive stemme i kommissionen, indtil det  

 opfylder sine forpligtelser, eller rådet kan træffe afgørelse om at udelukke  

 medlemmer fra organisationen i henhold til bestemmelsene i artikel 66.
 9. Et medlem kan søge eksekutivkommissionens  

 forhåndsudtalelse om en tvistighed eller klage, før sagen drøftes i rådet.
AFSLUTTENDE BESTEMMELSER Artikel 59 Undertegnelse Denne overenskomst er åben for undertegnelse i De forenede Nationers  

 hovedsæde fra den 1. januar 1983 til og med den 30. juni 1983 for de  

 kontraherende parter i Den internationale Kaffeoverenskomst af 1976 eller i  

 Den internationale Kaffeoverenskomst af 1976 som forlænget og for de  

 regeringer, som var indbudt til Det internationale Kafferåds møder indkaldt  

 med henblik på forhandling af denne overenskomst.
Artikel 60 Ratifikation, accept, godkendelse 1. Denne overenskomst skal ratificeres, accepteres  

 eller godkendes af de undertegnende regeringer i overensstemmelse med disses  

 respektive forfatningsmæssige praksis.
 2. Med de undtagelser, der følger af bestemmelserne i  

 artikel 61, skal ratifikations-, accept- eller godkendelsesinstrumenterne  

 deponeres hos De forenede Nationers generalsekretær senest den 30. september  

 1983. Rådet kan dog give udsættelse til undertegnende regeringer, som er ude  

 af stand til at deponere deres instrumenter inden den nævnte frist.
Artikel 61 Ikrafttræden 1. Denne overenskomst træder endeligt i kraft den 1.  

 oktober 1983, hvis regeringer, der repræsenterer mindst 20 eksportmedlemmer,  

 som råder over mindst 80% af eksportmedlemmernes stemmer, og mindst 10  

 importmedlemmer, som råder over mindst 80% af importmedlemmernes stemmer,  

 efter den pr. 30. september 1983 gældende stemmefordeling, på det nævnte  

 tidspunkt har deponeret deres ratifikations-, accept- eller  

 godkendelsesinstrumenter.
Alternativt træder overenskomsten endeligt i kraft  

 når som helst efter den 1. oktober 1983, hvis den er midlertidigt i kraft i  

 henhold til bestemmelserne i denne artikels stk. 2, og de nævnte procentuelle  

 krav er opfyldt ved deponering af ratifikations-, accept- eller  

 godkendelsesinstrumenter.
2. Denne overenskomst kan træde midlertidigt i kraft  

 den 1. oktober 1983. I så henseende skal en meddelelse fra en undertegnende  

 regering eller enhver anden kontraherende part i Den internationale  

 Kaffeoverenskomst af 1976 som forlænget, hvorved den pågældende part  

 forpligter sig til midlertidigt at anvende overenskomsten og til så hurtigt  

 som muligt at søge ratifikation, accept eller godkendelse i overensstemmelse  

 med sin forfatningsmæssige praksis, og som er De forenede Nationers  

 generalsekretær i hænde senest den 30. september 1983, betragtes som  

 ligestillet med et ratifikations-, accept- eller godkendelsesinstrument.
En  

 regering, som forpligter sig til midlertidigt at anvende denne overenskomst i  

 tiden indtil deponeringen af et ratifikations-, accept- eller  

 godkendelsesinstrument, skal betragtes som midlertidig part i overenskomsten,  

 indtil den deponerer sit ratifikations-, accept- eller godkendelsesinstrument  

 eller til og med den 31. december 1983, alt efter hvilket tidspunkt der  

 indtræder først.
Rådet kan forlænge fristen, inden for hvilken en regering,  

 som midlertidigt anvender denne overenskomst, kan deponere sit  

 ratifikations-, accept eller godkendelsesinstrument.
3. Hvis denne overenskomst ikke er trådt endeligt  

 eller midlertidigt i kraft den 1. oktober 1983 i henhold til denne artikels  

 stk. 1 eller 2, kan de regeringer, som har deponeret ratifikations-, accept-,  

 godkendelses- eller tiltrædelsesinstrumenter eller har givet meddelelser,  

 hvorved de har forpligtet sig til midlertidigt at anvende overenskomsten og  

 til at søge ratifikation, accept eller godkendelse, ved indbyrdes aftale  

 bestemme, at den skal træde i kraft mellem dem.
Hvis denne overenskomst den  

 31. december 1983 er trådt midlertidigt, men ikke endeligt, i kraft, kan de  

 regeringer, som har deponeret ratifikations-, accept-, godkendelses- eller  

 tiltrædelsesinstrumenter eller givet meddelelser som nævnt i denne artikels  

 stk. 2, på tilsvarende måde ved indbyrdes aftale bestemme, at overenskomsten  

 skal forblive midlertidigt i kraft eller træde endeligt i kraft mellem dem.
Artikel 62 Tiltrædelse 1. Regeringen i enhver stat, som er medlem af De  

 forenede Nationer eller nogle af dets særorganisationer, kan tiltræde denne  

 overenskomst på betingelser, som fastsættes af rådet.
2. Tiltrædelsesinstrumenter skal deponeres hos De  

 forenede Nationers generalsekretær.
Tiltrædelsen får virkning fra  

 deponeringen af instrumentet.
Artikel 63 Der kan ikke tages forbehold med hensyn til nogen bestemmelse i denne  

 overenskomst.
Artikel 64 Gyldighed for nærmere angivne territorier 1. En regering kan ved undertegnelsen eller ved  

 deponeringen af et ratifikations-, accept-,, godkendendelses- eller  

 tiltrædelsesinstrument eller på et hvilket som helst senere tidspunkt ved  

 meddelelse til De forenede Nationers generalsekretær erklære, at denne  

 overenskomst skal gælde for et eller flere af de territorier, for hvis  

 internationale anliggender den er ansvarlig; overenskomsten skal fra datoen  

 for en sådan meddelelse have gyldighed for de deri nævnte territorier.
 2. En kontraherende par, som ønsker at udøve sine  

 rettigheder i henhold til bestemmelserne i artikel 5 med hensyn til et eller  

 flere af de territorier, for hvis internationale anliggender den er  

 ansvarlig, eller som ønsker at bemyndige et sådant territorium til at blive  

 deltager i en medlemsgruppe oprettet i henhold til bestemmelserne i artikel 6  

 eller 7, kan gøre dette ved at give meddelelse herom til De forenede  

 Nationers generalsekretær, enten ved deponeringen af sit ratifikations-,  

 accept-, godkendelses- eller tiltrædelsesinstrument eller på et hvilket som  

 helst senere tidspunkt.
3. En kontraherende part, som har afgivet erklæring i  

 henhold til denne artikels stk. 1, kan når som helst ved meddelelse til De  

 forenede Nationers generalsekretær erklære, at denne overenskomst skal ophøre  

 med at gælde for det i meddelelsen nævnte territorium.
Overenskomsten ophører  

 med at have gyldighed for dette territorium fra datoen for meddelelsen.
4. Når et territorium, for hvilket denne overenskomst  

 har fået gyldighed i henhold til bestemmelserne i denne artikels stk. 1,  

 senere opnår selvstændighed, kan den nye stats regering ved meddelelse til De  

 forenede Nationers generalsekretær inden 90 dage efter opnåelsen af  

 selvstændighed erklære, at den har påtaget sig rettigheder og forpligtelser  

 som kontraherende part i denne overenskomst.
Den vil herefter blive  

 kontraherende part i overenskomsten fra datoen for denne meddelelse.
Rådet  

 kan forlænge fristen, inden for hvilken den nævnte meddelelse kan gives.
Artikel 65 Frivillig udtræden En kontraherende part kan når som helst udtræde af denne overenskomst ved  

 at give De forenede Nationers generalsekretær skriftlig meddelelse herom.  

 Udtræden får virkning 90 dage efter, at meddelelsen er modtaget.
Artikel 66 Udelukkelse Hvis rådet fastslår, at et medlem har gjort sig skyldig i brud på sine  

 forpligtelser i henhold til denne overenskomst, og desuden fastslår, at et  

 sådant brud i væsentlig grad svækker overenskomstens virkning, kan rådet med  

 fordelt to tredjedeles flertal udelukke medlemmet fra organisationen.
Rådet  

 skal ufortøvet underrette De forenede Nationers generalsekretær om en sådan  

 afgørelse. 90 dage efter datoen for rådets afgørelse ophører vedkommende  

 medlem med at være medlem af organisationen, og hvis medlemmet er en  

 kontraherende part, med at være part i overenskomsten.
Artikel 67 Afregning af mellemværender med udtrædende eller udelukkede medlemmer 1. Rådet træffer bestemmelse om enhver afregning med  

 et udtrædende eller udelukket medlem.
Organisationen beholder alle beløb, som  

 allerede er betalt af et udtrædende eller udelukket medlem, og det pågældende  

 medlem er stadig forpligtet til at betale alle beløb, som det skylder  

 organisationen på det tidspunkt, da udtrædelsen eller udelukkelsen bliver  

 effektiv; dog kan rådet, hvis det drejer sig om en kontraherende part, som  

 ikke ser sig i stand til at godkende en ændring og derfor ophører med at være  

 deltager i denne overenskomst i henhold til bestemmelserne i artikel 69, stk.  

 2, træffe bestemmelse om enhver form for afregning, som det finder rimelig.
 2. Et medlem, som er ophørt med at deltage i denne  

 overenskomst, har ikke ret til nogen andel i organisationens  

 likvidationsprovenu eller andre af dens aktiver, ej heller er medlemmet  

 ansvarlig for betalingen af nogen del af organisationens eventuelle underskud  

 ved denne overenskomsts ophør.
Artikel 68 Varighed og ophør 1. Denne overenskomst forbliver i kraft i et tidsrum  

 af seks år indtil den 30. september 1989, medmindre den forlænges i henhold  

 til bestemmelserne i denne artikels stk. 2 eller bringes til ophør i henhold  

 til stk. 3.
2. Rådet kan når som helst efter den 30. september  

 1987 med en stemmeflerhed på 58% af medlemmer, som mindst råder over et  

 fordelt flertal på 70% af det samlede antal stemmer, bestemme enten, at denne  

 overenskomst skal genforhandles, eller at den med eller uden ændring skal  

 forlænges for et af rådet fastsat tidsrum.
En kontraherende part, som på  

 tidspunktet for en sådan genforhandlet eller forlænget overenskomsts i  

 krafttræden ikke har givet De forenede Nationers generalsekretær meddelelse  

 om sin accept af de genforhandlede eller forlængede overenskomst, eller et  

 territorium, som enten er medlem eller deltager i en medlemsgruppe, på hvis  

 vegne sådan meddelelse ikke er givet på det nævnte tidspunkt, ophører fra  

 dette tidspunkt med at deltage i overenskomsten.
3. Rådet kan til enhver tid med stemmeflerhed blandt  

 medlemmer, som mindst råder over et fordelt to tredjedeles flertal af det  

 samlede antal stemmer, beslutte at bringe denne overenskomst til ophør.
Et  

 sådant ophør får virkning fra det af rådet fastsatte tidspunkt.
 4. Uanset overenskomstens ophør opretholdes rådet så  

 længe, som det er nødvendigt for at likvidere organisationen, afvikle dens  

 mellemværender og afhænde dens aktiver, og rådet har i denne periode sådanne  

 beføjelser og funktioner, som måtte være nødvendige for disse formål.
Artikel 69 Ændring 1. Rådet kan med fordelt to tredjedeles flertal  

 anbefale de kontraherende parter en ændring af denne overenskomst. Ændringen  

 træder i kraft 100 dage efter, at De forenede Nationers generalsekretær har  

 modtaget meddelelse om godkendelse fra kontraherende parter, som  

 repræsenterer mindst 75% af eksportlande, der råder over mindst 85% af  

 eksportmedlemmernes stemmer, og fra kontraherende parter, som repræsenterer  

 mindst 75% af importlande, der råder over mindst 80% af importmedlemmernes  

 stemmer.
Rådet fastsætter en frist, inden for hvilken de kontraherende parter  

 skal underrette De forenede Nationers generalsekretær om deres godkendelse af  

 ændringen.
Hvis de procentuelle krav for ændringens ikrafttræden ikke er  

 opfyldt ved fristens udløb, betragtes ændringen som tilbagetrukket.
 2. En kontraherende part, som ikke har givet  

 meddelelse om sin godkendelse af en ændring inden udløbet af den af rådet  

 fastsatte frist, eller et territorium, som enten er medlem eller deltager i  

 en medlemsgruppe, på hvis vegne en sådan meddelelse ikke inden fristens  

 udløb, ophører med at deltage i overenskomsten fra tidspunktet for ændringens  

 ikrafttræden.
 3. Denne artikels bestemmelser berører ikke de  

 beføjelser, rådet har i henhold til overenskomsten med hensyn til ændring af  

 bilag til denne.
Artikel 70 Supplerende bestemmelser og overgangsbestemmelser 1. Denne overenskomst betragtes som en fortsættelse af  

 Den internationale Kaffeoverenskomst af 1976 som forlænget.
2. For at lette den uafbrudte fortsættelse af Den  

 internationale Kaffeoverenskomst af 1976 som forlænget skal; Artikel 71 Overenskomstens gyldige tekster Denne overenskomsts tekster på engelsk, frank, portugisisk og spansk skal  

 have samme gyldighed.
Originalerne deponeres i De forenede Nationers arkiv.
 Til bekræftelse heraf har undertegnede med behørig bemyndigelse fra deres  

 respektive regeringer underskrevet denne overenskomst på de ud for deres  

 underskrifter anførte datoer.
BILAG 1 Folkerepublikken Angola 1. Senest den 31. juli hvert år meddeler Angola  

 eksekutivdirektøren, hvor stor en mængde kaffe landet forventer at have til  

 rådighed for eksport i det følgende kaffeår.
Den således angivne mængde udgør  

 Angolas kvote for det pågældende kaffeår, forudsat at denne mængde ikke  

 overstiger Angolas eksportrettighed beregnet i henhold til artikel 30 og 35 i  

 Den internationale Kaffeoverenskomst af 1976, og forudsat at den af  

 medlemslandet angivne mængde bekræftes af eksekutivdirektøren.
 2. Angolas årskvote som fastsat i henhold til dette  

 bilags stk. 1 undtages fra de opad- og nedadgående reguleringer af kvoterne  

 og fratrækkes den globale årskvote, som rådet fastsætter i henhold til  

 artikel 34, inden de eksportmedlemmer, der har ret til en basiskvote i medfør  

 af artikel 35, stk. 1 og 2, får tildelt årskvoter.
3. Såfremt de mængde kaffe, som Angola erklærer at  

 have til rådighed for eksport i et bestemt kaffeår, overstiger den kvote,  

 landet ville have haft ret til i henhold til artikel 30 og 35 i Den  

 internationale Kaffeoverenskomst af 1976, suspenderes de i dette bilag  

 fastsatte procedurer.
Der fastsættes en basiskvote for Angola, og denne kvote  

 undergives alle de bestemmelser i overenskomsten, der gælder for  

 eksportmedlemmer med ret til en basiskvote.
--------------------------------------------------------------------- --------------------------------------------------------------------- De enkelte medlemmers andel af den globale kvote for eksportmedlemmer, der  

 har ret til en basiskvote i kaffeåret 1983/84 ------------------------------------------------- ------------------------------------------------- NB: I kaffeåret 1983/84 har Filippinerne som eksportmedlem med ret til en  

 basiskvote en årskvote på 470 000 sække, som vil blive omfattet af alle de  

 reguleringer, der foretages af kvoterne for eksportmedlemmer med ret til en  

 basiskvote i overenstemmelse med overenskomstens bestemmelser.
-------------- Meddelelse om ikrafttrædelsen af Den internationale Kaffeoverenskomst af  

 1983 I medfør af Rådets afgørelse af 26. september 1983 (1) har Fællesskabet  

 den 30. september 1983 deponeret meddelelsen om midlertidig anvendelse af Den  

 internationale Kaffeoverenskomst af 1983 hos De forenede Nationers  

 generalsekretær.
 Overenskomsten er den 1. oktober 1983 trådt i kraft midlertidigt for et  

 tidsrum af seks år.
 NB: Det skal bemærkes, at Fællesskabet i medfør af Rådets afgørelse af 21.  

 juni 1983 har undertegnet denne overenskomst den 29. juni 1983.
-------------- (* 1) Se side 1 i denne Tidende.
