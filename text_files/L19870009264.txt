 I henhold til kgl. resolution af 17. september 1986 har Danmark  

 ratificeret følgende konventioner m.v.:
1. Wienerkonventionen af 8. november 1968 om  

 vejtrafik, 2. Wienerkonventionen af 8. november 1968 om færdselstavler og  

 -signaler, 3. supplerende europæisk overenskomst om vejtrafik og 4. supplerende europæisk overenskomst om  

 færdselstavler og -signaler, begge undertegnet i Geneve den 1. maj 1971.
 Samtidig har Danmark tiltrådt en tillægsprotokol af 1. marts 1973 til  

 sidstnævnte overenskomst, vedrørende vejafmærkning.
 Færøerne og Grønland er foreløbig undtaget fra konventionernes  

 gyldighedsområde.
 Danmarks ratifikationsinstrument deponeredes den 3. november 1986 hos De  

 Forenede Nationers generalsekretær.
 Konventionerne, overenskomsterne og tillægsprotokollen, som træder i kraft  

 for Danmark den 3. november 1987, ophæver og erstatter mellem de  

 kontraherende parter følgende konventioner m.v.:
1. Den internationale konvention af 24. april 1926  

 angående kørsel med motorkøretøjer, jf.
Justitsministeriets bekendtgørelse  

 nr. 241 af 9. august 1930, Lovtidende A.
 2. Færdselskonventionen af 19. september 1949, jf.  

 Justitsministeriets bekendtgørelse nr. 7 af 2. marts 1956, Lovtidende C.
3. Protokol af 19. september 1949 om færdselstavler og  

 lyssignaler til regulering af vejfærdslen, jf.
Udenrigsministeriets  

 bekendtgørelse nr. 25 af 30. april 1960, Lovtidende C.
