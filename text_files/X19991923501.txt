God revisorskik Under denne sag har advokat Anne Marie Bjærge  

 på vegne Sini-Guldmann A/S ved skrivelse af 2. marts 1999 indgivet en  

 klage over statsautoriseret revisor Arne Bang.
 Erhvervs-og Selskabsstyrelsen har oplyst, at Arne Bang  

 blev meddelt beskikkelse som statsautoriseret revisor den 12. marts 1986.
 Indklagede har været revisor for Jagtimport Lageret  

 Danmark A/S, og klagen angår indklagedes erklæring af 18.  

 december 1997 om køb af Norma patroner i perioden 1. juli 1995 til 3.  

 juli 1997 til brug for en ved Sø- og Handelsretten verserende retssag  

 mellem selskabet og klageren, hvilken erklæring indeholdt forkerte  

 oplysninger om selskabets køb af Norma patroner.
Indklagedes erklæring af 18. december 1997 har  

 følgende ordlyd om salget af Norma Patroner for perioden:  

"Selskabets køb af Norma-patroner har iflg.
Selskabets  

 bogføring andraget I perioden  1. juli 1995 til 3. juli 1997 kr. 6.467 ..." I skrivelsen beregner indklagede selskabets  

 omsætningsnedgang på baggrund af oplysningerne om køb af  

 Norma patroner.
 Frankonia Jagd, der sælger Norma patroner, har i en  

 skrivelse af 15. juli 1998 meddelt, at der i 1998 blev solgt Norma patroner  

 til Jagtimportlageret i Danmark for DEM 28.000.
Jagtimport Lageret Danmark A/S´s advokat under retssagen,  

 advokat K.
K.
Madsen, har i et processkrift foretaget en revideret  

 opgørelse af selskabets indkøb af Norma patroner i årene  

 1993 - 1997. Det fremgår heraf, at selskabet i 1996 havde købt  

 for 110.000 kr. og i 1997 for 38.000 kr.
Norma patroner.
 Disciplinærnævnet har til brug for sagens  

 behandling anmodet indklagede om at oplyse, hvorledes opdraget til  

 erklæringen var.
Indklagede har herom oplyst, at opfordringen til  

 udarbejdelsen af erklæringen gik via hans klient, og at han derefter  

 anmodede advokat K.
K.
Madsen om at få præciseret, hvad  

 erklæringen skulle omfatte, eventuelt i form af et forslag til,  

 hvorledes erklæringen skulle udformes.
Indklagede modtog herefter via  

 sin klient et forslag til erklæringens indhold fra advokat K.
K.  

 Madsen.
Indklagede har anvendt dette forslag som paradigma.
I afsnittet  

 vedrørende selskabets køb af Norma patroner hedder det i  

 forslaget: "Sagsøgers køb af Norma-patroner har ifølge  

 selskabets bogførings- og regnskabsmateriale andraget...".
Klageren har gjort gældende, at det er i  

 strid med god revisorskik, at indklagede ved afgivelsen af erklæringen  

 ikke har taget forbehold for mulige fejlkilder, og at han ikke nævner,  

 at han ikke har foretaget nogen revision.
Indklagede burde have forespurgt  

 hos Frankonia Jagd om kontoen for salget til Jagtimport Lageret i Danmark  

 A/S.
Indklagede har gjort gældende, at han har  

 begrænset sin erklæring til alene at være afgivet på  

 grundlag af selskabets bogføring, idet en totalundersøgelse af,  

 hvorvidt selskabet havde købt Norma patroner hos andre  

 leverandører, ville have fordret en total gennemgang af samtlige bilag  

 og været urimelig omkostningskrævende.
Endvidere har han ikke  

 haft kendskab til leverancen fra Frankonia og som følge af, at  

 Frankonia den 7. februar 1996 meddelte Konkurrencerådet, at Frankonia  

 kun distribuerede Norma patroner på det nationale marked, fandt han  

 ikke særlig anledning til at rette henvendelse til denne  

 leverandør.
 Disciplinærnævnet skal udtale:
 Det er under sagen ubestridt, at indklagede var klar over,  

 at erklæringen vedrørende Jagtimport Lageret A/S´s indkøb  

 af Norma patroner skulle anvendes til brug for en verserende retssag, ligesom  

 det er ubestridt, at oplysningerne i erklæringen om antallet af  

 indkøbte patroner for perioden 1. juli 1995 til 3. juli 1997 ikke var  

 korrekte.
Det fremgår af § 13 i  

 erklæringsbekendtgørelsen, at reglerne i §§ 14-16 er  

 gældende for den af indklagede afgivne erklæring.
Herefter skal  

 en erklæring indeholde en omtale af det udførte arbejde, og  

 revisor skal tage forbehold, hvis de tilgrundliggende oplysninger er  

 behæftet med fejl eller mangler, samt hvis usikkerhed ikke er  

 tilstrækkeligt oplyst.
Indklagedes erklæring er afgivet på grundlag  

 af "selskabets bogføring". Nævnet finder, at indklagede herved  

 ikke i tilstrækkeligt omfang har angivet, hvilket arbejde han har  

 udført som grundlag for sin erklæring.
Nævnet må  

 imidlertid i så henseende lægge til grund, at indklagede i  

 realiteten ikke har foretaget sig andet, inden han afgav erklæringen,  

 end at aflæse udvisendet på den pågældende konto i  

 selskabets bogholderi.
 Selv om indklagede var selskabets revisor og fra sin  

 revision af selskabets årsregnskaber måtte have erhvervet sig det  

 indtryk, at bogholderiet var pålideligt, og selv om der ikke kan  

 antages at gælde et krav om revision ved afgivelse af erklæringer  

 som den foreliggende, følger det efter nævnets opfattelse af god  

 revisorskik, at indklagede ikke kunne begrænse sine  

 undersøgelser til blot at konstatere bogholderiets udvisende.  

 Indklagede burde tillige efter opdraget og formålet med  

 erklæringen have foretaget yderligere undersøgelser med henblik  

 på at verificere og erhverve sig en begrundet overbevisning om  

 rigtigheden af bogføringens udvisende.
Da indklagede ikke har forholdt sig i overensstemmelse  

 hermed, har indklagede ikke udført sit arbejde med den fornødne  

 omhu og nøjagtighed samt i overensstemmelse med god revisorskik, jf. §  

 6 a, stk. 2, i lov om statsautoriserede revisorer.
I medfør af samme  

 lovs § 18 a, stk. 1, pålægges han derfor en bøde, der  

 passende findes at burde fastsættes til 5.000 kr.
 T H I  B E S T E M M E S:
 Statsautoriseret revisor Arne Bang pålægges en  

 bøde på 5.000 kr.
 Afgørelsen offentliggøres, jf. § 18 a, stk.  

 6, i lov om statsautoriserede revisorer.
