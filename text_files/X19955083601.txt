Finanstilsynet bestemte, at et kontoførende institut skulle følge  

 Værdipapircentralens klageafdelings afgørelse vedrørende midler på en konto  

 under civilretsdirektoratets administration, uagtet at denne myndighed var  

 imod klageafdelingens afgørelse Værdipapircentralens klageafdeling havde truffet afgørelse om, at et  

 kontoførende institut skulle registrere i overensstemmelse med en anmeldelse  

 foretaget af kurator i et konkursbo.
De pågældende fondsaktiver havde hidtil  

 været registreret på konti tilhørende en fond, der var under tilsyn af  

 Civilretsdirektoratet.
Anmeldelsen blev foretaget efter en landsretskendelse,  

 hvorefter fondsaktiverne skulle registreres i konkursboet, idet landsretten  

 samtidig udtalte, at der ikke var taget stilling til ejendomsretten.
 Civilretsdirektoratet udtalte blandt andet, at det på depoterne burde  

 noteres, at midlerne var registreret i konkursboet, men at kontobetegnelsen  

 og påtegningen om forbud mod råden uden direktoratets godkendelse burde  

 opretholdes, så længe der ikke var taget stilling til spørgsmålet om  

 ejendomsretten.
 I medfør af § 27 i lov om en værdipapircentral gav Finanstilsynet det  

 kontoførende institut pålæg om at registrere i overensstemmelse med  

 klageafdelingens afgørelse, dog således at forbudspåtegningen skulle  

 registreres som rådighedsindskrænkning på kontoen.
 Tilsynet lagde vægt på, at klageafdelingen er den kompetente myndighed,  

 når der er tvist med hensyn til registrering i værdipapircentralsystemet, at  

 der ikke var tillagt anke til Østre Landsret opsættende virkning, at  

 konkursboet ikke kunne disponere over fondsaktiverne uden Civildirektoratets  

 tilladelse samt til, at kurator havde givet sin tilslutning til en sådan  

 rådighedsindskrænkning.
