Bekendtgørelse om ikrafttræden af  

 lov nr. 1302 af 20. december 2000 om tilskud til visse miljøvenlige  

 lastbiler og fastsættelse af 1. registreringsdato for  

 miljøvenlige lastbiler, der kan få tilskud I medfør af § 1, § 4, stk. 3, og § 7, i lov nr. 1302 af  

 20. december 2000 om tilskud til visse miljøvenlige lastbiler, som  

 ændret ved lov nr. 293 af 15. maj 2002 fastsættes  

 følgende:
Ikrafttræden § 1. Loven træder i kraft den 30. juni  

 2002.
Tilskudsmodtagere § 2. Tilskuddet udbetales til brugere af  

 lastbiler, der er registreret her i landet og 1. gang her eller i udlandet  

 fra og med den 15. november 2000 til og med den 30. september 2001, og som  

 mindst overholder de grænseværdier, der fremgår af bilag I,  

 punkt 6.2.1., linje A i tabel 1 til Rådets direktiv nr.  

 88/77/EØF, som ændret ved direktiv 1999/96/EF om indbyrdes  

 tilnærmelse af medlemsstaternes lovgivning om foranstaltninger mod  

 emission af forurenende luftarter og partikler fra dieselmotorer til  

 fremdrift af køretøjer.
 Stk. 2. Tilskuddet udbetales af de statslige told- og  

 skattemyndigheder.
 Stk. 3. Der udbetales kun ét tilskud pr. lastbil  

 omfattet af stk. 1.
 Stk. 4. Tilskuddet udbetales til den, der den 19. juli 2002  

 var registret bruger af lastbilen.
Tilbagebetaling af tilskud § 3. Brugere af køretøjer, for  

 hvilke der er udbetalt tilskud, skal tilbagebetale tilskuddet, hvis  

 køretøjet har været i aktivt brug i mindre end 6  

 måneder under registrering i Danmark i en periode på 12  

 måneder efter første registrering i Danmark.
 Stk. 2. Personer, selskaber og lignende, der modtager tilskud  

 vedrørende lastbiler, som de på tidspunktet for modtagelsen af  

 tilskud ikke længere har rådighed over, skal tilbagebetale  

 tilskuddet til de statslige told- og skattemyndigheder.
 Stk. 3. Tilbagebetalingen sker til de lokale statslige told-  

 og skattemyndigheder.
 Stk. 4. Tilbagebetalte tilskud efter stk. 2 udbetales til  

 den nye bruger.
 § 4. Bekendtgørelsen træder i kraft den 30. juni  

 2002.
