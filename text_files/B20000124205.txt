Bekendtgørelse om  

 specialpædagogisk støtte ved  

 videregående uddannelser (SPS-bekendtgørelsen) I medfør af § 2, stk. 1, § 3, stk. 2, nr. 1 og  

 3, § 4, stk. 2, § 9, stk. 2, § 12, stk. 6 og 7,  

 § 13, stk. 3, § 15, stk. 1, § 16, stk. 1 og 4,  

 § 17, stk. 3, og § 18, stk. 3, i lov nr. 484 af 31. maj  

 2000 om specialpædagogisk støtte ved videregående  

 uddannelser fastsættes:
Kapitel 1 Betingelser for støtte Støtteberettigende uddannelser § 1. Specialpædagogisk støtte  

 (støtte) kan ydes til studerende, som gennemgår 1)	offentligt anerkendt videregående uddannelse indtil  

 kandidatgrad og magisterkonferensgrad samt sidefagssupplering, som  

 hører under Erhvervsministeriet, Kirkeministeriet, Kulturministeriet,  

 Miljø- og Energiministeriet og Undervisningsministeriet, og som  

 berettiger til statens uddannelsesstøtte (SU), herunder obligatoriske  

 praktikperioder i disse uddannelser, selv om de ikke berettiger til SU, 2)	teoretisk og praktisk pædagogikum under  

 Undervisningsministeriet samt uddannelse på pastoralseminarierne under  

 Kirkeministeriet, 3)	uddannelse i udlandet, som af en dansk uddannelsesinstitution er  

 godkendt som led i en uddannelse, der er omfattet af nr. 1, og som den  

 studerende er i gang med, og 4)	uddannelse i udlandet, der ikke er omfattet af nr. 3, men som der  

 kan ydes SU til.
Stk. 2. I denne bekendtgørelse forstås  

 ved 1)	danske uddannelser: Uddannelser omfattet af stk. 1, nr.  

 1-3, 2)	udenlandske uddannelser: Uddannelser omfattet af stk. 1, nr.  

 4, 3)	institutionen:
 a)	Den danske uddannelsesinstitution, hvor den studerende er optaget  

 på den danske uddannelse.
 b)	Undervisningsministeriets pædagogikumadministration.
Støtteberettigede studerende § 2. En studerende kan efter ansøgning  

 få støtte, når vedkommende 1)	på grund af fysisk eller psykisk funktionsnedsættelse  

 har behov for støtte for at kunne gennemføre uddannelsen, 2)	gennemgår en uddannelse, hvortil der kan ydes  

 støtte, 3)	har dansk statsborgerskab eller opfylder de særlige  

 betingelser for udlændinge fastsat i kapitel 18 i bekendtgørelse  

 om statens uddannelsesstøtte (SU-bekendtgørelsen), jf. dog  

 stk. 2, 4)	ikke overskrider støtterammen og støttetiden og 5)	er studieaktiv.
 Stk. 2. Styrelsen for Statens Uddannelsesstøtte  

 (styrelsen) træffer afgørelse om at dispensere fra  

 SU-bekendtgørelsens betingelser om forudgående erhvervsarbejde  

 for udlændinge, når det er begrundet i, at den studerende  

 på grund af funktionsnedsættelse ikke eller kun vanskeligt har  

 kunnet påtage sig eller opnå erhvervsarbejde.
 Stk. 3. Det er en forudsætning for fortsat at modtage  

 støtten, at den studerende opfylder betingelserne i stk. 1.
 Støttebehov m.v.
§ 3. Støtte kan ydes, hvis 1)	det er nødvendigt for at kompensere fysisk eller psykisk  

 funktionsnedsættelse i forbindelse med gennemførelse af  

 uddannelsen, 2)	funktionsnedsættelsen kan kompenseres, og 3)	det er praktisk muligt at tilvejebringe den nødvendige  

 støtte.
Støtteformer og begrænsning af  

 støtte § 4. Støtte kan ydes i en eller flere  

 støtteformer inden for grupperne 1)	rådgivning og vejledning om funktionsnedsættelsens  

 betydning for gennemførelse af uddannelsen, 2)	hjælpemidler og instruktion i brug heraf, 3)	sekretærhjælp og praktisk hjælp, 4)	tegnsprogstolkning og skrivetolkning, 5)	særligt undervisningsmateriale og 6)	kurser for studerende med henblik på kompensation for  

 funktionsnedsættelsen.
 Stk. 2. Til deltagelse i studierejser og praktikperioder i  

 udlandet i forbindelse med de danske uddannelser, der er omfattet af  

 § 1, stk. 1, nr. 1, er støtte begrænset til de grupper  

 af støtteformer, som er nævnt i stk. 1, nr. 2 og 5.
 Stk. 3. Til deltagelse i uddannelser omfattet af § 1,  

 stk. 1, nr. 3 og 4, er støtte til den enkelte studerende  

 begrænset svarende til det økonomiske niveau, hvor støtte  

 er eller ville være ydet til uddannelse i Danmark.
Støtteramme og støttetid § 5. Støtte kan ydes i indtil 70  

 måneder (støtterammen), jf. dog stk. 2-4.
Stk. 2. Støtterammen forlænges 1)	i det omfang, den normerede uddannelsestid for en uddannelse  

 overstiger 58 måneder, og 2)	med 5 måneder for studerende, der gennemgår faglig  

 supplering i henhold til bekendtgørelse om faglig supplering med  

 henblik på opnåelse af undervisningskompetence i gymnasieskolen  

 og hf (Suppleringsbekendtgørelsen), og yderligere med op til 2  

 måneder for en studerende, der optages på suppleringen i  

 september måned umiddelbart i forlængelse af en  

 kandidatuddannelse, som afsluttes i juni eller juli måned.
Stk. 3. Støtterammen kan forlænges, 1)	hvis den samlede normerede uddannelsestid for en bachelor- og en  

 kandidatuddannelse eller et lignende uddannelsesforløb, der  

 består af flere uddannelser, overstiger 58 måneder.
Styrelsen  

 bestemmer, hvor mange måneder støtterammen forlænges med.  

 Rammen forlænges ikke i det omfang, den studerende har fået  

 støtte i en periode med frivillig, ulønnet praktik tilrettelagt  

 efter reglerne for uddannelsen, 2)	hvis den studerende har gennemført en uddannelse, der giver  

 ret til støtte, og som er adgangsgivende til den uddannelse, der gives  

 støtte til, uden at have gennemført en gymnasial adgangsgivende  

 uddannelse, 3)	med 7 måneder for studerende, der gennemgår teoretisk og  

 praktisk pædagogikum, og 4)	med 5 måneder for studerende, der gennemgår uddannelse  

 på pastoralseminarierne.
 Stk. 4. Støtterammen kan forlænges for en  

 uddannelse, som den studerende er i gang med, hvis sygdom eller andre  

 særlige forhold, herunder særlige forhold i forbindelse med den  

 funktionsnedsættelse, som støtte ydes for at kompensere, har  

 medført, at den studerende ikke har gennemført en tidligere  

 påbegyndt uddannelse og derfor har skiftet til en ny uddannelse.
 § 6. Støtte til den enkelte uddannelse kan  

 inden for støtterammen ydes i det antal måneder  

 (støttetiden), der svarer til den normerede uddannelsestid, herunder  

 eventuel obligatorisk praktik, med et tillæg på 12  

 måneder.
§ 7. Hvis den studerende er blevet forsinket i  

 uddannelsen i en periode, hvor der ydes støtte, kan  

 støtterammen og støttetiden forlænges, hvis forsinkelsen  

 skyldes 1)	deltagelse i institutionens styrelse, 2)	arbejde i forbindelse med de uddannelsessøgendes sociale  

 eller uddannelsesmæssige forhold og 3)	sygdom eller andre særlige forhold, herunder forhold i  

 forbindelse med den funktionsnedsættelse, som støtte ydes for at  

 kompensere, eller i forbindelse med ydelse af støtte.
 Stk. 2. Arbejde i de studerendes råd eller lignende  

 organisationer i tilknytning til institutionen kan indgå i vurderingen  

 ved forlængelse på grund af deltagelse i institutionens  

 styrelse.
 Stk. 3. Forlængelse i henhold til stk. 1, nr. 1 og  

 2, jf. stk. 2, kan ske med indtil 12 måneder ialt.
§ 8. Støtterammen og støttetiden kan  

 forlænges ved fødsel eller adoption før eller under den  

 uddannelse, støtte ydes til deltagelse i.
Ved fødsel eller  

 adoption under uddannelsen kan forlængelse ske med 12 måneder for  

 moderen og 6 måneder for faderen.
Ved fødsel eller adoption  

 før uddannelsen kan forlængelse ske med de anførte  

 perioder med fradrag af antallet af måneder mellem fødsel eller  

 adoption og den måned, uddannelsen er påbegyndt.
Moderen kan  

 overføre indtil 6 måneder af sin forlængelse til faderen,  

 hvis han har ret til støtte.
 Stk. 2. Støtterammen og støttetiden kan  

 forlænges, hvis den studerende har opbrugt støttetiden, men  

 skønnes at kunne afslutte uddannelsen inden for 12 måneder.
 § 9. Styrelsen træffer afgørelse om  

 forlængelse af støtteramme og støttetid efter  

 ansøgning fra den studerende samt indstilling fra institutionen.
Studieaktivitet § 10. Støtte kan ydes til studerende, som  

 er studieaktive i henhold til reglerne i stk. 2, jf. dog  

 stk. 3.
Stk. 2. En studerende er studieaktiv, indtil vedkommende er  

 mere end 12 måneder forsinket i uddannelsen.
Forsinkelsen er forskellen  

 mellem det antal måneder, der er brugt til uddannelsen, og den  

 studiemæssige fremgang efter de regler, der gælder for  

 uddannelsen, målt i måneder.
Forlængelse af  

 støttetiden i henhold til § 7 og § 8 medregnes ikke i  

 opgørelsen af det antal måneder, der er brugt til  

 uddannelsen.
Stk. 3. Støtte kan ydes til studerende, der ikke  

 opfylder betingelserne i stk. 2, hvis styrelsen vurderer, at der er en  

 sådan fremgang i den studerendes studieforløb, at det er  

 rimeligt, at der fortsat tildeles støtte.
Styrelsen træffer  

 afgørelse herom på baggrund af en indstilling fra  

 institutionen.
 § 11. Ved de danske uddannelser, der er omfattet  

 af § 1, stk. 1, nr. 1 og 2, kontrollerer institutionen  

 løbende studieaktiviteten og træffer afgørelse  

 herom.
Stk. 2. Ved de danske uddannelser, der er omfattet af  

 § 1, stk. 1, nr. 3, sørger den studerende ved dokumentation  

 fra den udenlandske uddannelsesinstitution for, at institutionen får  

 meddelelse om studieaktiviteten efter institutionens bestemmelse i det  

 enkelte tilfælde.
På grundlag heraf træffer institutionen  

 afgørelse om studieaktiviteten.
 Stk. 3. Ved udenlandske uddannelser sørger den  

 studerende ved dokumentation fra den udenlandske uddannelsesinstitution for,  

 at styrelsen får meddelelse om studieaktiviteten efter styrelsens  

 bestemmelse i det enkelte tilfælde.
Kapitel 2 Ansøgning, indstilling, afgørelse og  

 ydelse § 12. Den studerende indgiver ansøgning om  

 støtte til 1)	institutionen, hvis der søges om støtte til deltagelse  

 i danske uddannelser, og 2)	styrelsen, hvis der søges om støtte til deltagelse i  

 udenlandske uddannelser.
 Stk. 2. Ansøgning kan indgives fra det tidspunkt, hvor  

 optagelse er meddelt den studerende.
 Stk. 3. Styrelsen bestemmer, i hvilke tilfælde, der  

 udover den første ansøgning om støtte skal indgives  

 ansøgning, jf. stk. 1.
 § 13. Institutionen foretager indstilling til  

 styrelsen på baggrund af ansøgningen og efter fornøden  

 rådgivning hos de regionale handicapfaglige konsulenter, der er  

 tilknyttet ivu*Centrene.
 Stk. 2. Styrelsen kan fastsætte frister for,  

 hvornår institutionen skal indsende indstillingen.
 § 14. Styrelsen træffer afgørelse om  

 støtte, herunder om fra hvilket tidspunkt støtte skal  

 ydes.
 Stk. 2. Støtte ydes tidligst fra den måned, hvor  

 ansøgning er indgivet, jf. § 12.
§ 15. Styrelsen træffer afgørelse om  

 at standse støtten til en studerende, der 1)	afslutter eller afbryder uddannelsen, 2)	får orlov fra uddannelsen, 3)	af andre grunde helt eller delvis ikke har behov for støtte i  

 en periode eller 4)	ikke er studieaktiv.
 Stk. 2. Styrelsen kan efter afslutning eller afbrydelse af  

 uddannelsen bestemme, at støtte ydet i form af hjælpemidler og  

 særligt undervisningsmateriale, jf. § 4, stk. 1, nr. 2 og 5,  

 overdrages til den studerende til ejendom.
§ 16. Støtte ydes i overensstemmelse med  

 styrelsens afgørelse af 1)	institutionen til deltagelse i danske uddannelser i overensstemmelse  

 med styrelsens afgørelse og 2)	styrelsen til deltagelse i udenlandske uddannelser.
Kapitel 3 Udgifter samt regnskab og revision § 17. Udgifter til støtte afholdes  

 af 1)	institutionen til deltagelse i danske uddannelser i overensstemmelse  

 med styrelsens afgørelse og 2)	styrelsen til deltagelse i udenlandske uddannelser.
 Stk. 2. Styrelsen kompenserer institutionen for udgifter, jf.  

 stk. 1, nr. 1, og kan udbetale forskud på beløbet.
§ 18. Selvejende institutioner udfærdiger  

 særskilt regnskab for udgifter til støtte.
Udviser regnskabet  

 overskud i forhold til udbetalt forskud, tilbageføres overskuddet.
I  

 årsregnskabet opføres overskud som gæld til staten.
Stk. 2. Statsinstitutioner og selvejende institutioner, der er  

 opført med driftsbevilling på finansloven, samt folkekirkelige  

 institutioner fører særskilt projektregnskab for udgifter til  

 støtte.
Udviser regnskabet mindreforbrug i forhold til udbetalt  

 forskud, tilbageføres uforbrugte midler.
 Stk. 3. Styrelsen kan fastsætte en frist for meddelelse  

 om henholdsvis overskud, jf. stk. 1, og mindreforbrug, jf.  

 stk. 2.
 Stk. 4. Institutionen giver efter styrelsens nærmere  

 bestemmelse oplysning om beholdning af hjælpemidler m.v.
 Stk. 5. Regnskabet, jf. stk. 1, revideres i forbindelse  

 med institutionens årsregnskab og er omfattet af den erklæring,  

 som revisor afgiver i forbindelse hermed.
Kapitel 4 Klage § 19. Afgørelser, der træffes af  

 institutionen, kan inden 4 uger efter meddelelsen af afgørelsen  

 indbringes for styrelsen af den, som afgørelsen vedrører.
 Stk. 2. Styrelsen kan indtil 6 måneder efter meddelelsen  

 af afgørelsen se bort fra overskridelse af fristen i stk. 1,  

 når overskridelsen af særlige grunde er undskyldelig.
§ 20. Afgørelser, der træffes af  

 styrelsen, kan inden 4 uger fra meddelelsen af afgørelsen indbringes  

 for Ankenævnet for Uddannelsesstøtten af den, som  

 afgørelsen vedrører.
Ankenævnet træffer den  

 endelige administrative afgørelse.
 Stk. 2. Klagen stiles til Ankenævnet for  

 Uddannelsesstøtten og sendes til styrelsen.
 Stk. 4. Ankenævnet kan se bort fra overskridelse af  

 fristen i stk. 1, når overskridelsen af særlige grunde er  

 undskyldelig.
Kapitel 5 Forskellige regler § 21. Styrelsen fører tilsyn med  

 institutionens varetagelse af opgaverne og kan fastsætte regler for  

 administrationen.
 Stk. 2. Styrelsen kan efter klage eller på egen  

 foranledning ændre institutionens afgørelser i forbindelse med  

 ydelse af støtte og om studieaktiviteten.
 § 22. Ved institutionens afgørelser  

 gælder forvaltningsloven og offentlighedsloven for institutioner, der  

 ikke er en del af den offentlige forvaltning.
 § 23. Styrelsen kan fra den studerende, fra  

 myndigheder samt fra offentlige og private uddannelsesinstitutioner indhente  

 de oplysninger om den studerende, der er nødvendige for at  

 træffe afgørelse om og føre kontrol med støtte.  

 Styrelsen kan bestemme, at oplysninger skal gives i elektronisk form og i et  

 bestemt format.
Stk. 2. Styrelsen kan fra institutionen kræve alle  

 oplysninger, herunder individbaserede oplysninger, der er nødvendige  

 for varetagelsen af tilsynet med institutionens administration i forbindelse  

 med støtte.
Oplysninger gives efter styrelsens bestemmelse.
Styrelsen  

 kan herunder bestemme, at institutionerne skal registrere oplysningerne og  

 overføre dem til styrelsen i elektronisk form.
 Stk. 3. Styrelsen kan autorisere institutionen til styrelsens  

 edb-system.
 Stk. 4. Styrelsen kan til institutionen videregive de  

 oplysninger om den studerende, der er nødvendige for varetagelsen af  

 institutionens opgaver.
Stk. 5. Når en studerende afslutter eller afbryder  

 uddannelsen, får orlov fra uddannelsen eller af andre grunde ikke har  

 behov for støtte, jf. § 15, stk. 1, skal vedkommende straks  

 meddele dette 1)	til institutionen, som videregiver oplysningen til styrelsen,  

 når støtte modtages til deltagelse i danske uddannelser, og 2)	til styrelsen, når støtte modtages til deltagelse i  

 udenlandske uddannelser.
 Stk. 6. Styrelsen udarbejder skemamateriale m.v. til brug for  

 ansøgninger, indstillinger, oplysninger og meddelelser og bestemmer, i  

 hvilket omfang ansøgninger m.v. skal indgives på særligt  

 skema.
Kapitel 6 Ikrafttræden og overgangsregler § 24. Bekendtgørelsen træder i kraft  

 den 1. januar 2001, jf. dog stk. 2.
Stk. 2. Til studerende, der er omfattet af  

 bekendtgørelsen, og som i henhold til § 63 i lov om aktiv  

 socialpolitik har fået tilsagn om støtte til deltagelse i en  

 dansk uddannelse, hvor tilsagnet går ud over den 1. januar 2001, ydes  

 støtte af institutionen på grundlag af tilsagnet, men i  

 øvrigt efter reglerne i denne bekendtgørelse.
Institutionen  

 afholder udgifter til støtte i overensstemmelse med tilsagnet, og  

 styrelsen kompenserer institutionens udgifter hertil.
