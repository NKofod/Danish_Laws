Fremsat den 5. oktober 2005 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om Arbejdsmarkedets Tillægspension (Forlængelse af den midlertidige suspension af bidraget  

 til Særlig Pensionsopsparing og hjemmel til ny ATP-bidragssats   

 D-bidrag) § 1 I lov om Arbejdsmarkedets Tillægspension, jf.  

 lovbekendtgørelse nr. 887 af 24. august 2004, som ændret ved § 1 i lov  

 nr.  

 1370 af 20. december 2004, § 10 i lov nr. 1383 af 20. december 2004, og  

 § 4  

 i lov nr. 411 af 1. juni 2005, foretages følgende  

 ændringer:
 1.  

  

 I  

  

 § 4 a  

  

 indsættes som stk. 6:
»Stk. 6.  

  

 Hvis der i  

 kollektive overenskomster og aftaler eller i almindelige bestemmelser om løn-  

 og arbejdsforhold er indgået aftale efter stk. 1 eller truffet  

 bestemmelse  

 efter stk. 2, kan det inden udgangen af 2005 aftales eller bestemmes, at  

 bidraget i stk. 4 forhøjes med det samme kronebeløb, som årsbidraget  

 efter  

 § 15, stk. 1, forhøjes med pr. 1. januar 2006 og senere.« 2.  

  

 I  

  

 § 17 f, stk. 1, 2. pkt. og stk. 3, 5. pkt.,  

  

 indsættes  

 efter »2004 og 2005«: »samt for 2006 og 2007« § 2 Stk. 1.  

  

 Loven træder i kraft dagen efter bekendtgørelsen i Lovtidende.
 Stk. 2.  

  

 Ved den  

 opgørelse af en kommunes eller amtskommunes slutskat for kalenderåret 2006,  

 der  

 foretages i henhold til § 16 i lov om kommunal indkomstskat, korrigeres  

 den opgjorte slutskat for den beregnede virkning for slutskatten af de  

 ændringer i kommunernes udskrivningsgrundlag for 2006, der er en følge af  

 denne  

 lovs § 1, nr. 2 og 3  

.
 Stk. 3.  

  

 Den  

 beregnede korrektion af kommunernes slutskat efter stk. 2 fastsættes af  

 indenrigs- og sundhedsministeren på grundlag af de oplysninger, der  

 foreligger  

 pr. 1. maj 2008.
 Stk. 4.  

  

 Beskæftigelsesministeren kan  

 fastsætte nærmere regler om, at  

 indkomstafhængige tilskudsordninger ikke  

 berøres af denne lov.
Bemærkninger til lovforslaget Almindelige bemærkninger 1. Baggrund Arbejdsmarkedets parter på det offentlige område indgik i  

 foråret 2005 en overenskomstaftale om etablering af en ny bidragssats.
Det  

 kræver lovændring, at gøre det muligt at indbetale det nye D-bidrag for de  

 lønmodtagere,  

 der er omfattet af de pågældende overenskomstaftaler.
 I forbindelse med Forårspakken i 2004 blev det besluttet,  

 at suspendere indbetalingerne til Den Særlige Pensionsopsparing i 2004 og  

 2005.  

 Regeringen og Dansk Folkeparti indgik den af 17. juni 2005 aftale om at  

 forlænge suspensionen af indbetalingerne til Den Særlige Pensionsopsparing,  

 således at der ikke skal indbetales bidrag til Den Særlige Pensionsopsparing  

 (SP-bidrag) i 2006 og 2007.
2. Lovforslagets indhold 2.1. Hjemmel til etablering af ny ATP-bidragsats   

 D-bidraget.
Som led i forårets overenskomstforhandlinger på det  

 offentlige arbejdsmarked er det aftalt, at ATP-bidraget for visse grupper,  

 som  

 i dag betaler det såkaldte B-bidrag, pr. 1. januar 2006 forhøjes med samme  

 beløb, som det almindelige ATP-bidrag.
Der blev således lagt op til  

 indførelsen  

 af en ny bidragssats  et D-bidrag.
Indførelsen af en sådan bidragssats kræver imidlertid en  

 ændring af ATP-loven, da B-bidraget ikke kan reguleres jf.
ATP-lovens  

 § 4a  

 stk. 2.
 På den baggrund har Kommunernes Landsforening (KL) på vegne  

 af overenskomstparterne i brev af 8. juni 2005 anmodet  

 Beskæftigelsesministeriet om at foretage den nødvendige lovændring med  

 henblik  

 på indførelse af en ny ATP-bidragssats  benævnt D-bidraget.
KL har i henvendelsen anmodet om »en ændring af ATP-loven  

 således, at der med virkning fra 1. januar 2006 skabes hjemmel til én D-sats,  

 der fremkommer ved, at B-satsen reguleres pr. 1. januar 2006 og med alle  

 fremtidige reguleringer«.
Satsen ønskes fremover forhøjet med det samme  

 beløb,  

 som det hvormed A-bidraget forhøjes.
Indførelsen af D-bidraget betyder, at  

 nogle af de lønmodtagere, der hidtil har betalt det lave B-bidrag, nu kommer  

 til at indbetale mere til ATP.
På baggrund heraf foreslås det, at der i ATP-loven  

 indsættes en hjemmel til etablering af en ny ATP-bidragssats  det  

 såkaldte  

 D-bidrag.
Herved efterkommes en konkret anmodning fra en række  

 overenskomstparter  

 på den kommunale del af det offentlige arbejdsmarked.
 2.2. Fortsat suspension af SP-bidraget.
 Lovforslaget udmønter regeringens aftale med Dansk  

 Folkeparti af 17. juni 2005 om, at der ikke skal indbetales bidrag til Den  

 Særlige Pensionsopsparing (SP-bidrag) i 2006 og 2007.
 Den Særlige Pensionsopsparing er en obligatorisk  

 opsparingsordning, hvor alle beskæftigede (lønmodtagere og selvstændigt  

 erhvervsdrivende) og visse overførselsindkomstmodtagere får opkrævet 1 pct.  

 af  

 indkomsten.
 Indbetalingerne til Den Særlige Pensionsopsparing har været  

 suspenderet i 2004 og 2005. Det blev besluttet i forbindelse med Forårspakken  

 i  

 2004. Med det foreliggende lovforslag forlænges suspensionen altså med  

 yderligere  

 2 år.
 Da SP-bidraget er bortseelsesberettiget henholdsvis  

 fradragsberettiget i den personlige indkomst (fuld fradragsvirkning),  

 påvirker  

 det skatteberegningen og indgår i beregningen af forskudsskatten i  

 forskudsopgørelserne/skattekortene.
 Det er derfor nødvendigt af hensyn til en korrekt  

 forskudsregistrering for 2006, at lovgrundlaget er på plads, inden  

 forskudsopgørelserne, skattekortene og B-skatteraterne for 2006 udsendes, så  

 der i skattekortene og B-skatteraterne kan tages højde for, at satsen for  

 SP-bidraget er 0. Udsendelsen til skatteyderne af forskudsopgørelserne og  

 skattekortene mv. er som følge af lovforslaget udskudt fra starten til midten  

 af november 2005. Det giver skatteyderne tilstrækkelig tid til at få ændret  

 forskudsregistreringen, inden arbejdsgiverne m.fl. skal anvende de nye  

 skattekortoplysninger fra og med udbetalingen af januar-lønnen 2006. Med  

 indgåelsen  

 af den forudgående aftale mellem regeringen og Dansk Folkeparti inden  

 sommerferien er de indeholdelsespligtige arbejdsgivere, lønservicebureauer og  

 offentlige myndigheder samtidig adviseret i god tid om at forberede sig på  

 (tilretning af lønsystemer mv.), at der heller ikke skal indeholdes SP-bidrag  

 i  

 2006 og 2007, efter lovforslagets vedtagelse.
 Regeringen og Dansk Folkeparti vil drøfte Den Særlige  

 Pensionsopsparing igen i begyndelsen af 2007.
3. Økonomiske konsekvenser for stat, amter og  

 kommuner 3.1. Suspension af SP-bidraget For indkomståret 2006 vurderes en fortsat suspension af  

 SP-indbetalingerne at reducere opsparingen i SP-ordningen med 8,3 mia. kr.  

 (inkl. ca. 0,5 mia. kr. i bidrag fra visse overførselsindkomster). Da der er  

 fuldt fradrag for særlig pensionsopsparing i den personlige indkomst, hvoraf  

 der beregnes almindelige indkomstskatter til staten, amterne og kommunerne,  

 øges skatteprovenuet som følge af suspensionen.
De offentlige finanser  

 vurderes  

 på den baggrund forbedret med 4 mia. kr. og husholdningernes rådighedsbeløb  

 øges således med 4,3 mia. kr. i 2006.
Det bemærkes, at SP-ordningen i nationalregnskabet  

 henregnes som privat opsparing, dvs. som en del af den private sektor.  

 Fortsat  

 suspension af SP-indbetalingerne vil som udgangspunkt ikke have nævneværdig  

 effekt på det finanspolitiske råderum.
Det skyldes, at SP-indbetalinger er  

 disponeret til fremtidige pensionsudbetalinger, som vil være skattepligtige  

 på  

 udbetalingstidspunktet.
En fortsat suspension af SP-indbetalingerne vil  

 dermed  

 medføre et tilsvarende lavere fremtidigt skattegrundlag og således lavere  

 fremtidige  

 skatteindtægter.
I forhold til det finanspolitiske råderum vil der ved  

 fortsat  

 suspension af SP-indbetalingerne derfor først og fremmest være tale om en  

 tidsmæssig fremrykning af skattebetalinger.
Virkningerne for det kommunale skatteprovenu i de kommuner,  

 der har valgt at selvbudgettere i 2006 vil blive neutraliseret.
I 2007 vil  

 virkningen indgå i det beregningsmæssige grundlag for kommuneforhandlingerne.
3.2. Fremgangen i rådighedsbeløb på forskellige indkomsttrin SP-bidraget udgør 1 pct. af indkomsten og er derfor i  

 sagens natur stigende med stigende indkomst.
Som følge af den fulde  

 fradragsret  

 i indkomsten og progressionen i indkomstskattesystemet medfører suspensionen  

 af  

 indbetalingen dog relativ størst fremgang i rådighedsbeløbet for de laveste  

 indkomster.
 Virkningen af SP-suspensionen for personer på forskellige  

 indkomsttrin fremgår af tabel 1, hvor ændringen er målt i forhold til  

 gældende  

 regler for 2006.
Tabel 1.  

 Eksempler på virkningen af SP-suspensionen 2005-niveau Indkomst Før AM-bidrag Fremgang i  

 rådighedsbeløb Sparet SP Merskat I alt Kr.
 Kr.
 Kr.
 Kr.
%1) Deltidsansat 150.000 1.500 -582 918 0,61% Ufaglært arbejder 180.000 1.800 -698 1.102 0,61% Ufaglært arbejder 210.000 2.100 -815 1.285 0,61% Faglært arbejder 300.000 3.000 -1.344 1.656 0,55% Funktionær 400.000 4.000 -2.388 1.612 0,40% Højtlønnet 700.000 7.000 -4.179 2.821 0,40% Højtlønnet 1.000.000 10.000 -5.970 4.030 0,40% 1)   

 Fremgang  

 i rådighedsbeløb i pct. af indkomsten før AM-bidrag.
 Der er fuldt fradrag i indkomsten for SP-bidraget, hvilket  

 indebærer at fradragsværdien for de højeste indkomster udgør ca. 60 pct.,  

 mens  

 den for de laveste indkomster udgør knap 40 pct.
 Dette genspejles i fordelingsvirkningen ved en suspension  

 af SP-bidraget, som medfører en fremgang på godt 0,6 pct. af indkomsten i de  

 lave indkomstgrupper faldende til ca. 0,40 pct. i de høje indkomstgrupper.
 For en faglært arbejder med en årsindkomst på 300.000 kr.  

 udgør fremgangen i rådighedsbeløb eksempelvis 1.656 kr. svarende til 0,55  

 pct.  

 af indkomsten.
4. Administrative konsekvenser for stat, amter og  

 kommuner 4.1. Fortsat suspension af SP-bidraget Gennemførelsen af lovforslaget skønnes at medføre  

 engangsudgifter hos  

 ToldSkat  

 til information  

 på ca. 1,2 mio. kr.
Engangsudgifterne afholdes indenfor Skatteministeriets  

 eksisterende ramme.
Udgifterne skyldes, at de indeholdelsespligtige  

 arbejdsgivere m.fl. i forbindelse med den fortsatte suspension af SP-bidraget  

 skal informeres om, at indeholdelsespligten fortsat er stillet i bero, og at  

 bidragyderne bl.a. ved annoncering skal orienteres om den fortsatte  

 suspension  

 i 2006 og 2007. Hertil kommer evt. mindre udgifter til systemtilretninger og  

 afvikling i  

 ToldSkat  

 s IT-systemer.
 Herudover har lovforslaget har ingen nævneværdige  

 administrative konsekvenser for stat, amter eller kommuner.
4.2. Hjemmel til etablering af ny ATP-bidragsats   

 D-bidraget ToldSkat  

 modtager i dag  

 indberetninger fra arbejdsgivere om de ansattes ATP og bidragssatser.  

 Oplysningerne  

 anvendes ikke til skattemæssige formål, men leveres som en service til ATP.  

 Det  

 nye D-bidrag skal oprettes i COR-systemet for, at oplysningerne kan leveres  

 til  

 ATP.
Endvidere medfører det nye D-bidrag engangsudgifter til LetLøns  

 beregningssystem og i LetLøns indberetningssystem.
Samlet medfører forslaget  

 således engangsudgifter til systemtilretning i  

 ToldSkat  

 på ca. 0,4 mio. kr., samt ikke nævneværdige driftsudgifter.
Udgiften  

 finansieres indenfor Beskæftigelsesministeriets eksisterende ramme.
5. Økonomiske og administrative omkostninger for  

 erhvervslivet Lovforslaget har ikke økonomiske eller nævneværdige  

 administrative konsekvenser for erhvervslivet.
6. Miljømæssige konsekvenser Lovforslaget har ingen miljømæssige konsekvenser.
7. Administrative konsekvenser for borgerne Lovforslaget har ingen administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
9. Høring Lovforslaget er sendt i høring i Dansk  

 Arbejdsgiverforening, Landsorganisationen i Danmark, Funktionærernes og  

 Tjenestemændenes Fællesråd, Akademikernes Centralorganisation,  

 Sundhedskartellet,  

 Sammenslutningen af Landbrugets Arbejdsgiverforeninger, Finanssektorens  

 Arbejdsgiverforening, Ledernes Hovedorganisation, KTO, CFU, Kristelig  

 Fagbevægelse Kristelig Arbejdsgiverforening, Kommunernes Landsforening,  

 Amtsrådsforeningen i Danmark, Københavns Kommune, Frederiksberg Kommune, ATP  

 og  

 LG.
Sammenfatning af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og amtskommuner En fortsat suspension af SP-indbetalingerne vurderes at  

 have en umiddelbar positiv virkning på de offentlige finanser på ca. 4 mia.  

 kr.  

 i 2006 niveau.
Administrative konsekvenser for stat, kommuner og  

 amtskommuner Ingen Udgifter i  

 ToldSkat  

 på  

 ca. 1,2 mio. kr. til information i forbindelse med den fortsatte suspension  

 af SP-bidraget og ca. 400.000 kr. til systemtilretninger i forbindelse med  

 indførsel af D-bidraget, samt ikke nævneværdige driftsudgifter.
Økonomiske og administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte bestemmelser Til § 1 Til nr. 1 Med lovforslaget skabes der adgang til regulering af  

 bidraget efter ATP-lovens § 4 a, stk. 4, (B-bidraget) efter den  

 samme  

 skabelon, som i 1995 blev anvendt ved indførelsen af det såkaldte C-bidrag i  

 lovens § 4 a, stk. 5. Derudover er det præciseret, at den nye  

 bidragssats  

 fremover opskrives med det kronebeløb, hvormed det almindelige ATP-bidrag  

 (A-bidraget)  

 opreguleres efter § 15, stk. 1. Herved følges samme praksis, som  

 der  

 siden 1996 har været anvendt for C-bidraget, jf. § 4 a, stk. 5.
D-bidraget fremkommer således ved, at B-bidraget (1.166 kr.  

 per år) forhøjes med det kronebeløb, som A-bidraget opskrives med pr. 1.  

 januar  

 2006 (ca. 240 kr. per år) og senere efter lovens § 15, stk. 1.  

 D-bidraget for en fuldtidsbeskæftiget vil pr. 1. januar 2006 udgøre ca. 1.406  

 kr. p.a.
De præcise satser fastsættes af beskæftigelsesministeren efter  

 indstilling fra ATPs bestyrelse jf. § 15 stk. 3.
 Til forskel fra bestemmelsen i § 4 a, stk. 5,  

 skal overgang til D-bidraget efter stk. 6 være aftalt inden udgangen af  

 2005. Bestemmelsen lukker således af for yderligere tilgang til D-satsen pr.  

 1.  

 januar 2006, fra hvilket tidspunkt det ikke vil være muligt at træffe aftale  

 eller bestemmelse om overgang til den nye bidragssats.
 Med forslaget kan D-bidraget således ses som en midlertidig  

 løsning for en begrænset kreds - dels for de grupper, (i alt ca. 125.000  

 lønmodtagere), som allerede har besluttet at gå fra D- til C-bidrag pr. 1.  

 april 2006, dels for de grupper (i alt ca. 55.000 lønmodtagere), som betaler  

 D-bidrag fra 1. januar 2006 og indtil andet måtte blive besluttet.
Baggrunden herfor er, at et D-bidrag tilfører ATP-ordningen  

 en ny og utilsigtet kompleksitet, der  hvis D-bidraget bliver permanent  

   

 nødvendiggør kostbar systemudvikling først og fremmest i ATP.
Dette skal ses  

 i  

 forhold til den begrænsede kreds af ATP-medlemmer, som berøres af D-bidraget.  

 I alt berøres ca. 180.000 lønmodtagere af D-bidraget på  

 det kommunale område.
De fordeler sig i to grupper.
Den ene gruppe, som  

 betaler  

 D-bidrag indtil andet måtte blive aftalt, omfatter ca. 55.000 lønmodtagere,  

 hvoraf hovedparten hører under HK.
Den anden gruppe, som kun betaler D-bidrag  

 i  

 første kvartal 2006, omfatter ca. 125.000 lønmodtagere, og tæller bl.a.  

 grupper  

 under lønmodtagerorganisationerne FOA, Lærernes Centralorganisation og  

 Socialpædagogisk Landsforening.
 Da det således kun er et meget begrænset antal  

 overenskomster på det offentlige arbejdsmarked, som også efter 1. april 2006,  

 har ønsket et niveau for ATP-bidraget, der svarer til det foreslåede D-bidrag  

 og af hensyn til, at en ellers påkrævet systemudvikling i ATP, foreslås det,  

 at  

 afskære adgangen til D-bidrag pr. 1. januar 2006.
Lovforslaget udelukker ikke  i lighed med § 4 a, stk. 5  

  at overenskomstparterne senere kan aftale eller bestemme overgang til  

 en  

 højere sats fra D-bidraget til A- eller C-bidraget efter ATP-lovens  

 § 15,  

 stk. 1, eller § 4 a, stk. 5. Det vil derimod ikke være muligt  

 for parterne at omgøre beslutning om forhøjelse af bidraget efter  

 stk. 6,  

 herunder aftale at D-bidragsyderne kan gå tilbage til indbetalinger efter  

 B-satsen.
En beslutning om overgang til D-bidraget indebærer også, at  

 bidraget  

 opreguleres med alle fremtidige forhøjelser efter § 15, stk. 1.
Til nr. 2 Med lov nr. 308 af 4. maj 2004 blev SP-bidragssatsen for  

 lønmodtagere m.fl. og selvstændigt erhvervsdrivende fastsat til 0 pct. i 2004  

 og 2005. Det foreslås nu, at SP-bidragssatsen ligeledes sættes til 0 pct. i  

 2006 og 2007. Der henvises til pkt. 2.2. i lovforslagets almindelige  

 bemærkninger.
Til § 2 Til stk. 1 Det foreslås, at loven træder i kraft dagen efter  

 bekendtgørelsen i Lovtidende.
En hurtig ikrafttræden er nødvendig af hensyn  

 til  

 en korrekt forskudsregistrering for 2006.
Til stk. 2 og 3 De foreslåede bestemmelser indebærer, at lovforslagets økonomiske  

 virkning for kommuner og amtskommuner neutraliseres for skatteåret 2006.
 Kommunerne og amtskommunerne skal vedtage deres budgetter  

 for 2006 senest den 15. oktober 2005. Budgetterne vedtages ud fra den  

 gældende  

 lovgivning på dette tidspunkt, og kommuner og amtskommuner har derfor ikke  

 haft  

 mulighed for at inddrage virkningen af disse lovændringer i deres  

 budgetlægning  

 for 2006.
 For de kommuner og amtskommuner, der har valgt at  

 budgettere med det statsgaranterede udskrivningsgrundlag for 2006, får de  

 pågældende lovændringer ingen betydning for skatteåret 2006.
For de kommuner og amtskommuner, der har valgt at  

 budgettere med deres eget skøn over udskrivningsgrundlaget for 2006, vil de  

 pågældende lovændringer umiddelbart få betydning for den endelige afregning  

 af  

 slutskatten for 2006, som opgøres i 2008 og afregnes i 2009. Disse kommuner  

 og  

 amtskommuner har budgetteret deres udskrivningsgrundlag for 2006 på baggrund  

 af  

 de regler, der var gældende på budgetlægningstidspunktet.
Men ved den  

 endelige  

 opgørelse af den kommunale slutskat for 2006, som foretages i 2008, vil  

 opgørelsen blive foretaget på grundlag af de ændrede regler, som har virkning  

 fra og med skatteåret 2006.
 Med de foreslåede bestemmelser neutraliseres virkningen af  

 de ændrede regler for de selvbudgetterende kommuner og amtskommuner for  

 skatteåret 2006. For disse kommuner og amtskommuner vil afregningen af  

 slutskat  

 for 2006 således i praksis blive foretaget, som om de pågældende lovændringer  

 ikke havde haft virkning for skatteåret 2006. Den samlede provenuændring for  

 skatteåret 2006 som følge af de gennemførte lovændringer tilfalder således  

 staten.
Ved opgørelsen af slutskatten for 2006, som foretages i  

 2008, korrigeres den faktisk opgjorte slutskat for den enkelte kommune og  

 amtskommune for den skønnede virkning af de pågældende lovændringer.
Det skal  

 i  

 den forbindelse bemærkes, at lovforslaget vil indebære, at der ved den  

 endelige  

 opgørelse af tilskud og udligning for 2006 i henhold til lov om kommunal  

 udligning og generelle tilskud til kommuner og amtskommuner tages  

 udgangspunkt  

 i den korrigerede slutskat for den enkelte kommune og amtskommune.
Derved  

 opretholdes sammenhængen mellem den skat, kommunen eller amtskommunen får  

 udbetalt, og de tilhørende tilskuds- og udligningsbeløb.
Den skønnede virkning for det kommunale skatteprovenu for  

 2006 af lovændringerne fastsættes endeligt af indenrigs- og  

 sundhedsministeren  

 på grundlag af de oplysninger, der foreligger pr. 1. maj 2008. Denne dato  

 svarer  

 til fristen for de oplysninger, der indgår i opgørelsen af slutskat for  

 kommuner og amtskommuner for indkomståret 2006, jf. § 16 i lov om  

 kommunal  

 indkomstskat.
Skønnet vil blive opgjort i samarbejde med Skatteministeriet og  

 Beskæftigelsesministeriet på grundlag af den relevante statistik, herunder  

 slutligningsstatistikken for 2006.
Til stk. 4 Visse tilskudsordninger, som fx boligstøtte,  

 fripladstilskud, pensionstillægget og SU til hjemmeboende uddannelsessøgende,  

 er afhængig af indkomsten i årene forud for det år tilskuddet ydes.
Med  

 lovforslaget øges den disponible indkomst tilsvarende for 2006 og 2007,  

 hvilket  

 kan påvirke beregningen af tilskud de følgende år.
 Da der er tale om en midlertidig suspension, skal det  

 undgås, at denne midlertidige forøgelse af den disponible indkomst medfører,  

 at  

 beregninger af tilskud de følgende år påvirkes.
Det foreslås derfor, at beskæftigelsesministeren bemyndiges  

 til at fastsætte regler om, at beregningsgrundlaget i disse tilskudsordninger  

 ikke påvirkes af nærværende lovforslag.
Udarbejdelsen af disse regler vil  

 skulle  

 ske i samarbejde med den/de relevante ressortministre.
Bilag 1 Lovforslaget sammenholdt med gældende lov Gældende formulering Lovforslaget § 4 a.  

  

 I kollektive overenskomster og aftaler, som  

 en minister eller en kommunal myndighed har indgået eller godkendt, og som er  

 opsagt eller kan opsiges til udløb senest med udgangen af 1987, kan det inden  

 dette tidspunkt aftales, at de pr. 1. januar 1982 gældende bidragssatser ikke  

 skal kunne forhøjes efter bestemmelsen i § 15, stk. 1.
 Stk. 2.  

  

 I almindelige bestemmelser om løn- og  

 arbejdsforhold, som en offentlig myndighed har fastsat eller godkendt i  

 perioden fra 1. januar til 31. december 1987, kan det bestemmes, at de pr. 1.  

 januar 1982 gældende bidragssatser ikke skal kunne forhøjes efter  

 bestemmelsen  

 i § 15, stk. 1.
 Stk. 3.  

  

 Arbejdsgiveren betaler bidrag efter  

 stk. 1 og 2 for alle lønmodtagere, der er omfattet af de nævnte  

 overenskomster,  

 aftaler eller almindelige bestemmelser.
 Stk. 4.  

  

 Årsbidraget i henhold til stk. 1 og 2  

 for et fuldtidsbeskæftiget medlem udgør 1.166,40 kr.
 Stk. 5.  

  

 Hvis der i kollektive overenskomster og  

 aftaler eller i almindelige bestemmelser om løn- og arbejdsforhold er indgået  

 aftale efter stk. 1 eller truffet bestemmelse efter stk. 2, kan det  

 aftales eller bestemmes, at bidraget i stk. 4 forhøjes med de pr. 1.  

 januar 1996 og senere i medfør af § 15, stk. 1, fastsatte  

 forhøjelser af årsbidraget.
 1.  

  

 I  

  

 §  

 4 a  

  

 indsættes  

 som  

  

 stk. 6  

  

 :
»  

 Stk. 6.  

  

 Hvis der i  

 kollektive overenskomster og aftaler eller i almindelige bestemmelser om løn-  

 og arbejdsforhold er indgået aftale efter stk. 1 eller truffet bestemmelse  

 efter stk. 2, kan det inden udgangen af 2005 aftales eller bestemmes, at  

 bidraget i stk. 4 forhøjes med det samme kronebeløb, som årsbidraget efter §  

 15, stk. 1, forhøjes med pr. 1. januar 2006 og senere.« § 17 f.  

  

 Der opkræves en særlig pensionsopsparing  

 til Arbejdsmarkedets Tillægspension på 1,0 pct. af bidragsgrundlaget efter  

 § 8, stk. 1, litra a, b, d, e og g, og § 10 i lov om en  

 arbejdsmarkedsfond for lønmodtagere m.fl. og selvstændigt erhvervsdrivende  

 omfattet af bidragspligten efter § 7, stk. 1 og 2, i samme lov, jf.  

 dog stk. 2 og 6. For 2004 og 2005 er satsen dog 0,0 pct.
Lov om en  

 arbejdsmarkedsfonds regler om opkrævning, angivelse og indbetaling,  

 periodisering, indberetning, straf, regulering m.v. finder tilsvarende  

 anvendelse for pensionsopsparing efter 1. pkt., jf. dog stk. 2 og 6.
Stk. 2 --- 2. I  

  

 § 17 f, stk. 1, 2. pkt.  

 og stk. 3, 5. pkt., indsættes  

 efter »2004 og 2005«: »samt for 2006 og 2007« Stk. 3  

. For personer  

 omfattet af § 2 a, stk. 1-7, opkræves der endvidere, indtil udgangen af  

 det år, hvor den pågældende fylder 64 år, en særlig pensionsopsparing på 1,0  

 pct. af de i bestemmelsen nævnte dagpenge, godtgørelser m.v.
Dette gælder dog  

 ikke personer, der modtager ydelser efter § 29 i lov om social service,  

 jf. § 2 a, stk. 4. For personer, der får udbetalt lønkrav m.v., jf.  

 § 2, stk. 1, i lov om Lønmodtagernes Garantifond, indbetaler og  

 indberetter Lønmodtagernes Garantifond 1 pct. i Særlig Pensionsopsparing af  

 de  

 nævnte ydelser.
Dette sker månedsvis og direkte til Arbejdsmarkedets  

 Tillægspension.
De nævnte bidragssatser, jf. 1. og 3. pkt., er for 2004 og  

 2005 0,0 pct.
For personer omfattet af § 2 a, stk. 2, for hvem  

 arbejdsgiveren udbetaler dagpenge ved sygdom, beregnes der fortsat bidrag,  

 indtil arbejdsgiveren har indstillet opkrævningen heraf, dog senest den 31.  

 maj 2004, hvorefter satsen for resten af 2004 og 2005 er 0,0 pct.
