Ledig, overskydende timer, dagpenge, arbejde med løntilskud, ordinært arbejde Ankenævnet har behandlet -kassens for medlemmet på møde den 9. august 2007.
Nævnet traf denne A F G Ø R E L S E Da medlemmet meldte sig ledig den 14. februar 2006, skulle hun afvikle overskydende timer, før hun kunne få dagpenge.
 Ankenævnet tiltræder således Arbejdsdirektoratets afgørelse af den 23. maj 2006.
B E G R U N D E L S E Ankenævnet har lagt til grund, at  medlemmet den 14. februar 2006 meldte sig ledig i fra sit job på XX,  hun der havde arbejdet i et job med løntilskud i 30 timer om ugen,  hun samtidig havde arbejdet i 10 timer om ugen i ordinær beskæftigelse, og  hun i skema til opgørelse af overskydende timer oplyste, at hun i de seneste 12 uger før ledigheden havde arbejdet 40 timer om ugen, Hvis et medlem har haft beskæftigelse af større omfang end svarende til normal overenskomstmæssig arbejdstid på det danske arbejdsmarked, overføres alle overskydende timer fra de forudgående 12 uger, dog 3 måneder for månedslønnede, før ledighedens indtræden.
Dette fremgår af lov om arbejdsløshedsforsikring mv.
Efter bekendtgørelsen om overskydende timer skal der opgøres overskydende timer, når et medlem bliver ledigt, tilmelder sig Arbejdsformidlingen og anmoder om dagpenge.
Ved opgørelsen af overskydende timer medregnes alt lønarbejde.
 Ankenævnet finder efter ordlyden af arbejdsløshedsforsikringsloven mv. § 59, stk. 2, ikke grundlag for at undtage timerne fra arbejde i løntilskud ved opgørelsen af overskydende timer.
 A-kassen har i klagen redegjort for a-kassens opfattelse af baggrunden for ændringen af de regler, der blev gennemført ved lov nr. 1035 af 17. december 2002, herunder finder a-kassen ikke, at det ved Folketingets vedtagelse af loven var tilsigtet at ændre på reglerne om overskydende timer, så ansatte med løntilskud skulle stilles ringere end før lovændringen.
 Det er ankenævnets opfattelse, at direktoratets ændring af praksis ved ændring af vejledning om overskydende timer af 12. juni 2003 ikke er i strid med loven, således har ankenævnet ikke kunnet finde holdepunkter for at antage, at arbejde i job med løntilskud ikke skal medregnes ved opgørelse af overskydende timer, når medlemmet er over 25 år.
 Ankenævnet skal videre bemærke, at årsagen til, at medlemmet har overskydende timer er såvel timer fra jobbet med løntilskud, som timer fra ordinær beskæftigelse.
R E G L E R Ankenævnet henviser til  § 59 i lov om arbejdsløshedsforsikring mv., jf. lovbekendtgørelse nr. 874 af 11. september 2005,  § 1, stk. 1, nr. 1, § 4, og 10, stk. 1, nr. 1, Direktoratet for Arbejdsløshedsforsikringensbekendtgørelse nr. 902 af 9. december 1999 om overskydende timer, og  Vejledning til bekendtgørelse om overskydende timer nr. 184 af 9. december 1999, som ændret ved vejledning af 12. juni 2003, til § 10. stk. 1, nr. 1.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt sekretariatet for Arbejdsmarkedets Ankenævns breve af 5. og 30. marts 2007, direktoratets breve af 9. marts og 17. april 2007 og a-kassens breve af 25. marts og 27. april 2007.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005, § 59. Når et ledigt medlem, som er arbejdssøgende til arbejde i fuld, sædvanlig arbejdstid, opnår arbejde af kortere varighed, nedsættes dagpengene.
Nedsættelsen sker efter forholdet mellem medlemmets arbejdstid i vedkommende uge og normal overenskomstmæssig arbejdstid på det danske arbejdsmarked.
Inden for områder, hvor nedsættelse ikke kan foretages på grundlag af arbejdstiden, sker nedsættelsen under hensyn til arbejdslønnen.
Stk. 2. Har et medlem haft beskæftigelse af større omfang end svarende til normal overenskomstmæssig arbejdstid på det danske arbejdsmarked, overføres alle overskydende timer fra de forudgående 12 uger, dog 3 måneder for månedslønnede, før ledighedens indtræden.
Dog bortfalder overskydende timer, der ikke er opbrugt inden for 5 uger fra opgørelsestidspunktet.
 Direktoratet for Arbejdsløshedsforsikringens bekendtgørelse nr. 902 af 9. december 1999 om overskydende timer:
Generelt § 1. Et fuldtidsforsikret medlem har overskydende timer, hvis medlemmet i 12 uger/3 måneder forud for ledigheden har haft lønnet arbejde eller fået kontant dækning for mere end 37 timer pr. uge, jf. dog § 2 og § 3. Kun arbejde og indtægter i medlemsperioder medregnes.
Hvornår opgøres overskydende timer § 4. Der skal opgøres overskydende timer, når et medlem bliver ledig, tilmelder sig Arbejdsformidlingen og anmoder om dagpenge.
Timeopgørelse § 10. Ved opgørelsen af overskydende timer medregnes 1) alt lønnet arbejde, Vejl. til bekendtgørelse om overskydende timer 184 af 9. december 1999, som ændret ved vejledning af 12. juni 2003 Til § 10, stk. 1, nr. 1 Lønnet arbejde Alle løntimer fra beskæftigelse medregnes i opgørelsen af overskydende timer, jf. §§ 41 og 53 i lov om arbejdsløshedsforsikring m.v. samt bekendtgørelse om beskæftigelseskrav og dagpengeperiode.
Timer, som medfører fradrag i arbejdsløshedsdagpenge (bortset fra timer fra offentlige eller private hverv samt borgerlige ombud der ikke ligestilles med arbejde, jf. vejledningen til § 10, stk. 1, nr. 2), medregnes som udgangspunkt også.
Der henvises til bekendtgørelse om fradrag i arbejdsløshedsdagpenge.
 Timer fra ulønnet arbejde indgår ikke i opgørelsen af overskydende timer.
 Timer fra arbejde, hvortil der er ydet offentligt tilskud til lønnen, medregnes ved opgørelsen af overskydende timer.
 Dog medregnes timer fra ansættelse med løntilskud efter kapitel 12 i lov om en aktiv beskæftigelsesindsats ikke i opgørelsen af overskydende timer for medlemmer under 25 år.
 Det særlige ferietillæg, der i medfør af ferielovens § 14, stk. 1, 2. pkt., udbetales til ansatte, der modtager løn under ferie, indgår ikke i opgørelsen af overskydende timer.
 Når en dimittend er blevet optaget som medlem i en arbejdsløshedskasse, skal timer fra arbejde udført af dimittenden i medlemsperioden medregnes ved en opgørelse af dimittendens eventuelle overskydende timer.
