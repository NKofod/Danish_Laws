Lønsumsafgift - almene  

 boligorganisationer - suspension af forældelsesfrist Told- og Skattestyrelsen overvejer på baggrund af henvendelser fra  

 en række almene boligorganisationer spørgsmålet om disse  

 boligorganisationers pligt til at betale lønsumsafgift for de  

 administrationsydelser, hovedafdelingen afsætter til de enkelte  

 afdelinger, jf. lønsumsafgiftslovens § 1, stk. 1.
Boligorganisationer har ved brev af 21. december til Told- og  

 Skattestyrelsen samt en stor del af told- og skatteregioner fremsat krav  

 på hel eller delvis tilbagebetaling af lønsumsafgift i almene  

 boligorganisationer.
Boligorganisationerne har endvidere i brevet anmodet den  

 enkelte told- og skatteregion om at tilkendegive, at Toldi  

 Skat forpligter sig til  ikke at gøre gældende, at  

 tilbagebetaling af lønsumsafgift for perioden efter den 1. juli 1996  

 er forældet.
Boligorganisationerne henviser  i denne forbindelse til,  

 at deres rådgiver  den 26. november 2001 har henvendt sig til styrelsen  

 om en generel suspension af forældelsesfristen.
 Told- og Skattestyrelsen skal herved meddele, at styrelsen har besluttet  

 at suspendere forældelsesfristen i henhold til 1908-loven, for de  

 eventuelle krav som de almene boligorganisationer måtte have på  

 tilbagebetaling af fejlagtig opkrævet lønsumsafgift af  

 administrationsydelser, som en boligorganisations hovedorganisation  

 afsætter til de enkelte afdelinger.
 Forældelsesfristen suspenderes fra offentliggørelsen af  

 nærværende meddelelse på Toldi  

 Skats hjemmeside på Internettet og indtil videre.
Styrelsen vil når overvejelserne om det rejse spørgsmål  

 er afsluttet offentliggøre resultatet af overvejelserne.
I forbindelse  

 med offentliggørelsen vil det endelige tidspunkt for ophør af  

 suspensionsfristen blive fastsat.
 Modtagne tilbagebetalingskrav vil ikke blive realitetsbehandlet inden  

 Told- og Skattestyrelsens overvejelser er tilendebragt.
For så vidt angår de krav på tilbagebetaling af  

 lønsumsafgift som er fremsat overfor den enkelte told- og  

 skatteregion, skal styrelsen meddele at 1908-lovens 5-årige  

 forældelsesfrist under alle omstændigheder vil være  

 berostillet fra tidspunktet for kravets fremsættelse og indtil det  

 tidspunkt, hvor told- og skatteregionen giver underretning om, at kravet ikke  

 vil blive realitetsbehandlet før Told- og Skattestyrelsens  

 overvejelser er tilendebragt.
Hvis en sådan underretning ikke er givet  

 inden udsendelsen af denne meddelelse vil forældelse af kravet  

 således være suspenderet fra kravets fremsættelse og indtil  

 suspensionen ophører.
