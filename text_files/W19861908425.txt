 En ansøger, der havde modtaget delvis hjælp efter bistandslovens § 37  

 til betaling af acontovarmebidrag, fik tilbagebetalt et beløb på ca.
3.550 kr., der var indbetalt for meget.
Socialforvaltningen betragtede  

 det tilbagebetalte beløb som en indtægt for ansøgeren, der skulle fradrages i  

 den udmålte hjælp.
 Ankestyrelsen fandt, at den del af varmebidraget, som ansøgeren selv  

 havde betalt, eller som hun ikke havde modtaget særskilt hjælp til, efter at  

 hun var overgået til at modtage hjælp efter reglerne for unge udeboende,  

 måtte betragtes som en opsparing, der ikke skulle fradrages i den udmålte  

 hjælp.
 REDEGØRELSE FOR SAGEN:
En 20-årig ansøger havde modtaget hjælp efter bistandslovens § 37, stk. 2,  

 til delvis dækning af el- og varmeregning for oktober kvartal 1982 og januar  

 kvartal 1983 med et beløb på 2.396 kr. pr. kvartal.
På dette tidspunkt, hvor  

 el- og varmeregningen vedrørende april kvartal 1983 forfaldt til betaling,  

 modtog ansøgeren hjælp efter bistandslovens § 37 med taksten for unge  

 udeboende, og hun fik derfor ikke udmålt særskilt hjælp til betaling af denne  

 regning.
I september 1983 fik ansøgeren tilbagebetalt et beløb på ca. 3.500 kr.,  

 som hun havde indbetalt for meget i acontobidrag.
Socialforvaltningen fandt,  

 at beløbet skulle betragtes som en indtægt, der skulle fradrages i  

 pågældendes kontanthjælp.
 AFGØRELSEN, DER KLAGES OVER:
 Social- og sundhedsforvaltningen fastholdt, at det tilbagebetalte el- og  

 varmebidrag skulle betragtes som indtægt i forbindelse med ydelse af hjælp  

 efter bistandslovens § 37.
 KLAGEN TIL ANKESTYRELSEN:
 Ansøgeren anførte, at hun havde måtte låne penge for at betale den del af  

 el- og varmeregningerne, som socialforvaltningen ikke havde ydet hjælp til,  

 og at hun havde benyttet det tilbagebetalte beløb til at tilbagebetale sin  

 private gæld.
 LOVGRUNDLAG:
 Bistandsloven, §§ 37 og 39.
 Socialministeriets cirkulære af 20. december 1982 om kontanthjælp efter  

 bistandsloven, pkt. 15.
 ANKESTYRELSENS AFGØRELSE:
For så vidt angår den del af det tilbagebetalte el- og varmebidrag, der  

 vedrører de 2 første kvartaler, hvor ansøgeren modtog delvis hjælp til  

 kvartalsregningerne, finder ankestyrelsen, at en forholdsmæssig del af det  

 tilbagebetalte beløb - svarende til den del, som ansøgeren selv har afholdt -  

 må betragtes som opsparing.
Denne del af det tilbagebetalte beløb kan således  

 ikke betragtes som indtægt, der skal fragå i den udmålte kontanthjælp.
For så  

 vidt angår den del af det tilbagebetalte varmebidrag, der vedrører 3.  

 kvartal, hvor der ikke af socialforvaltningen er ydet særskilt hjælp til  

 varmeudgifter, finder ankestyrelsen, at denne del kan betragtes som  

 opsparing, således at det tilbagebetalte beløb ikke kan betragtes som  

 indtægt, der skal fragå i den udmålte kontanthjælp, jfr. herved SM O-30-85.
 Ankestyrelsen ændrer således socialforvaltningens afgørelse.
