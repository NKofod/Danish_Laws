Bekendtgørelse om forbud mod  

 udførsel af fjerkræ og rugeæg I medfør af § 9, § 22, § 35, stk. 1 og § 43, stk. 2 i lov nr. 351  

 af 2. juni 1999 om sygdomme og infektioner hos dyr, fastsættes:
 § 1. Denne bekendtgørelse vedrører  

 samhandel med andre EU-medlemsstater eller Norge samt eksport til 3. lande af  

 rugeæg, slagtefjerkræ og fjerkræ til levebrug.
 § 2. Det er forbudt at udføre fjerkræ  

 bestemt til levebrug, slagtefjerkræ eller rugeæg der stammer fra  

 besætninger eller husdyrhold m.v. der pr. den 30. september 2002 var  

 beliggende i eller efterfølgende er blevet omfattet af en  

 beskyttelses- eller overvågningszone som er oprettet af  

 Fødevaredirektoratet som følge af mistanke om eller udbrud af  

 Newcastle disease.
 Stk. 2. Det er tilladt at udføre fjerkræ  

 bestemt til levebrug, slagtefjerkræ eller rugeæg fra  

 besætninger eller husdyrhold m.v. der er beliggende udenfor de i stk. 1  

 nævnte zoner, såfremt de i stk. 3 og 4 nævnte betingelser  

 er opfyldt.
 Stk. 3. Følgende betingelser skal være  

 opfyldt ved udførsel af rugeæg eller levende  

 fjerkræ:
1)	Udførslen skal forudanmeldes senest 48 timer før  

 afsendelsen til såvel de lokale som de centrale myndigheder i  

 modtagerlandet.
Datoen for udtagningen samt resultatet af de i stk. 4  

 nævnte prøver skal vedlægges forudanmeldelsen til de  

 centrale myndigheder.
 2)	Alle forsendelser skal plomberes af fødevareregionen inden  

 afsendelse.
Stk. 4. For så vidt angår udførsel  

 af 1)	rugeæg eller daggamle kyllinger skal disse, ud over at opfylde  

 betingelserne i stk. 3, også opfylde følgende  

 betingelse:
 a)	Oprindelsesflokken skal, højst 14 dage før  

 afsendelsestidspunktet, have undergået en serologisk  

 undersøgelse for Newcastle disease med negativt resultat.
 2)	fjerkræ bestemt til levebrug undtagen daggamle kyllinger skal  

 disse, ud over at opfylde betingelserne i stk. 3, højst 14 dage  

 før afsendelsestidspunktet, have undergået en serologisk  

 undersøgelse for Newcastle disease med negativt resultat.
 § 3. Alle udgifter i medfør af  

 bekendtgørelsen er Fødevaredirektoratet uvedkommende.
 § 4. Med bøde straffes den, der  

 overtræder § 2.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Denne bekendtgørelse træder i  

 kraft den 2. oktober 2002.
 Stk. 2. Samtidig ophæves bekendtgørelse nr.  

 756 af 11. september 2002 af om forbud mod udførsel af fjerkræ  

 og rugeæg.
