 En engrosfirma foretog en lodtrækning blandt købmænd, der havde deres  

 produktion udstillet i en vinduesudstilling.
Forbrugerombudsmanden udtalte, at lodtrækning blandt erhvervsdrivende  

 er i strid med markedsføringslovens § 8, stk. 1, og anmodede politiet om at  

 rejse tiltale mod firmaet.
Ved sagens foretagelse i Sø- og Handelsretten  

 vedtog firmaet en bøde på 20.000 kr.
Et engrosfirma inden for kaffebranchen arrangerede i sommeren 1977 i  

 forbindelse med nogle udstillingsarrangementer af firmaets produkter hos  

 købmænd en lodtrækning blandt de erhvervsdrivende, der i indtil 3 uger efter  

 udstillingerne stadig havde dem stående i deres vinduer.
Lodtrækningen  

 strakte sig over 6 uger, således at der hver uge blev udtrukket 5 vindere,  

 der som præmie fik de udstillingspodier, som de havde haft i deres vinduer.  

 Blandt de deltagende købmænd blev i alt udtrukket 30 vindere, og den samlede  

 værdi af præmierne var ca. 27.000 kr.
 Da denne lodtrækning blandt købmænd efter Forbrugerombudsmandens  

 opfattelse var i strid med markedsføringslovens § 8, stk. 1, anmodede han  

 politiet om at rejse tiltale mod firmaet, og ved sagens foretagelse i Sø- og  

 Handelsretten i København vedtog firmaet en bøde på 20.000 kr. for  

 overtrædelse af den nævnte bestemmelse.
 (* 1) Offentliggjort i forbrugerombudsmandens årsberetning 1977-1978, side  

 119, nr. 2.
