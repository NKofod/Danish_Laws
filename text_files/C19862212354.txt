(De tekniske skoler) Efter indstilling fra erhvervsuddannelsesudvalget for de grafiske fag og  

 erhvervsuddannelsesrådet skal man meddele, at direktoratet for  

 erhvervsuddannelserne kan godkende ovennævnte 2. dels uddannelse med virkning  

 for elever, der indgår uddannelsesaftale fra medio 1986.
 Formål med uddannelsen:
Den færdiguddannede AV-assistent skal på baggrund af medievalg kunne  

 medvirke som assistent ved planlægning og gennemførelse af produktion,  

 distribution og forevisning af audio-visuelle programmer ud fra de fornødne  

 kommunikative, produktionstekniske og økonomiske hensyn.
AV-assistenten skal  

 kunne udarbejde budget for en produktion og kunne assistere ved  

 planlægningen, i bearbejdningsfasen, optagelsesfasen, redigeringsfasen samt  

 distributions- og forevisningsfasen.
AV-assistenten skal have grundlæggende  

 tekniske forudsætninger for at kunne assistere ved produktion af  

 videoprogrammer, dia/lyd programmer eller film.
 Uddannelsen imødekommer et voksende behov inden for AV-branchen.
 Lovgrundlag:
 Lov om erhvervsfaglige grunduddannelser.
 Uddannelsens varighed:
 3 1/4 år, omfattende i alt 35 skoleuger.
 Undervisningsgrundlag:
 Undervisningen meddeles på samme grundlag som for elever på  

 fagfotografuddannelsens 2. del.
 Bemærkninger:
 Det påregnes, at ca. 14 elever kan optages til undervisning på trin 1 i  

 oktober 1986. Undervisningen gennemføres på Københavns tekniske skole.
 Forudsætning for optagelse til skoleundervisningen er, at der senest den  

 10. september 1986 foreligger uddannelsesaftale, som er godkendt af Film-,  

 video- og AV-branchens faglige udvalg.
Elever med grafisk basisuddannelse på fotolinien og elever, der kan opnå  

 dispensation for basisuddannelsen med henvisning til beskæftigelse i  

 branchen, kan opnå uddannelsesaftale.
Man skal anmode skolerne om at  

 orientere eleverne på basisskolerne i Aarhus og København om den nye  

 uddannelsesmulighed.
 P.d.v.
 e.b.
