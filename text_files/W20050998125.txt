Dispensation  

 fra forbud mod indtagelse og opbevaring af drikkevarer Nævnet traf følgende A F G Ø R E L S E Arbejdsmiljøklagenævnet finder, at der kan gives  

 dispensation fra forbudet mod, at der indtages og opbevares drikkevarer på  

 områder, hvor der er risiko for forurening fra kræftfremkaldende stoffer og  

 materialer.
 Dispensationen omfatter drikkevarer fra flaske med  

 skruelåg, som indtages på områder, hvor der udvikles stor varme og er store  

 afstande, og hvor tilgængelighedsforholdene svarer til forholdene ved  

 containerskibe i dok og ved udrustningskaj.
Arbejdsmiljøklagenævnet ændrer således delvist  

 Arbejdstilsynets afgørelse af B E G R U N D  

 E L S E Arbejdsmiljøklagenævnet har lagt vægt på, at der for de  

 nævnte områder er beskrevet så vanskelige tilgængelighedsforhold, at det ikke  

 er praktisk muligt at indtage tilstrækkelig meget væske uden at tage væske  

 med  

 ind på området.
 Nævnet har herved lagt vægt på, at adgangsvejen er  

 beskrevet som et eller flere mandehuller med en dimension på 40 x 60 cm samt  

 små rum, hvor man må kravle, sammenholdt med de store afstande.
 Nævnet har endvidere lagt vægt på, at arbejdet med  

 svejsning, skærebrænding og flammehøvling ligesom solens stråler om sommeren  

 udvikler høj varme, og at dette medfører behov for at indtage større  

 væskemængder.
 Endelig finder nævnet, at der ved opbevaring af væske  

 fra flasker med skruelåg i begrænsede perioder er tale om en beskeden risiko  

 for forurening af væsken.
R E G L E R Arbejdsmiljøklagenævnet henviser til -  

 	  

 § 48 og § 49 i  

 bekendtgørelse nr. 268 af 18. marts 2005 af lov om arbejdsmiljø -  

 	  

 § 13, § 37 og § 38 i  

 bekendtgørelse nr. 906 af 8. november 2002 om foranstaltninger til  

 forebyggelse  

 af kræftrisikoen ved arbejde med stoffer og materialer ./.Der er vedlagt en kopi af afgørelsen til  

 repræsentanten  

 for de ansatte.
På klagenævnets vegne Sign.
1. Sagsforløb Arbejdstilsynet fremstiller sagen på følgende måde:
 Med brev af 8. marts 2005 søger Xx om dispensation til  

 at medbringe drikkeflasker med skruelåg i afgrænsede området på værftet med  

 henvisning til Beskæftigelsesministeriets bekendtgørelse nr. 906 af 8.  

 november  

 2002 om foranstaltninger til forebyggelse af kræftrisikoen ved arbejde med  

 stoffer og materialer, hvorefter indtagelse og opbevaring af drikkevarer i  

 svejse- og skæreområder ikke er tilladt.
 Ansøgningen begrundes med:
 -  

 	  

 Udvikling af meget  

 varme fra svejsning, skærebrændring og flammehøvling, der nødvendiggør  

 muligheden  

 for at medbringe væske ind på arbejdsstedet til hindring af dehydrering.
 -  

 	  

 Solens opvarmning af  

 stålet i sommerperioder, hvorved der i sektioner og på skibe kan opnås  

 ekstremt  

 høje temperaturer, der gør væskebehovet meget stort.
 -  

 	  

 Sundhedsstyrelsens  

 påpegning af vigtigheden af indtagelse af 2 l væske dagligt ved normalt  

 arbejde  

 og mere ved varmt eller anstrengende arbejde.
-  

 	  

 Tidskrævende og  

 energikrævende adgangsforhold til/i sektioner på land og på skibe via lejdere  

 og mandehuller, der øger behovet for indtagelse af væske.
I mindre rum må man  

 kravle.
 -  

 	  

 Afstanden til nærmeste  

 faste drikkepost vil være op til 200-300 meter.
Xx har den 22. juli 2005 telefonisk oplyst, at  

 ansøgningen om dispensation omfatter brug af drikkeflasker i alle afgrænsede  

 områder, såvel indendørs som udendørs, herunder i haller, på skibe i dok og  

 på  

 udendørs byggepladser. 2. Arbejdstilsynets  

 afgørelse Arbejdstilsynet traf den   følgende afgørelse: På  

 baggrund af ovennævnte og ud fra en samlet vurdering af forholdene, herunder  

 adgangsforhold  

 og afstande, finder Arbejdstilsynet, at der  

  

 alene  

 kan gives dispensation  

 til indtagelse af drikke fra flaske med skruelåg nede i containerskibe i dok.
 Arbejdstilsynet begrunder afgørelsen med, at afstandene  

 nede i containerskibe i dok er store, og adgangsforholdene er vanskeligt  

 tilgængelige.
Arbejdstilsynet vurderer, at afstandene i de øvrige  

 afgrænsede områder ikke er større, end at indtagelse af drikke forsvarligt  

 kan  

 foregå uden for de afgrænsede områder. 3. Klagen til  

 Arbejdsmiljøklagenævnet Xx har den 22. september 2005 anført følgende:
 Med henvisning til afgørelse truffet af  

 Arbejdstilsynet den 30. august 2005 ønsker Xx hermed at klage.
 Xx har den 8. marts 2005 søgt Arbejdstilsynet om  

 dispensation, gældende for hele værftet, i henhold til § 13 i bekendtgørelse  

 nr. 806 af 8. november 2002.
 I den indgivne dispensationsansøgning er der udførligt  

 redegjort for de åbenbare gener, en manglende dispensation påfører Xx og i  

 konsekvens heraf manglende mulighed for at udføre visse typer arbejde.
I dispensationsansøgningen opregnedes 5 forhold, der  

 taler for at give dispensation.
Ingen af de 5 forhold er adresseret af  

 Arbejdstilsynet i afgørelsen af 30. august 2005.
 I afgørelsen hedder det:
 På baggrund af  

 ovennævnte og ud fra en samlet vurdering af forholdene, herunder  

 adgangsforhold  

 og afstande, finder arbejdstilsynet, at der  

  

 alene  

 kan gives dispensation  

 til indtagelse af drikke fra flaske med skruelåg ned i containerskibe i dok.
 Arbejdstilsynet  

 begrunder afgørelsen med, at afstandene nede i containerskibe i dok er store  

 og  

 adgangsforholdene er vanskeligt tilgængelige.
 Arbejdstilsynet  

 vurderer, at afstandene i de øvrige afgrænsede områder ikke er større, end at  

 indtagelse af drikke forsvarligt kan foregå uden for de afgrænsede områder.
 Arbejdstilsynets afgørelse afspejler en fuldstændig  

 mangel på forståelse af arbejds- og adgangsforhold på Xx.
 Følgende forhold bedes taget i betragtning i  

 forbindelse med klagens behandling:
Pkt. 1 Xx mangler konkret stillingtagen til de fem begrundede  

 forhold i dispensationsansøgningen.
Pkt. 2 Xx har haft kontakt med Yy fra Arbejds- og  

 Miljømedicinsk Klinik på Odense Universitets hospital, som klart anbefaler  

 indtagelse af væske, svarende til ca. 1 liter pr. 1,5-2 timers arbejde i  

 varme  

 omgivelser, eventuelt suppleret med salt/mineral tablet.
Pkt. 3 Enhver med kendskab til Xx og de eksisterende  

 arbejdsopgaver og arbejdsforhold vil være bekendt med, at det ikke kun er i  

 dokken, man har vanskelige adgangsforhold.
Således er skibe ved  

 udrustningskajen  

 behæftet med endog værre arbejds- og adgangsforhold.
Endvidere er arbejdet på  

 mange sektioner, herunder nogle af dem, der blev forevist på tidligere  

 rundgang  

 med Arbejdstilsynet på værftet, forbundet med særdeles svære adgangsforhold.  

 Eksempelvis er adgangsvejen ind til arbejdsområdet et mandehul (et ovalt hul  

 på  

 40 cm x 60 cm, placeret ca. 1 m over dækket). Ofte skal man kravle eller gå  

 foroverbøjet inde i sektionen på grund af pladsmangel for at komme til sit  

 arbejdsområde,  

 som kan ligge midt i sektionen, hvilket vil gøre, at man skal igennem flere  

 rum/mandehuller.
 Faktuelt ønskede kun to af Arbejdstilsynets  

 medarbejdere ved gennemgangen på Værftet at få forevist disse adgangs- og  

 arbejdsforhold.
I sommerperioden står sektionerne ofte direkte i solen,  

 hvilket i sig selv kan give højere temperaturer i sektionen og dermed  

 forstærke  

 behovet for væske.
I tillæg hertil er medarbejderen med henblik på  

 beskyttelse  

 mod de glæder, som svejse- og skibsbygger arbejde indebærer, iklædt  

 brandhæmmende  

 arbejdstøj, ofte med skindærmer og lign.
Pkt. 4 Afgørelsen er alene truffet på containerskibe i dok.  

 Der er ikke taget højde for andre skibstyper, hvor problemstillingen er  

 identisk både i dok og ved sektionsbyggeri.
Xx står til rådighed for besvarelse af alle spørgsmål i  

 forbindelse med klagens behandling.
Endvidere vurderes det hensigtsmæssigt,  

 at  

 Arbejdsmiljøklagenævnet forinden afgørelse træffes, besøger Værftet med  

 henblik  

 på besigtigelse af de tilstedeværende arbejds- og adgangsforhold. 4. Arbejdstilsynets  

 udtalelse Arbejdstilsynet har den 17. oktober 2005 vurderet  

 følgende:
Kravet efter § 13 i kræftbekendtgørelsen er EU  

 reguleret og er minimumsregler.
Det vil sige, at medlemsstaterne ikke kan  

 fastsætte eller acceptere et lavere beskyttelsesniveau end det, der fremgår  

 af  

 direktiverne, hverken generelt i forbindelse med implementering af  

 direktiverne  

 eller konkret i forbindelse med eventuelle dispensationer.
 Bestemmelsen om at røg fra svejsning og termisk skæring  

 anses for at være kræftfremkaldende, jf. bilag 2 i kræftbekendtgørelsen, har  

 baggrund i arbejdsmarkedets parters vurdering af International Agency  

 for  

 Research on Cancer (IARC), hvorefter der ved indånding af røg fra  

 metalsvejsning er risiko for at udvikle kræft.
 Arbejdstilsynet har imidlertid i brev af 30. august  

 2005 givet Xx dispensation til indtagelse af drikke fra flaske med skruelåg  

 nede i containerskive i dok som følge af store afstande og vanskeligt  

 tilgængelige adgangsforhold.
 For containerskibe ved udrustningskaj samt for skibe af  

 tilsvarende dimensioner og vanskeligt tilgængelighedsforhold vil  

 Arbejdstilsynet kunne give en tilsvarende dispensation med den samme  

 begrundelse som for containerskibe i dok.
 Såfremt Xx ansøger om dispensation for andre  

 skibstyper, vil Arbejdstilsynet på baggrund af en konkret vurdering af  

 forholdene  

 træffe afgørelse.
 For øvrige afgrænsede områder er Arbejdstilsynet enig  

 i, at der ved svejsning og lignende anstrengende og varmt arbejde i  

 solopvarmede sektioner m.v. og ofte i kravlende stilling er behov for  

 indtagelse  

 af store væskemængder  således som det fremgår af klagen.
 Det er imidlertid fortsat Arbejdstilsynets vurdering,  

 at afstandene i sektioner, haller mv. ikke er større og mere vanskelig  

 tilgængeligt, end at det er muligt med passende pauser at indtage  

 tilstrækkelig  

 drikke fra passende opsatte poster uden for de afgrænsede områder.
Med ovenstående vurdering fastholder Arbejdstilsynet  

 afgørelsen om alene at give dispensation til indtagelse af drikke fra flaske  

 med skruelåg nede i containerskibe i dok. 5. Nyt efter  

 klagen I brev af 11. november 2005 har Xx anført følgende:
 Med henvisning til Værftets klage af 22. september  

 2005 over afgørelse truffet af Arbejdstilsynet og med henvisning til brev fra  

 Arbejdsmiljøklagenævnet af 28. oktober 2005 skal følgende anføres til  

 Arbejdstilsynets udtalelse i anledning af klagen.
Arbejdstilsynets udtalelse forstås således, at det  

 anerkendes, at dispensation også gives for containerskibe ved udrustningskaj  

 og  

 skibe af tilsvarende dimensioner.
Denne dispensation kunne med Værftets  

 formulering i dispensationsansøgningen være givet samtidigt med dispensation  

 for containerskibe i dok.
 Arbejdsskadestyrelsen (rettelig Arbejdstilsynet)  

 skriver i udtalelsens side 1, sidste afsnit, at klagen blandt andet skulle  

 være  

 begrundet med, at  

  

 adgangsvejen til  

 arbejdsområdet er et mandehul på ca. 40 cm x 60 cm placeret ca. 1 meter over  

 dækket.  

  

 Værftets kommentar hertil er, at der ikke er tale om  

  

 et  

 mandehul, men i mange tilfælde adskillige mandehuller, der skal passeres,  

 inden  

 medarbejderen når sit arbejdssted.
Arbejdsskadestyrelsen (rettelig Arbejdstilsynet)  

 undlader i sin udtalelse igen at tage stilling til det af Værftet anførte i  

 dispensationsansøgningen og efterfølgende i vor klage til  

 Arbejdsmiljøklagenævnet. 6. Regler Bekendtgørelse nr.  

 268 af 18. marts 2005 af lov om arbejdsmiljø § 48.  

  

 Stoffer og materialer med egenskaber,  

 der kan være farlige for eller i øvrigt forringe sikkerhed eller sundhed, må  

 kun fremstilles og anvendes ved arbejdsprocesser og -metoder, der effektivt  

 sikrer de beskæftigede mod ulykker og sygdomme.
 Stk. 2.  

  

 Anerkendte normer eller standarder, som har  

 sikkerheds- eller sundhedsmæssig betydning, skal følges.
 § 49.  

  

 Beskæftigelsesministeren kan fastsætte  

 nærmere regler om fremstilling, import, oplagring, transport og anvendelse af  

 stoffer og materialer med egenskaber, der kan være farlige for eller i øvrigt  

 forringe sikkerhed eller sundhed, herunder om emballering, omfyldning og  

 mærkning.
 Stk. 2.  

  

 Beskæftigelsesministeren kan give regler om  

 forbud imod fremstilling, import og anvendelse af særligt farlige stoffer og  

 materialer.
Bekendtgørelse nr.  

 906 af 8. november 2002 om foranstaltninger til forebyggelse af kræftrisikoen  

 ved arbejde med stoffer og materialer § 13.  

  

 I arbejdslokaler eller områder, hvor  

 der er risiko for forurening fra stofferne og materialerne, må der ikke  

 ryges,  

 spises eller drikkes, ligesom opbevaring af tobak, mad og drikkevarer ikke må  

 finde sted.
 § 37.  

  

 Direktøren for Arbejdstilsynet kan, hvor særlige forhold foreligger, tillade  

 afvigelser fra bestemmelserne i denne bekendtgørelse, når det skønnes  

 rimeligt  

 og fuldt forsvarligt, og i det omfang, det er foreneligt med Rådets direktiv  

 90/394/EØF, om beskyttelse af arbejdstagerne mod risici for under arbejdet at  

 være udsat for kræftfremkaldende stoffer, som ændret ved direktiv 1997/42/EF,  

 og direktiv 1999/38/EF.
Stk. 2.  

  

 For de stoffer og materialer, der er nævnt i bilag 5, kan dispensation kun  

 gives til de der nævnte formål.
Ansøgningen skal indeholde de i bilag 5  

 nævnte  

 oplysninger.
 Stk. 3.  

  

 Direktøren kan dog i tilfælde, hvor arbejdet foregår på fast arbejdssted,  

 tillade brugen af cadmiumholdige loddemidler, der indeholder mere end 0,1%  

 cadmium, når det godtgøres, at de beskæftigede under brugen ikke udsættes for  

 sundhedsskadelig påvirkning.
 § 38.  

  

 Arbejdstilsynets  

 afgørelser kan påklages efter § 81 i lov om arbejdsmiljø.
