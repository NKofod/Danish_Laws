Nr BTL 298 Betænkning over Forslag til lov om ændring af merværdiafgiften (momsloven)  

 (Formidlingsydelser)   

 Nr L 298 1992-93, 1. samling Afgivet af Skatteudvalget Afgivet: 19930618 Udvalget har behandlet lovforslaget i en række møder og har herunder  

 stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Assurandør Societetet og Feriehusudlejernes Brancheforening.
 Nogle af udvalgets spørgsmål til skatteministeren og dennes svar herpå er  

 optrykt som bilag til betænkningen.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de stillede  

 ændringsforslag.
 Flertallet anfører, at i regeringsgrundlaget »En ny start« blev  

 det fastslået, at beskæftigelsen skal øges, og at der skulle gennemføres en  

 skatteomlægning, der skal nedbringe skatten af arbejdsindkomst.
 Samtidig afstak regeringen en række retningslinier for skatteomlægningen.
 - Det samlede økonomiske grundlag for de enkelte familier i egen bolig  

 måtte ikke forringes.
 - Den samlede omlægning skulle sikre balance - socialt og mellem de  

 forskellige boligformer.
 - Der skulle skabes sammenhæng i skattesystemet, så forskellige indkomster  

 blev beskattet ensartet, således at omgåelsesmuligheder blev imødegået,  

 således at der skabtes større enkelhed, og således at der sikredes en bedre  

 fordeling af skattebyrden, samtidig med at retssikkerheden prioriteredes  

 højt.
 - Vægten i beskatningen skulle forskydes fra indkomstbeskatning til  

 miljøskatter.
Flertallet konstaterer, at disse krav er opfyldt med de fremsatte  

 lovforslag til omlægning af skattesystemet.
Samtidig styrkes erhvervenes  

 konkurrenceevne.
 Med de fremsatte lovforslag tilvejebringes et skattesystem, som sikrer  

 markant lavere skatteprocenter på alle indkomstniveauer.
 Grundlaget for sænkningen af skatteprocenterne er bl.a. tilvejebragt  

 gennem en ensartet beskatning af forskellige typer af indkomster.
 Samtidig betyder den lavere, men ensartede beskatning, at bæredygtige og  

 fornuftige investeringer, der skaber vækst og beskæftigelse, begunstiges på  

 bekostning af ufrugtbare og rent skattemæssigt begrundede transaktioner, der  

 alene bygger på og bæres af det tidligere skattesystems mangler og manglende  

 sammenhæng.
 Med skatteomlægningen er grundlaget skabt for et skattesystem, der skaber  

 og understøtter forudsætningerne for ny vækst og dynamik i samfundet, hvor vi  

 hidtil har levet med en samfundsudvikling, der i væsentlig grad var afstemt  

 efter uhensigtsmæssige og skadelige skattemæssige overvejelser og  

 kalkulationer.
 Skatteomlægningen er både økonomisk og socialt nøje afbalanceret.
 Provenuet til de markant lavere trækprocenter på alle indkomstniveauer er  

 tilvejebragt ved hjælp af indførelse af nye grønne afgifter, ved hjælp af  

 øremærkede arbejdsmarkedsbidrag og gennem en eliminering af misforhold og  

 misvækster, der har muliggjort, at grupper af skattepligtige har haft  

 mulighed for en lav skattebelastning i skærende kontrast til deres  

 forbrugsmuligheder.
 Indførelse af grønne afgifter er fulgt op af skattelettelser for  

 lavindkomster kombineret med en forhøjelse af børnefamilieydelsen, således at  

 de grupper, der belastes forholdsmæssigt hårdest af de grønne afgifter,  

 kompenseres.
 De helt nødvendige sænkninger af skatteprocenterne er fulgt op af en  

 normal beskatning af hidtil skattefri eller lavt beskattede indkomster.
 Med de øremærkede arbejdsmarkedsbidrag er der skabt synlighed i  

 finansieringen af præcist angivne udgiftsformål på arbejdsmarkedet.
Regeringens helt nødvendige krav om sikring af boligejernes økonomiske  

 vilkår er indfriet.
Rentefradragets værdi følger sænkningen af  

 skatteprocenterne, og sideløbende hermed nedsættes lejeværdien.
Hertil kommer  

 mulighederne for gennem konvertering af realkreditlån at tilpasse sig det  

 ændrede renteniveau.
 Personskattelettelserne er gennemført, uden at erhvervslivets omkostninger  

 herved er forøget.
På denne baggrund skal flertallet konkludere, at der ved gennemførelse af  

 skatteomlægningen er sikret - væsentlige reduktioner af skatteprocenterne af arbejdsindkomst, - øget miljøansvarlighed i beskatningen, - et skattesystem, der er tilpasset verden omkring os, både hvad struktur  

 og beskatningsprocenter angår, - et beskatningssystem, som tilvejebringer grundlaget for en ny vækst og  

 dynamik i samfundet, - en beskatning, som sikrer boligejernes økonomiske situation, - og et skattesystem, som skaber sikkerhed for skatternes udvikling i de  

 kommende år.
 Flertallet opfordrer Folketingets øvrige partier, erhvervslivet,  

 arbejdsmarkedets parter, kommuner og amter samt alle øvrige gode kræfter i  

 det danske samfund til at deltage i det store, vanskelige og spændende  

 projekt, det er at få skabt øget beskæftigelse, ny fremgang og dermed en  

 »Ny kurs mod bedre tider« for alle danskere.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
Mindretallet betragter regeringens samlede økonomiske udspil som en  

 helhed.
Da Det Konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag, uanset at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af lovforslagene har  

 partierne ved tidligere lejligheder selv fremlagt, men i helt andre  

 sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se lovforslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
Sammenfattende kan det om skatteforslagene konkluderes, at skattereformen  

 bl.a. rammer den private ejendomsret, erhvervslivet, ejerboligerne og  

 pensionsopsparingen.
Dertil kommer, at skattetrykket hurtigt vil stige som  

 følge af de voksende offentlige udgifter.
Mindretallet opfatter lovforslagene som et ideologisk angreb på den  

 private ejendomsret.
Balancen i ejerforholdene i dansk erhvervsliv vil blive  

 forrykket fra individuel privateje til dominans fra store fonde.
Hertil  

 bidrager især lovforslagene om beskatning af aktie- og ejendomsavancer samt  

 beskatning af goodwill.
Regeringens ændringsforslag ændrer ikke afgørende på  

 dette forhold.
 Den private ejendomsret er selve livsnerven i det privatkapitalistiske  

 system, som har vist sig at være alle andre systemer overlegent med hensyn  

 til at sikre størst velfærd og velstand for hele samfundet og dets borgere.
Lovforslagene om beskatning af aktieavancer, ejendomsavancer og goodwill  

 vil formindske enkeltpersoners lyst til at løbe en risiko og investere i  

 erhvervsvirksomheder.
I stedet vil man foretrække passive investeringer med  

 betydelig mindre risiko.
Det privatkapitalistiske system bygger i  

 allerhøjeste grad på, at man, hvis man løber en risiko, til gengæld har  

 mulighed for at opnå en økonomisk gevinst.
Fjerner man de økonomiske  

 incitamenter, herunder muligheden for formuedannelse, slår man dynamikken i  

 samfundet i stykker med tab af velstand og velfærd til følge.
Mindretallet vender sig endvidere imod den progressive beskatning af  

 kapitalindkomst.
Gennemføres regeringens lovforslag, vil der ikke længere  

 være symmetri mellem beskatning af renteindtægter og renteudgifter, hvilket  

 forekommer uheldigt og ulogisk.
 Mindretallet er enig med Ligestillingsrådet, når dette i et svar til  

 Skatteudvalget (L 283, spørgsmål 26) kritiserer reglen om, at begge  

 ægtefællers kapitalindkomst beregnes på toppen af beregningsgrundlaget hos  

 den ægtefælle, der har den højeste personlige indkomst.
Der er uenighed mellem regeringen og erhvervslivets organisationer om  

 størrelsen af erhvervsbelastningen i lovforslagene, men der er ingen tvivl  

 om, at virksomhederne bliver stærkt belastet til skade for konkurrenceevnen.  

 Det vil trække i den forkerte retning med hensyn til beskæftigelse og  

 arbejdsløshed.
Mindretallet peger i den forbindelse især på lovforslagene om  

 afskaffelse af udlandslempelse, varelagernedskrivning og adgangen til at  

 henlægge til investeringsfonds samt nedsættelse af nedskrivningsprocenten  

 efter husdyrbesætningsloven.
Desuden vil nogle af de grønne afgifter belaste  

 erhvervenes omkostninger, hvilket også i allerhøjeste grad gælder den  

 skærpede beskatning af personalegoder samt de stærkt forringede muligheder  

 for fradrag for befordringsudgifter.
 I stedet for at stoppe for adgangen til at henlægge til investeringsfonds  

 bør ordningen udbygges til en egentlig konjunkturudligningsfond som foreslået  

 af mindretallet i et konkret lovforslag, der for øjeblikket er til behandling  

 i Folketinget.
Herved løses det problem, som mange erhvervsdrivende har med svingende  

 indtægter.
Er der ikke gode muligheder for at udjævne de svingende indtægter  

 over årene, kommer de erhvervsdrivende til at betale en højere skat, end hvis  

 indtægten var jævnt fordelt, hvilket naturligvis opleves som en stor  

 uretfærdighed.
 Et særligt problem er erhvervenes bidrag til de tre arbejdsmarkedsfonde  

 specielt efter 1997.
 Den kraftige erhvervsbelastning kan kun undgå at skade virksomhedernes  

 konkurrenceevne, hvis der gennemføres en sænkning af lønniveauet, men det har  

 ikke været muligt at formå regeringen til at erkende dette faktum.
Mindretallet vender sig stærkt imod den nye skat, som regeringen kalder  

 øremærkede arbejdsmarkedsbidrag.
I realiteten er det den gamle  

 socialdemokratiske ide om en bruttoskat, der optræder under denne betegnelse.  

 Bruttoskatten rammer pensionsopsparingen, selv om en sådan opsparing i  

 allerhøjeste grad er samfundsgavnlig.
Lønmodtagerne vil opleve, at der vil  

 blive opkrævet bruttoskat også af beløb, som arbejdsgiveren indbetaler til  

 aftalte pensionsordninger, og som lønmodtageren derfor ikke selv får  

 udbetalt.
Dette forhold medfører i øvrigt en klar forskelsbehandling mellem  

 lønmodtagere med private pensionsordninger i forhold til lønmodtagere med ret  

 til tjenestemandspension.
Regeringens forsøg på at rette op på dette  

 misforhold ved at foreslå en nedsættelse af tjenestemandspensionen virker  

 krampagtigt og vil give anledning til berettiget harme i tjenestemandskredse.
De, der sparer op til kapitalpension, bliver særlig hårdt ramt.  

 Fradragsværdien begrænses, og det indbetalte beløb bruttobeskattes, samtidig  

 med at skatten på udbetalingerne bevares uændret på 40 pct.
Et helt specielt  

 problem vil opstå for de personer, som har en ordning, hvor arbejdsgiveren  

 indbetaler til kapitalpensionen.
Disse personer vil efter regeringens forslag  

 ikke netto kunne indbetale et beløb helt op til det fastlagte loft over den  

 årlige indbetaling til kapitalpension (i 1993 30.000 kr.), idet  

 forsikringsselskabet skal indbetale bruttoskatten, uden at lønmodtageren får  

 mulighed for at »fylde op« til loftet.
Dette problem eksisterer  

 ikke for personer, der selv indbetaler til kapitalpensionen.
 Mindretallet finder det endvidere stærkt betænkeligt, at der med  

 bruttoskatten introduceres en ny skatteskrue, som kan anvendes til yderligere  

 forhøjelser af skatten på et senere tidspunkt.
Trods talrige løfter fra regeringen om det modsatte belaster  

 skattereformen boligejerne.
Nedsættelsen af lejeværdien kan slet ikke  

 kompensere for den reducerede skattemæssige værdi af rentefradraget.  

 Forskellen er i et svar til Skatteudvalget af skatteministeren selv opgjort  

 til en belastning af boligejerne på 2,6 mia. kr. når reformen er fuldt  

 gennemført.
 Ejere af sommerhuse og pensionister i ejerboliger får en særlig følelig  

 belastning, idet disse ikke får del i den i øvrigt særdeles beskedne  

 nedsættelse af lejeværdien.
Ejerboliger kan derudover i fremtiden forvente yderligere  

 skatteforhøjelser, hvis rentefaldet slår igennem og bevirker højere  

 ejendomsvurderinger.
Det fører til højere ejendomsskatter og en højere  

 lejeværdi.
Unge med særlig stor gæld i forbindelse med uddannelseslån rammes hårdt af  

 rentefradragsrettens forringelse.
Regeringens henvisning til en  

 bistandsordning for unge med store lån og lille eller ingen indtægt vil ikke  

 komme den store del af ungdommen med det omtalte problem til gode.
 Forringelsen af befordringsfradraget kombineret med forhøjelsen af  

 benzinafgiften rammer bilisterne og skader mobiliteten på arbejdsmarkedet.  

 Handelsrejsende og andre, der er afhængige af firmabil, rammes særlig hårdt.  

 Forringelserne er så markante, at også bilbranchen vil blive hårdt ramt.
 De ganske mange mennesker, der i forbindelse med en skilsmisse er pålagt  

 børne- eller underholdsbidrag, rammes hårdt af begrænsningen af  

 fradragsværdien af de nævnte bidrag.
Da familier med kun een indkomst ikke har mulighed for at overføre det  

 uudnyttede bundfradrag i den foreslåede topskat mellem ægtefællerne, vil  

 disse familier skulle betale mere i skat end familier med to indkomster.  

 Dette problem, som også findes i dag, vil blive forværret af regeringens  

 forslag.
Regeringens ændringsforslag vil yderligere forstærke problemet.
Mindretallet er enig med regeringen i behovet for markante lettelser i  

 beskatningen af arbejdsindkomster, som er særdeles høj i Danmark sammenlignet  

 med andre lande.
Men mindretallet er uenig med regeringen i valg af metode  

 til at nå dette mål.
Som beskrevet i ovenstående flytter regeringens forslag  

 en lang række skattepolitiske hegnspæle i socialdemokratisk og centralistisk  

 retning og altså væk fra, hvad mindretallet finder ret og rimeligt.
Derfor  

 afviser mindretallet regeringens skattereform og indstiller alle 23  

 lovforslag i reformen til forkastelse.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
SF er også imod den udstrækning af kredittiden, som er foreslået i  

 regeringens ændringsforslag.
Udover det barokke i, at man nu atter forøger  

 den kredittid, som for kort tid siden blev nedsat, bør det kritiseres, at der  

 til et lovforslag, som omhandler momsfritagelse for sommerhusudlejning,  

 stilles et ændringsforslag, som indeholder noget fundamentalt andet end det,  

 der var til 1. behandling, nemlig en forlængelse af kredittiden for alle  

 momsbetalere.
Lovforslaget, som var til 1. behandling, omhandlede som bekendt  

 kun fritagelse for moms af formidlingsydelser! Et tredje mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 ÆndringsforslagAf skatteministeren , tiltrådt af et flertal  

 (S, CD, RV og KRF):
 Til titlen 1) Undertitlen affattes således:
 »(Formidlingsydelser og udvidelse af kredittiden)».
 Til § 1 2) Efter den foreslåede ændring, som bliver nr. 1,  

 indsættes som nyt nummer:
»01. I § 20, stk. 1, 1. pkt. , § 22, stk. 1, 1.  

 pkt. , og § 28, stk. 3, 2. pkt. , ændres »10 dage« til:  

 »15 dage«.' Til § 2 3) Efter stk. 1 indsættes som nyt stykke:
»Stk. 2. § 1, nr. 01, har virkning for afgiftsperioder, der  

 påbegyndes efter den 31. december 1996.« Bemærkninger Til nr. 1-3 Det foreslås at forlænge kredittiden for momsregistrerede  

 virksomheder med fem dage fra den 1. januar 1997. Det sker for at lette  

 erhvervslivet i forbindelse med afviklingen af adgangen til nedskrivning på  

 varelagre, der især vil belaste erhvervslivet fra 1997.
Provenumæssige konsekvenser Kredittiden for indbetaling af moms er for byvirksomheder 40 dage efter  

 kvartalets udløb, svarende til en gennemsnitlig kredittid på 85 dage.
For  

 landbruget er den gennemsnitlige kredittid 295 dage.
En forlængelse af  

 indbetalingsfristen for moms med 5 dage for disse virksomheder vil medføre en  

 lettelse af erhvervenes likviditet på ca. 1.750 mio. kr. een gang for alle i  

 1993-niveau.
På længere sigt vil den permanente virkning svare til  

 rentevirkningen, der netto vil andrage ca. 125 mio kr. på helårsbasis ved en  

 rente på 7 pct.
Statens tab svarer til erhvervenes gevinst.
Statens tab vil ikke direkte  

 fremgå af drifts-, anlægs- og udlånsbudgettet (DAU) eller af  

 kasseunderskuddet, men vil belaste statens rentekonto.
 Forlængelse af kredittiden vil virke som en nedsættelse af momssatsen og  

 vil påvirke varepriserne på samme måde som momsen.
Administrative konsekvenser Ændringsforslagene skønnes at medføre eengangsudgifter i Told- og  

 Skattestyrelsen på ca. 0,4 mio. kr. i 1996 til edb og information.
Hjortnæs (S) Klaus Hækkerup (S) Anne-Marie Meldgaard (S) Peder Sass (S)  

 Henning Nielsen (S) Bjarne Laustsen (S) Jes Lunde (SF) Jens Thoft (SF) Bente  

 Juncker (CD) Aagaard (KF) fmd.
Kirkegaard (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Glønborg (KRF) Bilag Nogle af udvalgets spørgsmål til skatteministeren og dennes svar herpå Spørgsmål 1:
 Der udbedes en mere fyldestgørende oversigt over, hvilke ydelser der er  

 omfattet af lovforslaget.
 Svar:
Den formidlingsvirksomhed, der omfattes af lovforslaget, omfatter alene  

 momsundtagne ydelser.
Endvidere omfatter lovforslaget kun  

 formidlingsvirksomhed, hvor formidleren handler i eget navn, men for fremmed  

 regning, f.eks. et udlejningsbureau, der i eget navn formidler udlejning af  

 et sommerhus for ejerens regning.
De ydelser, som er undtaget fra moms, fremgår af momslovens § 2, stk. 3,  

 der vedlægges.
Det gælder for disse ydelser, at de som oftest ikke handles  

 via sådanne mellemmænd.
Ud over formidling af udlejning af ferieboliger (sommerhuse og  

 ferielejligheder), som er langt det vigtigste område, kan nævnes formidling  

 af udlejning af anden fast ejendom.
Der tænkes her på parcelhuse,  

 ejerlejligheder m.v., herunder førstegangsudlejning af erhvervs- og  

 boliglokaliteter i en nyopført ejendom, hvis formidlingen sker som anført  

 ovenfor.
Skatteministeriets lovbekendtgørelse nr. 41 af 1. februar 1993 Bekendtgørelse af merværdiafgiftsloven (Momsloven) 1) Herved bekendtgøres lov om merværdiafgift (Momsloven), jf.  

 lovbekendtgørelse nr. 773 af 16. september 1992, med de ændringer, der følger  

 af § 2 i lov nr. 1019 af 19. december 1992 (ændringer som følge af EF's indre  

 marked m.v.), § 3 i lov nr. 1020 af 19. december 1992  

 (betalingsbestemmelser), lov nr. 1033 af 19. december 1992 (vurderingsydelser  

 samt visse forenklinger)2) og § 20 i lov nr. 1073 af 23. december 1992  

 (forhøjelse af gebyr for erindringsskrivelser).
 Lovbekendtgørelsen gælder først fuldt ud den 1. april 1993, jf. note 6.
 § 1. Efter denne lovs bestemmelser svares der afgift til  

 statskassen i alle led af den erhvervsmæssige omsætning af varer og ydelser  

 samt ved indførsel af varer fra steder uden for EF.
 Stk. 2. Der svares ligeledes afgift ved erhvervelse af varer fra  

 andre EF-lande, når sælgeren er en momsregistreret virksomhed og erhververen  

 er en afgiftspligtig virksomhed eller en offentlig institution m.v., jf. dog  

 § 4, stk. 3. Dette gælder dog ikke for varer, der af sælgeren skal  

 installeres her i landet, eller ved fjernsalg her til landet, jf. § 3, stk.  

 1, punkt f og h.
 Stk. 3. Der svares altid afgift ved erhvervelse af nye  

 transportmidler fra andre EF-lande.
I.
Afgiftspligtens omfang § 2. Afgiftspligten omfatter  

 alle nye og brugte varer.
Gas, vand, elektricitet, varme og lign. anses som  

 varer.
 Stk. 2. Afgiftspligten omfatter endvidere alle ydelser, bortset  

 fra de i stk. 3 nævnte.
 Stk. 3. Følgende ydelser er undtaget fra afgiftspligten:
a.
Hospitalsbehandling, lægevirksomhed, tandlæge- og anden  

 dentalvirksomhed, kiropraktik, fysioterapi og anden egentlig sundhedspleje.
b.
Social forsorg og bistand, herunder vuggestuer, børnehaver,  

 fritidshjem, observationshjem, plejehjem og lign. private eller offentlige  

 institutioner.
c.
Skole- og universitetsundervisning, faglig uddannelse, herunder  

 omskoling, samt anden undervisning, der har karakter af egentlig skolemæssig  

 eller faglig uddannelse.
Undervisning i sprog, musik, legemsøvelser,  

 håndarbejde, tegning, bogføring og maskinskrivning anses for uddannelse af  

 denne karakter.
d.
Kulturelle aktiviteter, herunder biblioteker, museer, zoologiske haver  

 og lign.
Afgiftspligtig er dog radio- og fjernsynsudsendelser, teater- og  

 biografforestillinger, koncerter og lign.
e.
Sportsaktiviteter og sportsarrangementer, herunder arrangementer,  

 hvortil er knyttet spil på totalisator eller på anden lignende måde.  

 Afgiftspligtig er dog motorløb og arrangementer, hvor der deltager  

 professionelle sports- og idrætsudøvere, fodboldkampe dog kun, når der  

 deltager professionelle på begge hold.
f.
Personbefordring.
Afgiftspligtig er dog anden erhvervsmæssig  

 passagerkørsel med bus end rutekørsel.
g.
Postvæsenets tjenesteydelser.
Afgiftspligtig er dog telekommunikation.
h.
Udlejning, bortforpagtning og administration af fast ejendom.  

 Afgiftspligtig er dog udlejning af værelser i hoteller, gæstgiverier,  

 moteller og lign., udlejning af værelser i virksomheder, der udlejer for  

 kortere tidsrum end 1 måned, samt udlejning af camping-, parkerings- og  

 reklameplads.
 i. 3) Forsikrings- og genforsikringsvirksomhed, herunder tjenesteydelser i  

 forbindelse med sådan virksomhed, som udføres af forsikringsmæglere og  

 -formidlere.
j.
Bank- og sparekasse- samt finansieringsvirksomhed.
Afgiftspligtig er  

 dog deponering og forvaltning af aktier, obligationer og andre værdipapirer,  

 forvaltning af kreditter og kreditgarantier af en anden end den, der har ydet  

 kreditterne, samt udlejning af bankbokse.
k.
Lotterier og lign. samt spil om penge.
l.
Forfatter- og komponistvirksomhed samt anden kunstnerisk virksomhed.
m.
Rejsebureauvirksomhed og turistkontorers oplysnings- og  

 informationsvirksomhed m.v.
n.
Tjenesteydelser udøvet af bedemænd m. fl. i direkte tilknytning til  

 bisættelser.
 Stk. 4. Skatteministeren kan fastsætte nærmere betingelser for de  

 i stk. 3 nævnte undtagelser fra afgiftspligten.
 Stk. 5. Skatteministeren kan fastsætte regler, hvorefter der kan  

 indrømmes fritagelse for afgiftspligten i forbindelse med arrangementer, hvis  

 overskud fuldt ud anvendes til velgørende eller på anden måde almennyttige  

 formål.
II.
Afgiftspligtige virksomheder § 2 a.
Afgiftspligtige  

 virksomheder er virksomheder, der driver selvstændig erhvervsvirksomhed med  

 afsætning af varer og tjenesteydelser.
Som afgiftspligtig virksomhed anses  

 tillige levering af nye transportmidler til andre EF-lande.
 § 3. Afgiften svares af:
a.
Den, der driver selvstændig erhvervsvirksomhed med afsætning af varer  

 og afgiftspligtige ydelser.
b.
Andelsforeninger og andre foreninger, selv om foreningen kun afsætter  

 til medlemmer eller kun afsætter medlemmers varer og ydelser.
c.
Offentlige forsyningsvirksomheder, der afsætter varer og  

 afgiftspligtige ydelser.
d.
Andre statslige, amtskommunale og kommunale institutioner, for så vidt  

 de afsætter varer og afgiftspligtige ydelser i konkurrence med  

 erhvervsvirksomheder.
Leverancer fra en amtskommunal eller kommunal  

 institution til andre institutioner under samme amtskommune eller kommune  

 betragtes ikke som afsætning.
Det samme gælder leverancer fra en institution,  

 der drives i fællesskab af flere amtskommuner eller kommuner, til de  

 amtskommuner eller kommuner, som er parthavere i institutionen.
e.
Den, der foranstalter auktioner afholdt.
f.
Den, der her til landet sælger varer fra andre EF-lande ved fjernsalg.  

 Ved fjernsalg forstås salg af varer, hvor varerne direkte eller indirekte  

 forsendes eller transporteres af sælgeren eller på dennes vegne til en køber,  

 der ikke skal svare afgift efter § 1, stk. 2.
g.
Den, der leverer nye transportmidler til andre EF-lande.
h. 3) Udenlandske virksomheder, der leverer varer her til landet, når  

 varen installeres eller monteres af virksomheden eller for dens regning her i  

 landet.
Leveres varen til en momsregistreret virksomhed her i landet, kan den  

 udenlandske virksomhed undlade at svare afgift, hvis den momsregistrerede  

 varemodtager i stedet svarer afgiften.
Skatteministeren kan fastsætte nærmere  

 regler om den udenlandske virksomheds dokumentation for, at afgift ikke skal  

 svares.
 Stk. 2. Efter samråd med det i § 37 omhandlede nævn bestemmer  

 skatteministeren, i hvils,»Spørgsmål 6:»ket omfang  

 erhvervsvirksomheder og foreninger skal svare afgift af varer og  

 afgiftspligtige ydelser, når de fremstilles eller præsteres til virksomhedens  

 eller foreningens eget brug.
 Stk. 3. Levering af gas, vand, elektricitet og varme som led i  

 udlejning af hus eller husrum medfører ikke pligt til at svare afgift.
 Stk. 4.  4) Kunstneres salg af egne kunstværker af den art, der  

 hører under toldtariffens position 99.01-99.03, medfører ikke pligt til at  

 svare afgift.
 Stk. 5. Skolers og kursusvirksomheders udlejning af værelser og  

 servering i forbindelse med egen undervisning medfører ikke pligt til at  

 svare afgift.
 1) Denne lovbekendtgørelse indeholder bemærkninger om ikrafttrædelses- og  

 overgangsbestemmelser for love, der er vedtaget efter 1. december 1991.  

 Bemærkninger om ikrafttrædelses- og overgangsbestemmelser for tidligere  

 vedtagne love kan findes i lovbekendtgørelse nr. 773 af 16. september 1992  

 eller tidligere bekendtgørelser af momsloven.
 2) Loven indeholder bestemmelser, der gennemfører Rådets direktiv af 14.  

 december 1992 om ændring af direktiv 77/388/EØF og om  

 forenklingsforanstaltninger med hensyn til merværdiafgift, nr. 92/111/EØF,  

 EF-Tidende 1992 L 384, s. 47.
 3) § 2, stk. 3, punkt i, § 3, stk. 1, punkt h, § 3, stk. 6, § 12, stk. 1,  

 og § 37, stk. 4, punkt c, er ændret (indsat) ved lov nr. 1033 af 19. december  

 1992, der trådte i kraft den 1. januar 1993.
 4) De i § 3, stk. 4, nævnte toldpositioner er pr. 1. januar 1988 ændret  

 til: 97.01-97.03 i forbindelse med iværksættelsen af det harmoniserede  

 system.
 Spørgsmål 2:
6. momsdirektiv bedes fremsendt.
Gør Danmark p.t. brug af andre  

 undtagelsesbestemmelser i det 6. momsdirektiv? Svar:
6. momsdirektiv med 2 ændringsdirektiver fra 1992 samt bilag A-H  

 vedlægges.
Tidligere ændringsdirektiver er inkorporeret i direktivteksten.
 Som nævnt i lovbemærkningerne har Danmark i medfør af en  

 undtagelsesbestemmelse i 6. momsdirektivs art. 28, stk. 3, litra e, kunnet  

 betragte de af lovforslaget omfattede formidlingsydelser som selvstændige og  

 fastsætte momspligt.
Danmark anvender en række andre undtagelsesbestemmelser efter artikel 28,  

 stk. 3. Der vedlægges en oversigt herover.
Danmark kan opretholde disse  

 undtagelser, indtil de måtte blive ophævet ved et direktiv.
II (Retsakter, hvis offentliggørelse ikke er obligatorisk) Konsolideret tekst RÅD RÅDETS SJETTE DIREKTIV af 17. maj 1977 + senere ændringer om harmonisering af medlemsstaternes lovgivning om omsætningsafgifter -  

 Det fælles merværdiafgiftssystem: ensartet beregningsgrundlag (77/388/EØF) RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 99 og 100, under henvisning til forslag fra Kommissionen, under henvisning til udtalelse fra Europa-Parlamentet (1), under henvisning til udtalelse fra Det økonomiske og sociale Udvalg (2) og ud fra følgende betragtninger:
Samtlige medlemsstater har indført et merværdiafgiftssystem i  

 overensstemmelse med Rådets første og andet direktiv af 11. april 1967 om  

 harmonisering af medlemsstaternes lovgivning om omsætningsafgifter (3); i medfør af afgørelse af 21. april 1970 angående udskiftning af  

 medlemsstaternes finansielle bidrag med Fællesskabernes egne indtægter (4)  

 skal Fællesskabernes budget, med forbehold af andre indtægter, finansieres  

 fuldt ud af Fællesskabets egne indtægter; disse indtægter omfatter blandt  

 andet indtægter, som hidrører fra merværdiafgiften, og som opnås ved  

 anvendelse af en fælles sats på et beregningsgrundlag, der fastsættes på  

 samme måde og efter fællesskabsregler; den faktiske gennemførelse af den frie bevægelighed for personer, goder,  

 tjenesteydelser og kapital samt den økonomiske sammenhæng i Fællesskabet bør  

 fortsættes; der bør tages hensyn til den målsætning, som går ud på ophævelse af  

 afgifter ved indførsel og afgiftsgodtgørelser ved udførsel i samhandelen  

 mellem medlemsstaterne, og det bør sikres, at det fælles system for  

 omsætningsafgifter er neutralt med hensyn til godernes og tjenesteydelsernes  

 oprindelse, for at der med tiden kan skabes et fælles marked med en sund  

 konkurrence og med typiske træk svarende til dem, der karakteriserer et  

 virkeligt hjemmemarked; begrebet afgiftspligtig person skal præciseres, idet der, med henblik på  

 at sikre, at afgiften bliver mere neutral, gives medlemsstaterne mulighed for  

 heri at indbefatte visse lejlighedsvise transaktioner; da begrebet afgiftspligtig transaktion har givet anledning til  

 vanskeligheder, navnlig med hensyn til transaktioner, der sidestilles med  

 afgiftspligtige transaktioner, har det vist sig nødvendigt at præcisere disse  

 begreber; fastsættelsen af stedet for afgiftspligtige transaktioner har medført  

 kompetencekonflikter mellem medlemsstaterne, navnlig med hensyn til levering  

 af et gode med montering og levering af tjenesteydelser; selv om stedet for  

 levering af en tjenesteydelse principielt bør fastsættes som det sted, hvor  

 den, der yder tjenesten, har etableret hjemstedet for sin erhvervsmæssige  

 virksomhed, bør dette sted dog fastsættes som aftagerens land, navnlig for  

 visse tjenesteydelser, der leveres mellem afgiftspligtige personer, hvis  

 omkostninger indgår i godernes pris; begreberne afgiftspligtens indtræden og afgiftens forfald bør  

 harmoniseres, for at iværksættelsen og de senere ændringer af  

 fællesskabssatsen får virkning fra samme dato i samtlige medlemsstater; beskatningsgrundlaget bør harmonisres, for at anvendelsen af  

 fællesskabssatsen på afgiftspligtige transaktioner fører til sammenlignelige  

 resultater i samtlige medlemsstater; de satser, der skal anvendes af medlemsstaterne, bør åbne mulighed for  

 normalt fradrag af afgiften i tidligere omsætningsled; der bør udarbejdes en fælles liste over fritagelser med henblik på en  

 sammenlignelig opkrævning af de egne indtægter i samtlige medlemsstater; fradragsordningen bør harmoniseres i det omfang, den har indvirkning på  

 opkrævningens virkelige størrelse, og beregningen af pro ratasatsen for  

 fradraget bør foretages på ensartet måde i samtlige medlemsstater; det bør nærmere angives, hvem der er betalingspligtige personer, navnlig  

 for så vidt angår visse tjenesteydelser, hvor yderen er etableret i udlandet; de betalingspligtige personers forpligtelser bør så vidt muligt  

 harmoniseres for at sikre et minimum af garanti med hensyn til ensartet  

 opkrævning af afgiften i samtlige medlemstater; de betalingspligtige personer  

 bør især regelmæssigt angive det samlede beløb for deres transaktioner, både  

 i tidligere og senere led, når dette forekommer nødvendigt af hensyn til  

 konstateringen af og kontrollen med beregningsgrundlaget for de egne  

 indtægter; de forskellige eksisterende særordninger bør harmoniseres; for så vidt  

 angår mindre virksomheder bør der dog gives medlemsstaterne mulighed for at  

 opretholde deres særordninger i overensstemmelse med fælles bestemmelser med  

 henblik på en bredere harmonisering; for så vidt angår landbrugere bør der  

 gives medlemsstaterne mulighed for at anvende en særordning, der omfatter en  

 standardgodtgørelse af merværdiafgiften i et tidligere led til landbrugere,  

 som ikke omfattes af den almindelige ordning; hovedprincipperne for en sådan  

 ordning bør fastsættes, og der bør vedtages en fælles metode for fastsættelse  

 af disse landbrugeres merværdi til brug ved opkrævningen af de egne  

 indtægter; der bør sikres en samordnet anvendelse af bestemmelserne i dette direktiv,  

 og med henblik herpå er det uomgængeligt nødvendigt at vedtage en  

 fællesskabsprocedure for samråd; nedsættelse af et udvalg vedrørende  

 merværdiafgift vil gøre det muligt at tilrettelægge et nært samarbejde mellem  

 medlemsstaterne og Kommissionen på dette område; inden for visse grænser og på visse betingelser bør medlemsstaterne kunne  

 indføre eller opretholde særlige foranstaltninger, der fraviger dette  

 direktiv, for at forenkle afgiftens opkrævning eller undgå visse former for  

 svig og unddragelse; det kan vise sig hensigtsmæssigt at tillade medlemsstaterne at indgå  

 aftaler, som kan indeholde fravigelser fra dette direktiv, med tredjelande  

 eller med internationale organer; det er uomgængeligt nødvendigt at fastsætte en overgangsperiode, der gør  

 det muligt gradvist at tilpasse de nationale lovgivninger på de pågældende  

 områder - UDSTEDT FØLGENDE DIREKTIV:
AFSNIT I INDLEDENDE BESTEMMELSER Artikel 1 Medlemsstaterne tilpasser deres nugældende ordning for  

 merværdiafgift til bestemmelserne i de følgende artikler.
 De vedtager de nødvendige administrativt og ved lov fastsatte  

 bestemmelser, for at deres således tilpassede ordning kan træde i kraft  

 snarest muligt og senest den 1. januar 1978.
AFSNIT II ANVENDELSESOMRÅDE Artikel 2 Merværdiafgift pålægges:
 1. Levering af goder og tjenesteydelser, som mod vederlag foretages i  

 indlandet af en afgiftspligtig person, der optræder i denne egenskab.
 2. Indførsel af goder.
AFSNIT III TERRITORIAL AFGRÆNSNING Artikel 31. I dette direktiv forstås ved - »en medlemsstats område«: et lands indland som defineret for  

 hver enkelt medlemsstat i stk. 2 og 3; - »Fællesskabet« og »Fællesskabets område«:  

 medlemsstaternes indland som defineret for hver enkelt medlemsstat i stk. 2  

 og 3; - »tredjelands område« og »tredjelande«: ethvert  

 område, der ikke indgår i de i stk. 2 og 3 er defineret som en medlemsstats  

 indland.
 2. Ved anvendelse af dette direktiv forstås ved »indland«:  

 anvendelsesområdet for Traktaten om Oprettelse af Det Europæiske Økonomiske  

 Fællesskab, således som dette for hver medlemsstats vedkommende er fastlagt i  

 artikel 227.
 3. Følgende nationale områder omfattes ikke af udtrykket  

 »indland«:
 - Forbundsrepublikken Tyskland:
øen Helgoland, området Busingen; - Kongeriget Spanien:
ceuta, Mellila; - Den Italienske Republik:
Livigno, Campione d'Italia, Luganosøens nationale farvande; Følgende nationale områder omfattes heller ikke af udtrykket  

 »indland«:
 - Kongeriget Spanien:
De Kanariske Øer; - Den Franske Republik:
de oversøiske departementer; - Den Hellenske Republik:
 Athos Bjerget.
 4. Medlemsstaterne træffer de nødvendige foranstaltninger for at sikre, at  

 transaktioner, der foretages fra og til:
- Fyrstedømmet Monaco, behandles som transaktioner fra eller til Den  

 Franske Republik, - Isle of Man, behandles som transaktioner, der foretages fra eller til  

 Det Forenede Kongerige Storbritannien og Nordirland.
 5. Såfremt Kommissionen finder, at bestemmelserne i stk. 3 og 4 ikke  

 længere er berettigede, navnlig under hensyn til spørgsmålene om  

 konkurrenceneutralitet eller egne indtægter, forelægger den Rådet passende  

 forslag herom.
AFSNIT IV AFGIFTSPLIGTIGE PERSONER Artikel 4 1. Som afgiftspligtig person anses enhver, der selvstændigt og  

 uanset stedet udøver en af de i stk. 2 nævnte former for økonomisk virksomhed  

 uanset formålet med eller resultatet af den pågældende virksomhed.
2. De former for økonomisk virksomhed, der er omhandlet i stk. 1, er alle  

 former for virksomhed som producent, handlende eller tjenesteyder, herunder  

 minedrift og landbrug, samt virksomhed inden for liberale og dermed  

 sidestillede erhverv.
Som økonomisk virksomhed anses blandt andet  

 transaktioner, der omfatter udnyttelse af materielle eller immaterielle goder  

 med henblik på opnåelse af indtægter af en vis varig karakter.
 3. Medlemsstaterne kan som afgiftspligtig person ligeledes anse enhver,  

 der lejlighedsvis udfører en transaktion henhørende under de i stk. 2  

 omhandlede former for virksomhed og især en enkelt af følgende transaktioner:
a) levering af en bygning eller en del af en bygning med tilhørende jord  

 inden første indflytning; medlemsstaterne kan fastlægge de nærmere  

 betingelser for anvendelsen af dette kriterium på ombygninger og definere  

 begrebet »tilhørende jord«; medlemsstaterne kan anvende andre kriterier end første indflytning,  

 således perioden mellem dagen for bygningens færdiggørelse og dagen for  

 første levering eller perioden mellem dagen for første indflytning og dagen  

 for senere levering, såfremt disse perioder ikke overstiger henholdsvis fem  

 og to år; ved »bygning« forstås enhver grundfast konstruktion; b) levering af en byggegrund; ved »byggegrunde« forstås grunde, hvad enten de er byggemodnet  

 eller ikke, når de af medlemsstaterne betragtes som sådanne.
 4. Ved udtrykket »selvstændigt«, som er anvendt i stk. 1  

 undtages fra beskatningen lønmodtagere og andre personer, for så vidt de er  

 forpligtede over for deres arbejdsgivere ved en arbejdskontrakt eller ved et  

 andet retligt forhold som skaber et arbejdstager- arbejdsgiverforhold med  

 hensyn til arbejds- og aflønningsvilkår og arbejdsgiverens ansvar.
 Med forbehold af det i artikel 29 nævnte samråd har de enkelte  

 medlemsstater mulighed for at betragte personer, som er etableret i  

 indlandet, og som i retlig forstand er selvstændige, men som finansielt,  

 økonomisk og organisatorisk er nært knyttet til hinanden, som een enkelt  

 afgiftspligtig person.
 5. Stater, regioner, amter, kommuner og andre offentligretlige organer  

 anses ikke som afgiftspligtige personer for så vidt angår virksomhed eller  

 transaktioner, som de udøver eller foretager i deres egenskab af offentlig  

 myndighed, også selv om de i forbindelse med denne virksomhed eller disse  

 transaktioner modtager gebyrer, afgifter, bidrag eller vederlag.
 Når de udøver sådanne former for virksomhed eller foretager sådanne  

 transaktioner, skal de dog betragtes som afgiftspligtige personer for så vidt  

 angår disse former for virksomhed eller disse transaktioner, såfremt deres  

 fritagelse for afgiftspligten ville føre til konkurrrencefordrejning af en  

 vis betydning.
 Under alle omstændigheder anses de ovennævnte organer som afgiftspligtige  

 personer for så vidt angår de i bilag D opregnede former for virksomhed,  

 medmindre den udøvede virksomhed er ubetydelig.
 Medlemsstaterne kan anse den virksomhed, som udøves af ovennævnte organer,  

 og som er fritaget for afgift i henhold til artikel 13 eller 28, som  

 virksomhed udøvet i egenskab af offentlig myndighed.
AFSNIT V AFGIFTSPLIGTIGE TRANSAKTIONER Artikel 5 Levering af goder 1. Ved »levering af et gode« forstås overdragelse af retten til  

 som ejer at råde over et materielt gode.
 2. Elektricitet, gas, varme, kulde og lignende anses som materielle goder.
 3. Medlemsstaterne kan anse følgende som materielle goder:
a) bestemte rettigheder over fast ejendom; b) tinglige rettigheder, som giver indehaveren heraf brugsret til en fast  

 ejendom; c) andele og aktier, når besiddelsen heraf retligt eller faktisk sikrer  

 rettigheder som ejer eller bruger over en fast ejendom eller en del af en  

 fast ejendom.
 4. Som levering i henhold til stk. 1 anses endvidere:
a) overgang af ejendomsretten til et gode mod betaling af en  

 erstatningsydelse i henhold til pålæg fra det offentlige eller på dettes  

 vegne eller ifølge lov; b) faktisk overdragelse af et gode i henhold til en kontrakt, som vedrører  

 udlejning af et gode for et bestemt tidsrum eller salg af et gode på  

 afbetaling, med den klausul, at ejendomsretten under normale forhold  

 erhverves senest ved betaling af det sidste afdrag; c) overdragelse af et gode i henhold til en kommissionsaftale med henblik  

 på køb eller salg.
 5. Medlemsstaterne kan anse følgende som levering i henhold til stk. 1:
a) levering af lønarbejde, det vil sige overgivelse fra ordremodtageren  

 til ordregiveren af en rørlig genstand, som ordremodtageren har fremstillet  

 eller samlet af materialer og genstande, der af ordregiveren er udleveret ham  

 til dette formål, uanset om ordremodtageren selv har fremskaffet en del af de  

 anvendte materialer; b) aflevering af visse byggearbejder.
6. Med levering mod vederlag sidestilles det forhold, at en afgiftspligtig  

 person fra sin egen virksomhed udtager et gode, som han anvender til privat  

 brug for sig selv eller for sit personale, eller som han overdrager  

 vederlagsfrit eller i øvrigt benytter til et virksomheden uvedkommende  

 formål, såfremt dette gode eller de bestanddele, det er sammensat af, har  

 givet ret til fuldt eller delvis fradrag af merværdiafgiften.
Udtagelse af  

 goder til virksomhedens eget brug i form af gaver af ringe værdi og  

 vareprøver omfattes dog ikke af denne bestemmelse.
 7. Medlemsstaterne kan sidestille følgende med levering mod vederlag:
a) en afgiftspligtig persons udtagelse til brug for sin virksomhed af et  

 gode som er frembragt, udført, udvundet, bearbejdet, indkøbt eller indført  

 inden for rammerne af virksomhedsudøvelsen, når erhvervelsen af et sådant  

 gode hos en anden afgiftspligtig person ikke ville give ham ret til fuldt  

 fradrag af merværdiafgiften; b) en afgiftspligtig persons udtagelse af et gode til en ikke  

 afgiftspligtig form for virksomhed, såfremt dette gode har givet ret til  

 fuldt eller delvis fradrag af merværdiafgiften på tidspunktet for  

 erhvervelsen eller for udtagelsen i henhold til litra a); c) bortset fra de i stk. 8 omhandlede tilfælde, det forhold, at en  

 afgiftspligtig person eller personer, som indtræder i hans rettigheder, når  

 han ophører med sin afgiftspligtige økonomiske virksomhed ligger inde med  

 goder, såfremt disse goder har givet ret til fuldt eller delvis fradrag af  

 merværdiafgiften ved erhvervelsen eller ved undtagelse i henhold til litra  

 a).
8. Medlemsstaterne kan anlægge den betragtning, at der, ved hel eller  

 delvis overdragelse af en samlet formuemasse, mod eller uden vederlag, eller  

 i form af indskud i et selskab, ikke er sket nogen levering af goder, og at  

 modtageren træder i overdragerens sted.
Medlemsstaterne kan i givet fald  

 træffe de nødvendige forholdsregler for at undgå konkurrencefordrejning, når  

 modtageren ikke er en fuldt afgiftspligtig person.
Artikel 6 Tjenesteydelser 1. Ved »tjenesteydelser« forstås enhver transaktion, der ikke er  

 en levering af et gode i henhold til artikel 5.
 En sådan transaktion kan blandt andet gå ud på:
- overdragelsen af et immaterielt formuegode, uanset om fordringen på  

 godet er skriftlig eller ikke; - en forpligtelse til at undlade noget eller til at tåle en handling eller  

 en tilstand; - udførelsen af en tjenesteydelse i henhold til et pålæg fra det  

 offentlige eller på dettes vegne eller ifølge lov.
 2. Følgende sidestilles med tjenesteydelser mod vederlag:
a) anvendelse af et gode, der er bestemt for virksomheden, til privat brug  

 for den afgiftspligtige person selv eller for hans personale eller i øvrigt  

 til virksomheden uvedkommende formål, såfremt dette gode har givet ret til  

 fuldt eller delvis fradrag af merværdiafgiften; b) vederlagsfri tjenesteydelser, som af den afgiftspligtige person udføres  

 til eget brug eller til brug for hans personale eller i øvrigt til  

 virksomheden uvedkommende formål.
 Medlemsstaterne kan fravige bestemmelserne i dette stykke, såfremt en  

 sådan undtagelse ikke giver anledning til konkurrencefordrejning.
 3. Med henblik på at modvirke konkurrencefordrejning kan medlemsstaterne,  

 med forbehold af det i artikel 29 nævnte samråd, med tjenesteydelser mod  

 vederlag sidestille tjenesteydelser, som af en afgiftspligtig person udføres  

 til brug for dennes virksomhed, såfremt en anden afgiftspligtig persons  

 udførelse af en sådan tjeneteydelse ikke ville give ham ret til fuldt fradrag  

 af merværdiafgiften.
 4. Når en afgiftspligtig person, som handler i eget navn, men for  

 tredjemands regning, optræder som formidler i forbindelse med en  

 tjenesteydelse, anses han for selv at have modtaget og leveret den pågældende  

 tjenesteydelse.
 5. Artikel 5, stk. 8, finder tilsvarende anvendelse på tjenesteydelser.
Artikel 7 Indførsel 1. Ved »indførsel af et gode« forstås:
a) ankomst til Fællesskabet af et gode, der ikke opfyler betingelserne i  

 artikel 9 og 10 i Traktaten om Oprettelse af Det Europæiske Økonomiske  

 Fællesskab, eller af et gode henhørende under Traktaten om Oprettelse af Det  

 Europæiske Kul- og Stålfællesskab, hvis det ikke er i fri omsætning; b) et godes ankomst til Fællesskabet fra et i artikel 3, stk. 3, andet  

 afsnit, omhandlet område eller fra Kanaløerne.
 2. Indførslen af et gode sker i den medlemsstat, på hvis område godet  

 befinder sig, når det ankommer til Fællesskabet.
 3. Uanset stk. 2 sker indførsel af et i stk. 1, litra a), omhandlet gode,  

 såfremt dette gode efter sin ankomst til Fællesskabet henføres under en af de  

 i artikel 16, stk. 1, litra B, nævnte ordninger, under en ordning vedrørende  

 fuldstændig fritagelse for importafgifter ved midlertidig indførsel eller en  

 ordning for ekstern forsendelse, i den medlemsstat, på hvis område godet  

 ophører med at være dækket af disse ordninger.
 Såfremt et i stk. 1, litra b), omhandlet gode efter sin ankomst til  

 Fællesskabet henføres under den i artikel 33a, stk. 1, litra b), omhandlede  

 procedure for intern fællesskabsforsendelse, sker indførslen tilsvarende i  

 den medlemsstat, på hvis område denne procedure afsluttes.
AFSNIT VI STEDET FOR AFGIFTSPLIGTIGE TRANSAKTIONER Artikel 8 Levering af goder 1. Ved et godes leveringssted forstås:
a) i tilfælde, hvor godet forsendes eller transporteres af leverandøren,  

 af erhververen eller af tredjemand: det sted, hvor godet befinder sig på det  

 tidspunkt, hvor forsendelsen eller transporten til erhververen påbegyndes;  

 når godet af leverandøren eller for hans regning skal installeres eller  

 monteres, med eller uden prøvekørsel, anses leveringsstedet at være det sted,  

 hvor indstalleringen eller monteringen foretages; såfremt installeringen  

 eller monteringen udføres i en anden medlemsstat end leverandørens, træffer  

 den medlemsstat, hvor installeringen eller monteringen foretages, de  

 nødvendige foranstaltninger for at undgå dobbelt beskatning i denne stat; b) i tilfælde hvor godet ikke forsendes eller transporteres: det sted,  

 hvor godet befinder sig på tidspunktet for leveringen; c) i tilfælde, hvor leveringen af et gode sker på et skib, et fly eller et  

 tog, under en transport, hvor afgangs- og ankomststedet befinder sig på  

 Fællesskabets område: det sted, hvor goderne befinder sig på tidspunktet for  

 transportens påbegyndelse.
 2. Uanset stk. 1, litra a), anses stedet for en levering foretaget af en  

 importør som fastlagt i artikel 21, nr. 2, samt stedet for eventuelle  

 efterfølgende leveringer som beliggende i indførselsmedlemsstaten, såfremt  

 stedet, hvor forsendelsen eller transporten påbegyndes, ligger på et  

 tredjelands område.
Artikel 9 Tjenesteydelser Ved leveringsstedet for en tjenesteydelse forstås det sted, hvor den, der  

 yder tjenesten, har etableret enten hjemstedet for sin økonomiske virksomhed  

 eller et fast forretningssted, hvorfra tjenesteydelsen leveres, eller i  

 mangel af et sådant hjemsted eller et sådant fast forretningssted hans bopæl  

 eller hans sædvanlige opholdssted.
 2. Dog gælder følgende:
a) leveringsstedet for tjenesteydelser vedrørende fast ejendom, herunder  

 ydelser fra ejendomsmæglere, ejendomshandlere og sagkyndige, samt ydelser  

 vedrørende forberedelse eller samordning af byggearbejder, således ydelser  

 fra arkitekter og tilsynsførende, er det sted, hvor ejendommen er beliggende; b) leveringsstedet for transportydelser er det sted, hvor transporten  

 finder sted, idet der tages hensyn til tilbagelagte strækninger; c) leveringsstedet for tjenesteydelser i forbindelse med - virksomhed inden for kulturel aktivitet, kunst, sport, videnskab,  

 undervisning og underholdning eller lignende, herunder ydelser som  

 organisator af sådan virksomhed samt i givet fald tjenesteydelser knyttet til  

 disse former for virksomhed, - virksomhed knyttet til transport, såsom lastning, losning, omladning og  

 lignende virksomhed, - sagkyndig vurdering af løsøregenstande, - arbejde udført på løsøregenstande, er det sted, hvor disse tjenesteydelser faktisk udføres; d) Udgået e) leveringsstedet for følgende tjenesteydelser, som præsteres for  

 aftagere, der er etableret uden for Fællesskabet, eller for afgiftspligtige  

 personer, som er etableret i Fællesskabet, men uden for yderens land, er det  

 sted, hvor aftageren har etableret enten hjemstedet for sin erhvervsmæssige  

 virksomhed eller et fast forretningssted, til hvilket tjenesteydelsen  

 præsteres, eller i mangel af et sådant hjemsted eller et sådant  

 forretningssted hans bopæl eller hans sædvanlige opholdssted:
- hel eller delvis overdragelse af ophavsretten, patentrettigheder,  

 licensrettigheder, retten til varemærker, fællesmærker og mønstre og af andre  

 lignende rettigheder, - reklamevirksomhed, - ydelser fra rådgivningsvirksomheder, ingeniører,  

 projekteringsvirksomheder, advokater og revisorer, samt andre lignende  

 ydelser tillige med databehandling og meddelelse af oplysninger, - forpligtelser til helt eller delvis at undlade udøvelse af en  

 erhvervsmæssig virksomhed eller brug af en af de i dette litra omhandlede  

 rettigheder, - bank-, finansierings- og forsikringstransaktioner, herunder  

 genforsikring, med undtagelse af udlejning af bankbokse, - virksomhed som vikarbureau, - tjenesteydelser, der udføres af formidlere, som handler i andres navn og  

 for andres regning, såfremt deres virksomhed vedrører levering af sådanne  

 ydelser som omhandlet i dette litra, - udlejning af løsøre med undtagelse af transportmidler af enhver art.
3. Med henblik på at undgå dobbelt påligning af afgifter, ikke-påligning  

 af sådanne eller konkurrencefordrejning, kan medlemsstaterne med hensyn til  

 tjenesteydelser i henhold til stk. 2, litra e), og med hensyn til udlejning  

 af transportmidler anse, a) leveringsstedet for tjenesteydelsen, når dette i henhold til denne  

 artikel er beliggende i indlandet, som beliggende uden for Fællesskabet,  

 såfremt den faktiske benyttelse eller udnyttelse finder sted uden for  

 Fællesskabet; b) leveringsstedet for tjenesteydelsen, når dette i henhold til denne  

 artikel er beliggende uden for Fællesskabet, som beliggende i indlandet,  

 såfremt den faktiske benyttelse eller udnyttelse finder sted i indlandet.
AFSNIT VII AFGIFTSPLIGTENS INDTRÆDEN OG AFGIFTENS FORFALD Artikel 10 1. I det følgende forstås ved a) afgiftspligtens indtræden: den omstændighed, der bevirker, at lovens  

 betingelser for afgiftens forfald er opfyldt; b) afgiftens forfald: det forhold, at statskassen i henhold til loven fra  

 et bestemt tidspunkt kan gøre sit krav gældende over for den afgiftspligtige  

 person, også selv om der kan gives udsættelse med betalingen.
2. Afgiftspligten indtræder, og afgiften forfalder på det tidspunkt, hvor  

 levering af goderne eller tjenesteydelsen finder sted.
Levering af andre  

 goder end de i artikel 5, stk. 4, litra b), omhandlede, og af  

 tjenesteydelser, som medfører flere på hinanden følgende afregninger eller  

 betalinger, anses at finde sted ved udløbet af de perioder, som disse  

 afregninger eller betalinger vedrører.
 Såfremt der betales afdrag, inden leveringen eller tjenesteydelsen finder  

 sted, forfalder afgiften i forbindelse med det modtagne beløb dog på det  

 tidspunkt, hvor afdraget indgår.
 Uanset ovennævnte bestemmelser kan medlemsstaterne træffe afgørelse om, at  

 afgiften for visse transaktioner og for visse kategorier af afgiftspligtige  

 personer forfalder:
- enten senest ved udstedelsen af faktura eller af det dokument, der  

 tjener som faktura, eller - senest når vederlaget indgår, eller - såfremt der ikke udstedes faktura, eller såfremt denne eller det  

 dokument, der tjener som faktura, udstedes for sent, inden for en nærmere  

 angivet frist fra afgiftspligtens indtræden.
3. Afgiftspligten indtræder, og afgiften forfalder på det tidspunkt, hvor  

 godet indføres.
Henføres goderne straks ved ankomsten til Fællesskabet under  

 en af de i artikel 7, stk. 3, omhandlede ordninger, vil afgiftspligten først  

 indtræde, og afgiften først forfalde på det tidspunkt, hvor goderne ophører  

 med at være dækket af de nævnte ordninger.
 Skal der for indførte goder svares told, landbrugsimportafgifter eller  

 afgifter med tilsvarende virkning, som er fastsat som led i en fælles  

 politik, indtræder afgiftspligten imidlertid, og afgiften forfalder på det  

 tidspunkt, hvor afgiftspligten indtræder for de pågældende  

 fællesskabsafgifter.
 Skal der for indførte goder ikke svares nogen af disse  

 fællesskabsafgifter, anvender medlemsstaterne de gældende toldbestemmelser  

 ved fastlæggelse af afgiftspligtens indtræden og afgiftens forfald.
AFSNIT VIII BESKATNINGSGRUNDLAG Artikel 11 A.
I indlandet 1. Beskatningsgrundlaget er:
a) ved levering af goder og tjenesteydelser, bortset fra de under litra  

 b), c) og d) omhandlede, den samlede modværdi, som leverandøren eller  

 tjenesteyderen modtager eller vil modtage af køberen, aftageren eller  

 tredjemand for de pågældende transaktioner, herunder tilskud, der er direkte  

 forbundet med transaktionernes pris; b) ved de i artikel 5, stk. 6 og 7, omhandlede transaktioner, købsprisen  

 for goderne eller for tilsvarende goder eller i mangel af en købspris,  

 kostprisen; begge disse priser bestemt på det tidspunkt, hvor transaktionerne  

 finder sted; c) ved de i artikel 6, stk. 2, omhandlede transaktioner, de udgifter, som  

 den afgiftspligtige person har haft i forbindelse med tjenesteydelsen; d) ved de i artikel 6, stk. 3, omhandlede transaktioner, normalværdien af  

 den pågældende transaktion.
 Ved en tjenesteydelses »normalværdi« forstås hele det beløb, som  

 en aftager i samme omsætningsled som det, hvori transaktionen finder sted,  

 under frie konkurrencevilkår skulle have betalt til en selvstændig  

 tjenesteyder i indlandet for samme ydelse på det tidspunkt, hvor  

 transaktionen finder sted.
 2. Følgende medregnes i beskatningsgrundlaget:
a) skatter, told, importafgifter og andre afgifter med undtagelse af selve  

 merværdiafgiften; b) biomkostninger såsom provisions-, emballage-, transport- og  

 forsikringsomkostninger, som leverandøren forlanger afholdt af køberen eller  

 aftageren.
Omkostninger, der er omfattet af en særskilt aftale, kan af  

 medlemsstaterne betragtes som biomkostninger.
 3. Følgende medregnes ikke i beskatningsgrundlaget:
a) prisnedsættelser i form af kasserabat for forudbetaling; b) rabat og bonus, der ydes køberen eller aftageren, og som opnås på det  

 tidspunkt, hvor transaktionen finder sted; c) beløb, som en afgiftspligtig person modtager fra køber eller aftager  

 som tilbagebetaling af omkostninger afholdt i disses navn og for disses  

 regning, og som i hans bogholderi godskrives en interimskonto.
Den pågældende  

 afgiftspligtige person skal gøre rede for det faktiske beløb for disse  

 udgifter og kan ikke fradrage den afgift, der eventuelt har belastet dem.
B.
Ved indførsel af goder 1. Beskatningsgrundlaget er toldværdien fastsat i overensstemmelse med  

 gældende fællesskabsbestemmelser.
 2. Udgår.
 3. I beskatningsgrundlaget medregnes følgende elementer, såfremt de ikke  

 allerede indgår heri:
a) skatter, told, importafgifter og andre afgifter, som skal svares uden  

 for indførselslandet, samt sådanne, som er foranlediget af indførslen, med  

 undtagelse af den merværdiafgift, der skal opkræves; b) biomkostninger, såsom provisions-, emballage-, transport- og  

 forsikringsomkostninger, som påløber indtil godernes første bestemmelsessted  

 i indførselsmedlemsstaten.
 Ved »første bestemmelsessted« forstås det sted, der er angivet i  

 fragtbrevet eller i ethvert andet transportdokument, i henhold til hvilket  

 goderne bringes ind i indførselsmedlemsstaten; i mangel af en sådan angivelse  

 antages det første bestemmelsessted at være det sted, hvor godet første gang  

 omlades i indførselsmedlemsstaten.
 Medlemsstaterne kan ligeledes medregne de ovenfor omhandlede  

 biomkostninger i beskatningsgrundlaget, såfremt de hidrører fra transport til  

 et andet bestemmelsessted inden for indførselsmedlemsstaten og dette sted er  

 kendt på det tidspunkt, hvor afgiftspligten indtræder.
 4. I beskatningsgrundlaget medregnes ikke de under punkt A, stk. 3, litra  

 a) og b) anførte elementer.
 5. For goder, som har været midlertidigt udført til steder uden for  

 Fællesskabet, og som genindføres efter uden for Fællesskabet at være  

 undergået reparation, forarbejdning, tilpasning, omdannelse eller  

 bearbejdning, træffer medlemsstaterne foranstaltninger for at sikre, at den  

 afgiftsmæssige behandling for så vidt angår merværdiafgiften for det  

 fremkomne gode er den samme som den, der ville være blevet anvendt på de  

 pågældende goder, såfremt ovennævnte transaktioner var blevet udført i  

 indlandet.
C.
Diverse bestemmelser 1. I tilfælde af annullation, afbestilling, ophævelse, ikke eller kun  

 delvis betaling eller afslag i prisen efter det tidspunkt, hvor transaktionen  

 har fundet sted, nedsættes beskatningsgrundlaget tilsvarende på betingelser,  

 som fastsættes af medlemsstaterne.
 For så vidt angår ikke eller kun delvis betaling, kan medlemsstaterne dog  

 fravige denne bestemmelse.
 2. Såfremt de elementer, som tjener til bestemmelse af  

 beskatningsgrundlaget ved indførsel, er angivet i en anden møntenhed end den,  

 som anvendes i den medlemsstat, hvor værdifastsættelsen sker, fastsættes  

 omregningskursen i overensstemmelse med gældende fællesskabsbestemmelser for  

 beregning af toldværdien.
Såfremt de elementer, som tjener til bestemmelser af beskatningsgrundlaget  

 for en anden transaktion end en indførsel af goder, er angivet i en anden  

 møntenhed end den, som anvendes i den medlemsstat, hvor værdifastsættelsen  

 sker, omregnes beløbet efter den senest noterede sælgerkurs på det tidspunkt,  

 hvor afgiften forfalder, på det eller de mest repræsentative valutamarkeder i  

 den pågældende medlemsstat eller efter en kurs, der fastsættes under  

 henvisning til dette eller disse markeder, efter regler som medlemsstaterne  

 har fastsat herfor.
Medlemsstaterne kan dog for visse af disse transaktioner  

 eller for visse kategorier afgiftspligtige personer anvende den  

 omregningskurs, der er fastsat i henhold til gældende fællesskabsbestemmelser  

 for beregning af toldværdien.
 3. Hvad angår beløbene for returemballage kan medlemsstaterne:
- enten undlade at medregne dem i beskatningsgrundlaget og træffe de  

 nødvendige foranstaltninger til, at dette grundlag reguleres, såfremt  

 emballagen ikke returneres; - eller medregne dem i beskatningsgrundlaget og træffe de nødvendige  

 foranstaltninger til, at dette grundlag reguleres, såfremt emballagen rent  

 faktisk returneres.
AFSNIT IX SATSER Artikel 12 1. Den sats, der skal anvendes på afgiftspligtige transaktioner, er den,  

 som er gældende på det tidspunkt, hvor afgiftspligten indtræder.
I denne  

 forbindelse gælder dog følgende:
a) i de i artikel 10, stk. 2, andet og tredje afsnit, omhandlede tilfælde  

 anvendes den sats, der er gældende på det tidspunkt, hvor afgiften forfalder; b) for de i artikel 10, stk. 3, andet og tredje afsnit, omhandlede  

 tilfælde anvendes den sats, der er gældende på det tidspunkt, hvor goderne  

 angives til forbrug.
 2. I tilfælde af ændringer i satserne kan medlemsstaterne:
- foretage reguleringer i de i stk. 1, litra a), anførte tilfælde for at  

 tage hensyn til den sats, som var gældende på det tidspunkt, da goderne blev  

 leveret eller tjenesteydelserne udført, - vedtage hensigtsmæssige overgangsforanstaltninger.
 3. Merværdiafgiftens normalsats fastsættes af hver medlemsstat som en  

 bestemt procentsats af beskatningsgrundlaget, der er den samme for levering  

 af goder og for tjenesteydelser.
4. Bestemte leveringer af goder og bestemte tjenesteydelser kan undergives  

 forhøjede eller reducerede satser.
Hver reduceret sats fastsættes således, at  

 det normalt vil være muligt i det merværdiafgiftsbeløb, der fremkommer ved  

 anvendelsen af denne sats, at foretage fradrag af den samlede, i henhold til  

 artikel 17, fradragsberettigede merværdiafgift.
 5. Den sats, der finder anvendelse ved indførsel af et gode, er den samme  

 som den, der skal anvendes ved levering af et tilsvarende gode i det  

 pågældende land.
 6. Republikken Portugal kan for transaktioner, der gennemføres i de  

 autonome regioner Azorerne og Madeira, og for indførsler, der foretages  

 direkte til disse regioner, anvende afgiftssatser, der er lavere end satserne  

 for det kontinentale område.
AFSNIT X AFGIFTSFRITAGELSER Artikel 13 Afgiftsfritagelser i indlandet A.
Fritagelser til fordel for visse former for virksomhed af almen  

 interesse Med forbehold af andre fællesskabsbestemmelser fritager medlemsstaterne på  

 betingelser, som de fastsætter for at sikre en korrekt og enkel anvendelse af  

 nedennævnte fritagelser, og med henblik på at forhindre enhver mulig form for  

 svig, unddragelse og misbrug:
a) tjenesteydelser og hertil knyttede leveringer af goder, præsteret af  

 det offentlige postvæsen, bortset fra personbefordring og telekommunikation; b) Hospitalsbehandling og pleje samt transaktioner i nær tilknytning  

 hertil, udført af offentligretlige organer, eller under sociale betingelser  

 svarende til dem, der gælder for sådanne organer, af hospitaler, centre for  

 lægebehandling og diagnostik og andre lignende behørigt anerkendte  

 institutioner; c) behandling af personer som et led i udøvelse af lægegerning og dertil  

 knyttede erhverv, som fastsat af den pågældende medlemsstat; d) levering af organer, blod og mælk fra mennesker; e) tjenesteydelser præsteret af tandteknikere som et led i udøvelsen af  

 deres erhverv samt tandlægers og tandteknikeres levering af tandproteser; f) tjenesteydelser præsteret af selvstændige grupper af personer, der  

 udøver en virksomhed, som er fritaget for afgift, eller for hvilken de ikke  

 er afgiftspligtige, med henblik på at yde deres medlemmer de for udøvelsen af  

 denne virksomhed direkte nødvendige tjenester, såfremt disse grupper kun  

 afkræver deres medlemmer, hvad der nøjagtigt svarer til deres andel i de  

 fælles udgifter, under forudsætning af, at denne fritagelse ikke vil kunne  

 fremkalde konkurrencefordrejning; g) tjenesteydelser og levering af goder med nær tilknytning til social  

 bistand og social sikring, herunder sådanne, som præsteres af alderdomshjem,  

 af offentligretlige organer eller af andre organer, der er anerkendt af den  

 pågældende medlemsstat som foretagender af almennyttig karakter; h) tjenesteydelser og levering af goder med nær tilknytning til  

 beskyttelse af børn og unge, som præsteres af offentligretlige organer eller  

 andre organer, der er anerkendt af den pågældende medlemsstat som  

 foretagender af almennyttig karakter; i) uddannelse af børn og unge, skole- og universitetsundervisning, faglig  

 uddannelse eller omskoling samt tjenesteydelser og levering af goder med nær  

 tilknytning hertil, som præsteres af offentligretlige organer med disse  

 formål eller af andre organer, der er anerkendt af den pågældende medlemsstat  

 som havende tilsvarende formål; j) privattimer givet af undervisere på skole- eller universitetsniveau; k) det forhold, at personale af religiøse eller filosofiske institutioner  

 stilles til rådighed for de ovenfor i litra b), g), h) og i) nævnte former  

 for virksomhed samt med henblik på bistand af åndelig karakter; l) organisationers levering af tjenesteydelser og goder i nær tilknytning  

 hertil til fordel for deres medlemmer i disses fælles interesse mod et  

 kontingent, der er fastsat i overensstemmelse med vedtægterne, såfremt de  

 pågældende organisationer ikke arbejder med gevinst for øje og deres formål  

 enten er af politisk, fagforeningsmæssig, religiøs, patriotisk, filosofisk  

 eller filantropisk karakter eller vedrører borgerlige rettigheder, under  

 forudsætning af at denne fritagelse ikke vil kunne fremkalde  

 konkurrrencefordrejning; m) visse former for tjenesteydelser i nær tilknytning til udøvelsen af  

 sport eller fysisk træning, der præsteres af organer, som ikke arbejder med  

 gevinst for øje, til fordel for personer, der deltager i sport eller fysisk  

 træning; n) visse kulturelle tjenesteydelser og levering af goder i nær tilknytning  

 hertil, der præsteres af offentligretlige organer eller af andre kulturelle  

 organer, som er anerkendt af den pågældende medlemsstat; o) tjenesteydelser og levering af goder, der præsteres af organer, hvis  

 transaktioner er fritaget i overensstemmelse med litra b), g), h), i), l), m)  

 og n) i forbindelse med indsamlingsarrangementer, der foretages til egen  

 fordel, under forudsætning af at denne fritagelse ikke vil kunne fremkalde  

 konkurrencefordrejning.
Medlemsstaterne kan indføre enhver nødvendig  

 begrænsning navnlig med hensyn til antallet af de arrangementer eller  

 størrelsen af de indkomne beløb, for hvilke der kan meddeles fritagelse; p) transport af syge eller tilskadekomne personer med køretøjer specielt  

 konstrueret til dette formål, som foretages af behørigt anerkendte organer; q) virksomhed udøvet af sådanne offentlige radio- og fjernsynsorganer, som  

 ikke har kommerciel karakter.
 2. a) Medlemsstaterne kan for så vidt angår andre organer end  

 offentligretlige i hvert enkelt tilfælde gøre meddelelse af enhver af de i  

 stk. 1, litra b), g), h), i), m) og n) fastsatte fritagelser betinget af, at  

 en eller flere af følgende forudsætninger er opfyldt:
- de pågældende organer må ikke have til formål systematisk at søge  

 vinding, hvorfor et eventuelt overskud aldrig må uddeles, men skal anvendes  

 til opretholdelse eller forbedring af ydelserne, - de skal i hovedsagen forvaltes og administreres vederlagsfrit af  

 personer, der ikke selv eller gennem formidlere direkte eller indirekte er  

 interesseret i driftsresulaterne, - deres priser skal være godkendt af det offentlige eller må ikke  

 overskride sådanne godkendte priser eller - for så vidt angår transaktioner,  

 der ikke kræver godkendelse af priserne - være lavere end de priser, der for  

 tilsvarende transaktioner forlanges af handelsforetagender, som skal svare  

 merværdiafgift, - fritagelserne må ikke kunne fremkalde alvorlig konkurrencefordrejning  

 til skade for de handelsforetagender, som skal svare merværdiafgift; b) Tjenesteydelser eller levering af goder omfattes ikke af de i stk. 1,  

 litra b), g), h), i), l), m) og n) fastsatte fritagelser, såfremt:
- de ikke er uomgængeligt nødvendige for udførelsen af transaktioner, der  

 er fritaget for afgift, - de hovedsageligt tager sigte på at give organet yderligere indtægter ved  

 udførelse af transaktioner i direkte konkurrence med handelsforetagender, som  

 skal svare merværdiafgift.
B.
Andre fritagelser Med forbehold af andre fællesskabsbestemmelser fritager medlemsstaterne på  

 betingelser, som de fastsætter for at sikre en korrekt og enkel anvendelse af  

 nedennævnte fritagelser, og med henblik på at forhindre enhver mulig form for  

 svig, unddragelse og misbrug:
a) forsikrings- og genforsikringstransaktioner, herunder sådanne  

 tjenesteydelser i forbindelse med disse transaktioner, som udføres af  

 forsikringsmæglere og -formidlere; b) bortforpagtning og udlejning af fast ejendom, med undtagelse af:
1. udlejning inden for hotelsektoren eller sektorer med tilsvarende  

 opgaver, således som dette begreb er fastlagt i medlemsstaternes lovgivning,  

 herunder udlejning i ferielejre eller i områder, der er indrettet som  

 campingpladser; 2. udlejning af pladser til parkering af køretøjer; 3. udlejning af udstyr og maskiner, der installeres på brugsstedet; 4. udlejning af bokse.
Medlemsstaterne kan fastsætte yderligere undtagelser inden for dette  

 fritagelsesområde; c) levering af goder, der udelukkende har været anvendt i forbindelse med  

 sådanne former for virksomhed, som i medfør af denne artikel eller af artikel  

 28, stk. 3, litra b), er fritaget for afgift, såfremt disse goder ikke har  

 givet ret til fradrag, samt levering af goder, hvis anskaffelse eller  

 anvendelse har været undtaget fra retten til fradrag i medfør af artikel 17,  

 stk. 6; d) følgende transaktioner:
1. ydelse og formidling af lån samt forvaltning af lån ved den person, som  

 har ydet lånene; 2. forhandlinger og indgåelse af forpligtelser om sikkerhedsstillelse og  

 andre former for sikkerhed og garantier samt forvaltning af kreditgarantier  

 ved den person, der har ydet kreditten; 3. transaktioner, herunder forhandlinger, vedrørende anbringelse af  

 midler, kontokurantkonti, betalinger, overførsler, fordringer, checks og  

 andre i handelsforhold benyttede dokumenter, dog ikke inddrivelse af  

 fordringer; 4. transaktioner, herunder forhandlinger, vedrørende valuta, pengesedler  

 og mønter, der anvendes som lovligt betalingsmiddel, dog ikke mønter og  

 sedler, som er samlerobjekter; ved samlerobjekter forstås sådanne mønter af  

 guld, sølv eller andet metal samt sedler, der ikke i almindelighed anvendes  

 som lovligt betalingsmiddel, eller som er af numismatisk interesse; 5. transaktioner, herunder forhandlinger, med undtagelse af forvaring og  

 forvaltning, i forbindelse med aktier, andele i selskaber eller andre  

 sammenslutninger, obligationer og andre adkomstbeviser, bortset fra:
- varerepræsentativer, - de i artikel 5, stk. 3, omhandlede rettigheder og adkomstbeviser; 6. forvaltning af investeringsforeninger, således som disse er fastsat af  

 medlemsstaterne; e) levering til pålydende værdi af postfrimærker, som kan anvendes til  

 frankering i indlandet, stempelmærker og andre lignende værdimærker; f) væddemål, lotterier og andre former for hasardspil eller spil om penge  

 på de betingelser og med de begrænsninger, som er fastlagt af hver  

 medlemsstat; g) levering af bygninger eller dele heraf med tilhørende jord, med  

 undtagelse af de i artikel 4, stk. 3, litra a), nævnte; h) levering af fast ejendom bortset fra bygninger, med undtagelse af de i  

 artikel 4, stk. 3, litra b), nævnte byggegrunde.
C.
Valgmulighed Medlemsstaterne kan indrømme afgiftspligtige personer ret til at vælge at  

 erlægge afgift i tilfælde af:
a) bortforpagtning og udlejning af fast ejendom; b) transaktioner omhandlet under punkt B, litra d), g) og h).
 Medlemsstaterne kan begrænse omfanget af denne valgfrihed; de fastsætter  

 de nærmere bestemmelser for dens udøvelse.
Artikel 14 Afgiftsfritagelse ved indførsel 1. Med forbehold af andre fællesskabsbestemmelser fritager medlemsstaterne  

 på betingelser, som de fastsætter for at sikre en korrekt og enkel anvendelse  

 af nedennævnte fritagelser, og med henblik på at forhindre enhver mulig form  

 for svig, unddragelse og misbrug:
a) endelig indførsel af goder, såfremt afgiftspligtige personers levering  

 heraf under alle omstændigheder er fritaget i indlandet; b) udgår.
c) indførsel af goder med henblik på eventuelt salg i henhold til artikel  

 29 i direktiv 85/362/EØF, senest ændret ved direktiv 90/237/EØF; d) endelig indførsel af goder, som er berettiget til anden toldfritagelse  

 end den, der følger af den fælles toldtarif; medlemsstaterne kan dog undlade  

 at indrømme fritagelsen, hvis der er fare for, at den i væsentligt omfang kan  

 gribe ind i konkurrenceforholdene; e) genindførsel af goder i samme stand som ved udførselen, foretaget af  

 den, som har udført dem, når goderne kan fritages for told; f) udgår.
 g) indførsel af goder:
- som foretages inden for rammerne af diplomatiske og konsulære  

 forbindelser, når goderne opnår fritagelse for told; - som foretages af internationale organisationer, der er anerkendt som  

 sådanne af de offentlige myndigheder i værtslandet, og af medlemmer af nævnte  

 organisationer, inden for de grænser og på de betingelser, der er fastsat ved  

 internationale konventioner om oprettelse af disse organisationer eller ved  

 aftaler om hjemsted; - som foretages i en medlemsstat, der er part i Den nordatlantiske  

 Traktat, af væbnede styrker fra andre stater, der er parter i nævnte traktat,  

 og som er bestemt til brug for disse styrker eller det civile personale, der  

 ledsager disse, eller til forsyning af deres messer og kantiner, når disse  

 styrker udgør et led i det fælles forsvar; h) havfiskerivirksomheders landing i havne af deres fiskeriprodukter i  

 ubearbejdet stand eller, efter en forarbejdning i konserveringsøjemed, med  

 henblik på afsætning, når produkterne endnu ikke er leveret; i) tjenesteydelser i forbindelse med indførsel af goder, såfremt  

 tjenesteydelsens værdi indgår i beskatningsgrundlaget i overensstemmelse med  

 artikel 11, punkt B, stk. 3, litra b); j) centralbankers indførsel af guld.
 2. Kommissionen forelægger snarest Rådet forslag med henblik på indførelse  

 af fællesskabsbestemmelser om skatter og afgifter, der præciserer  

 anvendelsesområdet for de i stk. 1 nævnte fritagelser og de nærmere regler  

 for disses praktiske gennemførelse.
 Indtil disse reglers ikrafttræden kan medlemsstaterne:
- opretholde gældende nationale bestemmelser inden for rammerne af  

 ovennævnte bestemmelser; - tilpasse disse nationale bestemmelser med henblik på at mindske tilfælde  

 af konkurrencefordrejning og navnlig tilfælde af ikke-påligning eller dobbelt  

 påligning af merværdiafgifter inden for Fællesskabet; - anvende de administrative fremgangsmåder, som de finder bedst egnede med  

 henblik på fritagelsen.
Medlemsstaterne giver Kommissionen meddelelse om sådanne foranstaltninger,  

 som de i henhold til ovenfor nævnte bestemmelser har truffet, og om sådanne,  

 som de træffer.
Kommissionen underretter de øvrige medlemsstater herom.
Artikel 15 Afgiftsfritagelse for udførsel til steder uden for Fællesskabet og dermed  

 ligestillede transaktioner samt for international transport.
 Med forbehold af andre fællesskabsbestemmelser fritager medlemsstaterne på  

 betingelser, som de fastsætter for at sikre en korrekt og enkel anvendelse af  

 nedennævnte fritagelser, og med henblik på at forhindre enhver mulig form for  

 svig, unddragelse og misbrug:
1. levering af goder, som af sælgeren eller for hans regning forsendes  

 eller transporteres til steder uden for Fællesskabet; 2. levering af goder, som af en køber, der ikke er etableret i indlandet,  

 eller for hans regning forsendes eller transporteres til steder uden for  

 Fællesskabet med undtagelse af goder, der transporteres af køberen selv, og  

 som er bestemt som udstyr eller forsyninger, herunder proviant, til  

 lystfartøjer og sportsfly eller til ethvert andet transportmiddel til privat  

 brug; 3. tjenesteydelser bestående i arbejde, der udføres på løsøregenstande,  

 som er erhvervet eller indført med henblik på en sådan bearbejdning i  

 Fællesskabet, og som af tjenesteyderen eller af en aftager, der er etableret  

 i et tredjeland eller for disses regning forsendes eller transporteres til  

 steder uden for Fællesskabet; 4. levering af goder bestemt som forsyninger, herunder proviant, til  

 fartøjer, der a) anvendes til sejlads i rum sø, og som mod betaling udfører  

 passagerbefordring eller benyttes i forbindelse med handels-, industri- eller  

 fiskerivirksomhed, b) anvendes til bjærgnings- eller redningsoperationer på havet eller til  

 kystfiskeri, for dettes vedkommende dog med undtagelse af proviant, c) tilhørende marinen, således som disse er fastlagt under pos. 89.01 A, i  

 den fælles toldtarif, når de forlader landet med en havn eller en ankerplads  

 i udlandet som destination; Medlemssstaterne kan dog begrænse denne fritagelses rækkevidde, indtil der  

 iværksættes fællesskabsbestemmelser for skatter og afgifter på dette område; 5. levering, ombygning, reparation, vedligeholdelse, befragtning og  

 udlejning af de under nr. 4, litra a) og b), omhandlede søgående fartøjer,  

 samt levering, udlejning, reparation og vedligeholdelse af genstande -  

 herunder fiskegrej - der er indbygget i eller anvendes ved udnyttelsen af  

 disse fartøjer; 6. levering, ombygning, reparation, vedligeholdelse, befragtning og  

 udlejning af luftfartøjer, som anvendes af luftfartsselskaber, der mod  

 betaling hovedsageligt flyver i udenrigstrafik, samt levering, udlejning,  

 reparation og vedligeholdelse af genstande, der er indbygget i eller anvendes  

 ved udnyttelsen af disse luftfartøjer; 7. levering af goder bestemt som forsyninger, herunder proviant, til de  

 under nr. 6 omhandlede luftfartøjer; 8. andre tjenesteydelser end de under nr. 5 omhandlede, når de udføres for  

 at dække et umiddelbart behov i forbindelse med de under nr. 5 omhandlede  

 søgående fartøjer og deres ladning; 9. andre tjenesteydelseer end de under nr. 6 omhandlede, når de udføres  

 for at dække et umiddelbart behov i forbindelse med de under nr. 6 omhandlede  

 luftfartøjer og deres ladning; 10. levering af goder og tjenesteydelser:
- som gennemføres inden for rammerne af diplomatiske og konsulære  

 forbindelser, - som er bestemt til internationale organer, der er anerkendt som sådanne  

 af de offentlige myndigheder i værtslandet, og til medlemmer af nævnte  

 organer, inden for de grænser og på de betingelser, der er fastsat ved  

 internationale konventioner om oprettelse af disse organer eller ved aftaler  

 om hjemsted, - som gennemføres i en medlemsstat, der er part i Den nordatlantiske  

 Traktat, og som er bestemt til væbnede styrker fra andre stater, der er  

 parter i nævnte traktat, til brug for disse styrker eller det civile  

 personale, der ledsager disse, eller til forsyning af deres messer og  

 kantiner, når disse styrker udgør et led i det fælles forsvar, - til en anden medlemsstat og er bestemt til væbnede styrker fra enhver  

 anden stat, der er part i Den nordatlantiske Traktat, end  

 bestemmelsesmedlemsstaten selv, til brug for disse styrker eller det civile  

 personale, der ledsager dem, eller til forsyning af deres messer eller  

 kantiner, når disse styrker udgør et led i det fælles forsvar.
Denne fritagelse finder anvendelse på de betingelser og med de  

 begrænsninger, der fastsættes af værtsmedlemsstaten, indtil der vedtages  

 ensartede bestemmelser for skatter og afgifter; fritagelse kan gennemføres i  

 form af tilbagebetaling af afgiften; 11. levering af guld til centralbankerne; 12. levering af goder til godkendte organisationer, som udfører disse  

 goder til steder uden for Fællesskabet som et led i deres humanitære,  

 velgørende eller uddannelsesmæssige virksomhed uden for Fællesskabet;  

 fritagelsen kan gennemføres i form af tilbagebetaling af afgiften; 13. tjenesteydelser, herunder transport og til ydelserne knyttede  

 transaktioner, dog med undtagelse af tjenesteydelser, som er afgiftsfrie i  

 henhold til artikel 13, såfremt de er direkte forbundet med:
- ekstern forsendelse, udførsel af goder til steder uden for Fællesskabet  

 eller indførsel af goder, der er omfattet af bestemmelserne i artikel 14,  

 stk. 1, litra c), og i artikel 16, stk. 1, punkt A; - de i artikel 7, stk. 1, litra b), omhandlede goder, der er henført under  

 den i artikel 33a, stk. 1, litra b), omhandlede procedure for intern  

 fællesskabsforsendelse; 14. tjenesteydelser, der udføres af formidlere, som handler i andres navn  

 og for andres regning, når de medvirker ved de i denne artikel omhandlede  

 transaktioner, eller ved transaktioner, som gennemføres uden for  

 Fællesskabet; denne fritagelse finder ikke anvendelse på rejsebureauer, når  

 de i den rejsendes navn og for hans regning leverer ydelser, som gennemføres  

 i andre medlemsstater.
 15. Republikken Portugal kan sidestille søtransport og lufttransport  

 mellem de øer, der er omfattet af de autonome regioner Azorerne og Madeira og  

 mellem disse regioner og det kontinentale område med international transport.
Artikel 16 Særlig afgiftsfritagelse i forbindelse med international udveksling af  

 goder 1. Med forbehold af andre fællesskabsbestemmelser om skatter og afgifter  

 kan medlemsstaterne, under forudsætning af at den i artikel 29 foreskrevne  

 samrådsprocedure iagttages, træffe særlige foranstaltninger med henblik på at  

 fritage følgende transaktioner eller nogle af disse for merværdiafgift under  

 forudsætning af, at de ikke foretages med henblik på den endelige anvendelse  

 og/eller det endelige forbrug samt af, at det merværdiafgiftsbeløb, der  

 opkræves ved afsætningen til forbrug, svarer til det afgiftsbeløb, der skulle  

 have været opkrævet, såfremt hver enkelt af disse transaktioner havde været  

 beskattet ved indførselen eller i indlandet:
A. indførsel af goder, der er bestemt til at skulle henføres under en  

 anden oplagsprocedure end toldoplagsproceduren; B. levering af goder, der er bestemt til at skulle:
a) toldbehandles og i givet fald opbevares midlertidigt; b) anbringes i en frizone eller på et frilager; c) henføres under en toldoplagsprocedure eller en procedure for aktiv  

 forædling; d) indføres i terretorialfarvande:
- for at indgå i bore- eller produktionsplatforme med henblik på bygning,  

 reparation, vedligeholdelse, ombygning eller udrustning af disse eller for at  

 forbinde disse bore- eller produktionsplatforme med fastlandet; - som proviant til bore- eller produktionsplatforme; e) henføres under en anden oplagsprocedure end toldoplagsproceduren.
 De under litra a), b), c) og d) nævnte steder er dem, der er defineret som  

 sådanne i Fællesskabets gældende toldbestemmelser.
C. levering af tjenesteydelser i forbindelse med levering af de under  

 punkt B omhandlede goder; D. levering af goder og tjenesteydelser foretaget på de under punkt B  

 opregnede steder og fortsat undergivet en af de i samme punkt nævnte  

 ordninger; E. levering:
- af de i artikel 7, stk. 1, litra a), omhandlede goder, der fortsat er  

 undergivet ordningerne vedrørende fuldstændig fritagelse for importafgifter  

 ved midlertidig indførsel eller vedrørende ekstern forsendelse, - af de i artikel 7, stk. 1, litra b), omhandlede goder, der fortsat er  

 undergivet den i artikel 33 a omhandlede proceure for intern  

 fællesskabsforsendelse, samt tjenesteydelser i forbindelse med disse leverancer.
 2. Med forbehold af det i artikel 29 omhandlede samråd kan medlemsstaterne  

 indrømme afgiftsfritagelse for følgende transaktioner:
a) erhvervelser inden for Fællesskabet af goder foretaget af en  

 afgiftspligtig person, indførsel og levering af goder bestemt til en  

 afgiftspligtig person med henblik på udførsel i uforandret stand eller efter  

 forarbejdning til et tredjelands område samt tjenesteydelser i forbindelse  

 med denne udførsel inden for et beløb, som svarer til værdien af hans  

 udførsler i de foregående tolv måneder; b) erhvervelser inden for Fællesskabet af goder foretaget af en  

 afgiftspligtig person og indførsel og levering af goder til en afgiftspligtig  

 person med henblik på levering til en anden medlemsstat på de betingelser,  

 der er fastsat i artikel 28 c, punkt A, samt tjenesteydelser i forbindelse  

 med disse leveringer til en anden medlemsstat inden for et beløb, som svarer  

 til værdien af de leveringer af goder, som den afgiftspligtige på de  

 betingelser, der er fastsat i ovennævnte artikel 28 c, punkt A, har foretaget  

 i de foregående tolv måneder.
 Medlemsstaterne kan fastsætte en fælles beløbsgrænse for de transaktioner,  

 som de fritager i henhold til litra a) og b).
 3. Kommissionen forelægger snarest muligt Rådet forslag til fælles  

 gennemførelsesbestemmelser vedrørende merværdiafgift på de i stk. 1 og 2  

 omhandlede transaktioner.
AFSNIT XI FRADRAG Artikel 17 Fradragsrettens indtræden og omfang 1. Fradragsretten indtræder samtidig med, at den fradragsberettigede  

 afgift forfalder.
 2. I det omfang goder og tjenesteydelser anvendes i forbindelse med den  

 afgiftspligtige persons afgiftspligtige transaktioner, er han berettiget til  

 i den afgift, der påhviler ham, at fradrage følgende beløb:
a) den merværdiafgift, som skyldes eller er erlagt for goder, der er eller  

 vil blive leveret ham, og for tjenesteydelser, der er eller vil blive udført  

 for ham af en anden afgiftspligtig person i indlandet; b) den merværdiafgift, som skyldes eller er erlagt i indlandet for  

 indførte goder; c) den merværdiafgift, som skyldes i henhold til artikel 5, stk. 7, litra  

 a), artikel 6, stk. 3, og artikel 28a, stk. 6; d) den merværdiafgift, som skyldes i henhold til artikel 28a, stk. 1,  

 litra a).
 3. Medlemsstaterne indrømmer ligeledes enhver afgiftspligtig person  

 fradrag for eller tilbagebetaling af den i stk. 2 omhandlede merværdiafgift,  

 dersom goderne og tjenesteydelserne anvendes til:
a) hans transaktioner i forbindelse med de i artikel 4, stk. 2, omhandlede  

 former for økonomisk virksomhed, som udføres i udlandet, når de ville give  

 ret til fradrag, såfremt de blev udført i indlandet; b) hans transaktioner, som er fritaget for afgift i henhold til artikel  

 14, stk. 1, litra i), artikel 15, artikel 16, stk. 1, punkt B, C, D og E, og  

 stk. 2, samt artikel 28 c, punkt A; c) hans transaktioner, som er fritaget for afgift i henhold til artikel  

 13, punkt B, litra a), og litra d), nr. 1-5, såfremt aftageren er etableret  

 uden for Fællesskabet, eller såfremt de pågældende transaktioner er knyttet  

 direkte til goder, som er bestemt til udførsel til steder uden for  

 Fællesskabet.
 4. Den i stk. 3 omhandlede tilbagebetaling af merværdiafgiften foretages:
- til afgiftspligtige personer, der ikke er etableret i indlandet, men i  

 en anden medlemsstat, i henhold til gennemførelsesbestemmelser, der er  

 fastsat i direktiv 79/1072/EØF; - til afgiftspligtige personer, der ikke er etableret i Fællesskabet, i  

 henhold til de gennemførelsesbestemmelser, der er fastsat i direktiv  

 86/560/EØF.
 5. For så vidt angår goder og ydelser, som af en afgiftspligtig person  

 benyttes såvel til transaktioner, der giver ret til fradrag i medfør af stk.  

 2 og 3, som til transaktioner, der ikke giver ret til fradrag, er fradrag kun  

 tilladt for den del af merværdiafgiften, der forholdsmæssigt svarer til  

 beløbet for den førstnævnte form for transaktioner.
 Pro rata-satsen beregnes for samtlige transaktioner, som udføres af den  

 afgiftspligtige i overensstemmelse med artikel 19.
 Medlemsstaterne kan dog:
a) give den afgiftspligtige person tilladelse til at fastsætte en pro  

 rata-sats for hver sektor inden for sin virksomhed, såfremt der føres  

 særskilte regnskaber for hver af disse sektorer; b) påbyder den afgiftspligtige person at fastsætte en pro rata-sats for  

 hver sektor inden for sin virksomhed og at føre særskilte regnskaber for hver  

 af disse sektorer; c) give den afgiftspligtige person tilladelse til eller pålægge ham at  

 foretage fradraget under hensyntagen til, hvordan samtlige eller en del af  

 goderne og ydelserne benyttes; d) give den afgiftspligtige person tilladelse til eller pålægge ham at  

 foretage fradraget i overensstemmelse med den i første afsnit anførte regel  

 for samtlige goder og tjenesteydelser benyttet til alle de omhandlede  

 transaktioner; e) fastsætte, at såfremt den merværdiafgift, som den afgiftspligtige  

 person ikke kan fradrage, er af ringe størrelse, skal den ikke tages i  

 betragtning.
 6. Senest inden udløbet af en periode på fire år fra datoen for dette  

 direktivs ikrafttræden fastsætter Rådet med enstemmighed på forslag af  

 Kommissionen de udgifter, der ikke giver ret til fradrag i merværdiafgiften.  

 Under alle omstændigheder giver udgifter, der ikke er af strengt,  

 erhvervsmæssig karakter, som for eksempel udgifter til luksusforbrug,  

 underholdning eller repræsentation, ikke adgang til fradrag.
 Indtil de ovenfor omhandlede regler træder i kraft, kan medlemsstaterne  

 opretholde alle de undtagelser, som på tidspunktet for dette direktivs  

 ikrafttræden var gældende i henhold til deres nationale lovgivning.
7. Med forbehold af det i artikel 29 omhandlede samråd kan hver  

 medlemsstat af konjunkturmæssige grunde helt eller delvis udelukke alle eller  

 bestemte investeringsgoder eller andre goder fra fradragsordningen.
Med  

 henblik på at opretholde lige konkurrencebetingelser kan medlemsstaterne i  

 stedet for at nægte fradrag indføre afgifter for goder, som fremstilles af  

 den afgiftspligtige person selv eller af ham er indkøbt i indlandet eller  

 indført dertil, således at disse afgifter ikke overskrider den  

 merværdiafgift, som ved erhvervelse ville blive pålagt tilsvarende goder.
Artikel 18 Fremgangsmåde for udøvelse af fradragsretten 1. For at kunne udøve sin fradragsret skal den afgiftspligtige person:
a) for det i artikel 17, stk. 2, litra a), omhandlede fradrag være i  

 besiddelse af en faktura, der er udfærdiget i overensstemmelse med artikel  

 22, stk. 3; b) for det i artikel 17, stk. 2, litra b), omhandlede fradrag være i  

 besiddelse af et dokument vedrørende indførslen, der betegner ham som  

 modtager eller importør, og som angiver eller muliggør beregningen af det  

 skyldige afgiftsbeløb; c) for det i artikel 17, stk. 2, litra c), omhandlede fradrag opfylde de  

 regler, der fastsættes af hver medlemsstat; d) når han som aftager eller køber i tilfælde af anvendelse af artikel 21,  

 nr. 1, skal erlægge afgiften, opfylde de formaliteter, som fastlægges af hver  

 enkelt medlemsstat; e) for det i artikel 17, stk. 2, litra d), omhandlede fradrag i den i  

 artikel 22, stk. 4, omhandlede angivelse have anført alle nødvendige  

 oplysninger til fastsættelse af den afgift, som han skylder for sine  

 erhvervelser inden for Fællesskabet af goder, samt være i besiddelse af en  

 faktura i overensstemmelse med artikel 22, stk. 3.
 2. Fradraget foretages under eet af den afgiftspligtige person, ved at han  

 i den merværdiafgift, som skyldes for en afgiftsperiode, fradrager de  

 afgiftsbeløb, for hvilke fradragsretten i løbet af samme periode er opstået  

 og blevet udøvet i henhold til stk. 1.
 Medlemsstaterne kan dog kræve, at afgiftspligtige personer, der udfører de  

 i artikel 4, stk. 3, omhandlede lejlighedsvise transaktioner, først udøver  

 fradragsretten ved leveringen.
 3. Medlemsstaterne fastsætter de betingelser og nærmere bestemmelser,  

 ifølge hvilke en afgiftspligtig person kan få tilladelse til at foretage et  

 fradrag, som han ikke har foretaget i henhold til stk. 1 og 2.
3a.
Medlemsstaterne kan give en afgiftspligtig person, der ikke er i  

 besiddelse af en faktura i overensstemmelse med artikel 22, stk. 3,  

 tilladelse til at foretage et fradrag som omhandlet i artikel 17, stk. 2,  

 litra d); de fastsætter betingelserne og de nærmere bestemmelser for  

 anvendelsen af denne bestemmelse.
 4. Når de tilladte fradrag overstiger det skyldige afgiftsbeløb for en  

 afgiftsperiode, kan medlemsstaterne enten overføre det overskydende beløb til  

 den følgende periode eller foretage tilbagebetaling i henhold til  

 bestemmelser, som de selv fastsætter.
 Medlemsstaterne kan dog afslå overførelse eller tilbagebetaling, når det  

 overskydende beløb er ubetydeligt.
Artikel 19 Beregning af pro rata-satsen for fradraget 1. Pro rata-satsen for det fradrag, der er fastsat i artikel 17, stk. 5,  

 første afsnit, fremkommer ved, at der opstilles en brøk, som:
- i tælleren har den samlede størrelse af den årlige omsætning,  

 merværdiafgiften ikke medregnet, i forbindelse med transaktioner, for hvilke  

 der er fradragsret i henhold til artikel 17, stk. 2 og 3, - i nævneren har den samlede størrelse af den årlige omsætning,  

 merværdiafgiften ikke medregnet, i forbindelse med de transaktioner, som er  

 opført i tælleren, samt i forbindelse med transaktioner, for hvilke der ikke  

 er fradragsret; medlemsstaterne kan i nævneren endvidere medtage andre  

 tilskud end de i artikel 11, punkt A stk. 1, litra a), omhandlede.
 Pro rata-satsen beregnes på årsbasis og fastsættes i procenter, der  

 afrundes opad til et tal, der ikke overstiger det nærmeste hele tal.
2. Uanset stk. 1 ses der ved beregning af pro rata-satsen bort fra det  

 omsætningsbeløb, som vedrører levering af investeringsgoder benyttet af den  

 afgiftspligtige person i hans virksomhed.
Der ses endvidere bort fra den del  

 af omsætningen, der vedrører dels sådanne transaktioner, som er omhandlet i  

 artikel 13, punkt B, litra d), når der er tale om bitransaktioner, dels  

 bitransaktioner vedrørende fast ejendom og finansielle spørgsmål.
Når  

 medlemsstaterne anvender den i artikel 20, stk. 5, omhandlede mulighed for  

 ikke at kræve berigtigelse med hensyn til investeringsgoder, kan de medregne  

 provenuet ved overdragelse af sådanne goder ved beregningen af pro  

 rata-satsen.
3. Den pro rata-sats, som foreløbig er gældende for et år, er den sats,  

 der beregnes på grundlag af transaktionerne i det foregående år.
Såfremt et  

 sådant grundlag ikke foreligger eller ikke er tilstrækkeligt oplysende,  

 fastsættes en foreløbig pro rata-sats skønsmæssigt af den afgiftspligtige  

 person under administrationens kontrol.
Medlemsstaterne kan dog opretholde de  

 for tiden gældende regler.
 Fastsættelsen af den endelige pro rata-sats, der for hvert år beregnes i  

 løbet af det følgende år, medfører en berigtigelse af de fradrag, der er  

 foretaget på grundlag af de foreløbige pro rata-satser.
Artikel 20 Berigtigelse af fradragene 1. Det oprindeligt foretagne fradrag berigtiges efter nærmere  

 bestemmelser, som fastsættes af medlemsstaterne, især:
a) når fradragene er større eller mindre end det, som den afgiftspligtige  

 person var berettiget til at foretage; b) når der efter angivelsens udfærdigelse er sket ændringer af de  

 elementer, som er taget i betragtning ved fastsættelsen af fradragsbeløbet,  

 navnlig i tilfælde af annullation af køb eller opnåelse af rabatter; der skal  

 dog ikke ske berigtigelse i tilfælde af helt eller delvis ubetalte  

 transaktioner, i tilfælde af behørigt påvist eller godtgjort ødelæggelse, tab  

 eller tyveri, samt i tilfælde af erlagte afgifter for gaver af ringe værdi og  

 vareprøver, som omhandlet i artikel 5, stk. 6. Medlemsstaterne kan dog kræve  

 berigtigelse i forbindelse med helt eller delvis ubetalte transaktioner og i  

 tilfælde af tyveri.
2. For så vidt angår investeringsgoder foretages en berigtigelse over en  

 periode på fem år, heri medregnet det år, i hvilket de blev erhvervet eller  

 fremstillet.
Hvert år omfatter denne berigtigelse kun en femtedel af den  

 afgift, der er pålagt disse goder.
Berigtigelsen finder sted i forhold til de  

 ændringer i fradragsretten, som har fundet sted i de følgende år set i  

 forhold til det år, hvor godet blev erhvervet eller fremstillet.
 Som undtagelse fra ovennævnte afsnit kan medlemsstaterne ved berigtigelsen  

 lægge en periode på fem hele år til grund, fra det tidspunkt at regne, hvor  

 godet blev taget i brug første gang.
 For så vidt angår investeringsgoder i form af fast ejendom kan  

 berigtigelsen finde sted over en periode på op til 10 år.
3. I tilfælde af levering i berigtigelsesperioden skal investeringsgodet  

 betragtes, som om det af den afgiftspligtige person fortsat var blevet  

 anvendt i forbindelse med økonomisk virksomhed indtil udløbet af  

 berigtigelsesperioden.
Denne økonomiske virksomhed anses for fuldt  

 afgiftspligtig, såfremt leveringen af nævnte gode er afgiftspligtig; den  

 anses for fuldstændig afgiftsfri, såfremt leveringen er afgiftsfri.  

 Berigtigelsen foretages på een gang for hele den berigtigelsesperiode, der  

 endnu ikke er forløbet.
 Medlemsstaterne kan dog i sidstnævnte tilfælde undlade at kræve  

 berigtigelse, såfremt erhververen er en afgiftspligtig person, som  

 udelukkende anvender det pågældende investeringsgode til transaktioner, for  

 hvilke afgiften er fradragsberettiget.
 4. Med henblik på anvendelsen af bestemmelserne i stk. 2 og 3 kan  

 medlemsstaterne:
- definere begrebet investeringsgoder; - præcisere det afgiftsbeløb, som skal tages i betragtning ved  

 berigtigelsen; - træffe alle hensigtsmæssige foranstaltninger for at sikre, at  

 berigtigelsen ikke medfører en uberettiget fordel; - tillade administrative forenklinger.
 5. Hvis anvendelsen af stk. 2 og 3 i en medlemsstat fører til et  

 ubetydeligtt resultat, kan denne medlemsstat med forbehold i det i artikel 29  

 fastsatte samråd undlade at bringe disse stykker i anvendelse under  

 hensyntagen til nødvendigheden af at undgå fordrejning af  

 konkurrencevilkårene, til afgiftens generelle indvirkning i den pågældende  

 medlemsstat og til nødvendigheden af administrative forenklinger.
 6. Ved overgang fra en almindelig afgiftsordning til en særordning eller  

 omvandt kan medlemsstaterne træffe de nødvendige bestemmelser for at undgå,  

 at den afgiftspligtige person nyder uberettiget fordele eller lider  

 uberettigede tab.
AFSNIT XII BETALINGSPLIGTIGE PERSONER Artikel 21 Betalingspligtige over for statskassen1) ved indenlandsk virksomhed:
a) den afgiftspligtige person, som foretager en afgiftspligtig levering af  

 goder eller tjenesteydelser, bortset fra en af de i litra b) omhandlede  

 tjenesteydelser.
Såfremt den afgiftspligtige levering af goder eller  

 tjenesteydelser foretages af en afgiftspligtig person, der er etableret i  

 udlandet, kan medlemsstaterne træffe bestemmelse om, at afgiften påhviler en  

 anden person.
En repræsentant over for skattemyndighederne eller aftageren af  

 den afgiftspligtige levering af goder eller tjenesteydelser kan for eksempel  

 udpeges i så henseende.
Medlemsstaterne kan ligeledes bestemme, at en anden  

 person end den afgiftspligtige person hæfter solidarisk for afgiftens  

 erlæggelse; b) aftageren af en i artikel 9, stk. 2, litra e), eller i artikel 28b,  

 punkt C, D og E, omhandlet tjenesteydelse, som leveres af en afgiftspligtig  

 person, der er etableret i udlandet.
Medlemsstaterne kan dog bestemme, at  

 den, der leverer tjenesteydelsen, hæfter solidarisk for afgiftens erlæggelse; c) enhver person, som anfører merværdiafgiften på en faktura eller et  

 dokument, der tjener som faktura; d) den person, der foretager en afgiftspligtig erhvervelse inden for  

 Fællesskabet af goder.
Når erhvervelsen inden for Fællesskabet af goder  

 foretages af en person, der er etableret i udlandet, kan medlemsstaterne  

 træffe bestemmelse om, at afgiften påhviler en anden person.
En repræsentant  

 over for skattemyndighederne kan for eksempel udpeges i så henseende.  

 Medlemsstaterne kan ligeledes bestemme, at en anden person end den, der  

 foretager erhvervelsen inden for Fællesskabet af goder, hæfter solidarisk for  

 afgiftens erlæggelse; 2) ved indførsel: den eller de personer, der med henblik herpå er udpeget  

 eller godkendt af indførselsmedlemsstaten.
AFSNIT XIII FORPLIGTELSER FOR BETALINGSPLIGTIGE PERSONER Artikel 22 1. a) Enhver afgiftspligtig person skal anmelde påbegyndelse, ændring og  

 ophør af sin virksomhed som afgiftspligtig.
 b) Med forbehold af bestemmelserne i litra a) skal enhver i artikel 28a,  

 stk. 1, litra a), andet afsnit, omhandlet afgiftspligtig person anmelde, at  

 han foretager erhvervelser inden for Fællesskabet af goder, hvis  

 betingelserne for anvendelse af undtagelsen i nævnte artikel ikke er opfyldt.
 c) Medlemsstaterne træffer de nødvendige foranstaltninger for, at man med  

 et registreringsnummer kan identificere:
- enhver afgiftspligtig person - bortset fra de i artikel 28a, stk. 4,  

 omhandlede afgiftspligtige personer - der i indlandet foretager levering af  

 goder eller tjenesteydelser, som giver ham fradragsret, men som ikke er  

 tjenesteydelser, for hvilke afgifterne udelukkende påhviler aftagerne i  

 overensstemmelse med artikel 21, nr. 1, litra b). Medlemsstaterne kan dog  

 undlade at registrere visse afgiftspligtige personer, der er omhandlet i  

 artikel 4, stk. 3; - enhver i stk. 1, litra b), omhandlet afgiftspligtig person samt enhver  

 afgiftspligtig person, der har benyttet den i artikel 28a, stk. 1, litra a),  

 tredje afsnit, fastsatte valgmulighed.
 d) Registreringsnummeret indeholder en betegnelse svarende til den  

 internationale standardkode ISO-3166 alpha 2, på grundlag af hvilken den  

 medlemsstat, der har tildelt det pågældende nummer, kan identificeres.
 e) Medlemsstaterne træffer de foranstaltninger, som er nødvendige for, at  

 deres registreringssystem gør det muligt at identificere de i litra c)  

 omhandlede afgiftspligtige personer og således sikrer en korrekt anvendelse  

 af den i dette afsnit fastsatte overgangsordning for afgiftsopkrævning i  

 forbindelse med transaktioner inden for Fællesskabet.
 2. a) Enhver afgiftspligtig person skal føre regnskaber, der er  

 tilstrækkeligt detaljerede til at muliggøre merværdiafgiftens anvendelse og  

 skattemyndighedernes kontrol hermed.
b) Enhver afgiftspligtig person skal føre et register over de goder, som  

 han har forsendt eller transporteret, eller som er blevet forsendt eller  

 transporteret for hans regning til steder uden for det i artikel 3 omhandlede  

 område, men inden for Fællesskabet, til brug for de transaktioner, der er  

 omhandlet i artikel 28a, stk. 5, litra b), fjerde, femte, sjette og syvende  

 led.
Enhver afgiftspligtig person skal føre et register over de materialer,  

 han har fået tilsendt fra en anden medlemsstat af en afgiftspligtig person,  

 der er momsregistreret i denne anden medlemsstat, eller for dennes regning,  

 med henblik på levering af lønarbejde til denne afgiftspligtige person.
3. a) Enhver afgiftspligtig person skal udstede en faktura eller et andet  

 tilsvarende dokument for levering af goder og tjenesteydelser til andre  

 afgiftspligtige personer eller til ikke-afgiftspligtige juridiske personer.  

 Enhver afgiftspligtig person skal ligeledes udstede en faktura eller et andet  

 tilsvarende dokument for levering af goder som omhandlet i artikel 29b, punkt  

 B, stk. 1, og for levering af goder, som han foretager under de i artikel  

 28c, punkt A, fastsatte betingelser.
Den afgiftspligtige person skal opbevare  

 en genpart af alle de dokumenter, der er udstedt.
Enhver afgiftspligtig  

 person skal ligeledes udstede en faktura for de afdrag, han modtager, før en  

 af de i første afsnit omhandlede leveringer af goder har fundet sted, og for  

 de afdrag, han modtager fra en anden afgiftspligtig person eller fra en  

 ikke-afgiftspligtig juridisk person, før tjenesteydelsen er afsluttet.
 b) Fakturaen skal indeholde tydelig angivelse af prisen uden afgift,  

 afgiften svarende til de forskellige afgiftssatser samt eventuelle  

 fritagelser.
 Fakturaen skal desuden:
- for de i artikel 28b, punkt C, D og E, omhandlede transaktioner  

 indeholde angivelse af det nummer, som den afgiftspligtige person er  

 registreret under i indlandet, samt det nummer, som aftageren er registreret  

 under, og hvorunder han har fået tjenesteydelsen leveret, - for de i artikel 28c, punkt A, litra a), omhandlede transaktioner  

 indeholder angivelse af det nummer, som den afgiftspligtige person er  

 registreret under i indlandet, samt det nummer, som aftageren er registreret  

 under i en anden medlemsstat, - for leveringer af nye transportmidler indeholde angivelse af de  

 oplysninger, der er opregnet i artikel 28a, stk. 2.
 c) Medlemsstaterne fastsætter kriterierne for, at et dokument kan anses  

 for at svare til en faktura.
4. a) Enhver afgiftspligtig person skal indgive en angivelse inden for en  

 af medlemsstaterne nærmere fastsat frist.
Denne frist må højst være på to  

 måneder regnet fra udløbet af hver afgiftsperiode.
Afgiftsperioden fastsættes  

 af medlemsstaterne til en, to eller tre måneder.
Medlemsstaterne kan dog  

 fastsætte andre perioder, der imidlertid ikke må overstige et år.
 b) Angivelsen skal indeholde alle nødvendige oplysninger til fastsættelse  

 af den forfaldne afgift og de fradrag, der skal foretages, herunder i givet  

 fald, og såfremt det er nødvendigt for fastsættelsen af beregningsgrundlaget,  

 det samlede beløb for de transaktioner, der vedrører denne afgift og disse  

 fradrag, samt beløbet for de transaktioner, der er fritaget for afgift.
 c) Angivelsen skal ligeledes indeholde:
- For det første det samlede beløb uden merværdiafgift, for de i artikel  

 28c, punkt A, omhandlede leveringer af goder, for hvilke afgiften er  

 forfaldet i løbet af perioden.
Herudover det samlede beløb uden  

 merværdiafgift, for de i artikel 8, stk. 1, litra a), anden sætning, og  

 artikel 28b, punkt B, stk. 1, omhandlede leveringer af goder, der har fundet  

 sted i en anden medlemsstat, og for hvilke afgiften er forfaldet i løbet af  

 angivelsesperioden, hvis afgangsstedet for forsendelsen eller transporten af  

 goderne ligger i indlandet.
- For det andet det samlede beløb uden merværdiafgift, for de erhvervelser  

 inden for Fællesskabet af goder, der er omhandlet i artikel 28a, stk. 1 og 6,  

 og for hvilke afgiften er forfaldet.
Herudover det samlede beløb uden  

 merværdiafgift, af de i artikel 8, stk. 1, litra a), anden sætning, og  

 artikel 28b, punkt B, stk. 1, omhandlede leveringer af goder, der har fundet  

 sted i indlandet, og for hvilke afgiften er forfaldet i løbet af  

 angivelsesperioden, hvis afgangsstedet for forsendelsen eller transporten af  

 goderne ligger på en anden medlemsstats område.
 5. Enhver afgiftspligtig person skal indbetale merværdiafgiftens  

 nettobeløb samtidig med indgivelsen af den periodiske angivelse.  

 Medlemsstaterne kan dog fastsætte en anden tidsfrist for indbetalingen af  

 dette beløb eller opkræve acontobeløb.
6. a) Medlemsstaterne kan kræve, at den afgiftspligtige person indgiver en  

 angivelse indeholdende alle de i stk. 4 nævnte oplysninger vedrørende  

 samtlige transaktioner i det foregående år.
Denne angivelse skal ligeledes  

 indeholde alle nødvendige oplysninger til brug for eventuelle berigtigelser.
b) Enhver momsregistreret afgiftspligtig person skal ligeledes indgive en  

 oversigt over de momsregistrerede erhververe, som han har leveret goder til  

 på de i artikel 28c, punkt A, omhandlede betingelser.
Oversigten udarbejdes  

 for hvert kvartal i kalanderåret inden for en frist og ifølge bestemmelser,  

 der skal fastsættes af medlemsstaterne, som træffer de foranstaltninger, der  

 er nødvendige, for at bestemmelserne om administrativt samarbejde inden for  

 området indirekte skatter under alle omstændigheder overholdes.
 I oversigten skal angives:
- den afgiftspligtige persons momsregistreringsnummer i indlandet,  

 hvorunder han har foretaget leveringer af goder på de i artikel 28c, punkt A,  

 omhandlede betingelser, - det nummer, hvorunder hver enkelt erhverver er momsregistreret i en  

 anden medlemsstat, og hvorunder han har fået goderne leveret, og i givet fald  

 oplysninger om, at der er foretaget leveringer af goder som omhandlet i  

 artikel 28a, stk. 5, litra a), til denne erhverver, - og for hver enkelt erhverver det samlede beløb for de leveringer af  

 goder, der er foretaget af den afgiftspligtige person.
Disse beløb angives  

 for det kvartal i kalenderåret, i hvilket afgiften er forfaldet.
 Oversigten skal ligeledes indeholde følgende angivelser:
- for de i artikel 28c, punkt A, litra c), omhandlede leveringer af goder  

 den afgiftspligtige persons momsregistreringsnummer, det nummer, hvorunder  

 han er registreret i ankomstmedlemsstaten, samt værdien af godet fastsat i  

 overensstemmelse med artikel 28e, stk. 1, - beløbet for de berigtigelser, der foretages i henhold til artikel 11,  

 punkt C, stk. 1. Disse beløb opgives for det kvartal i kalenderåret, i  

 hvilket berigtigelsen meddeles erhververen.
For goder, som af den  

 afgiftspligtige person eller for hans regning forsendes eller transporteres  

 til steder uden for det i artikel 3 omhandlede område, men inden for  

 Fællesskabet, med henblik på levering af lønarbejde til den afgiftspligtige  

 person på de i artikel 28a, stk. 5, litra a), omhandlede betingelser, skal  

 der i oversigten for det kvartal, i hvilket goderne er forsendt eller  

 transporteret, angives:
- det nummer, hvorunder den afgiftspligtige person er momsregistreret i  

 den medlemsstat, hvor forsendelsen eller transporten af goderne påbegyndes, - det nummer, hvorunder den afgiftspligtige person, til hvem goderne  

 overdrages med henblik på levering af lønarbejde, er registreret i den  

 medlemsstat, hvor forsendelsen eller transporten af goderne afsluttes, - oplysninger om, at goderne er forsendt eller transporteret på ovennævnte  

 betingelser med henblik på lønarbejde, der faktisk udføres i den medlemsstat,  

 hvor forsendelsen eller transporten afsluttes.
 c) Uanset bestemmelserne i litra b) kan medlemsstaterne:
- kræve, at oversigterne indgives på månedsbasis; - kræve, at oversigterne indeholder flere oplysninger; d) For leveringer af nye transportmidler, der foretages under de i artikel  

 28c, punkt A, litra b), omhandlede betingelser af en momsregistreret  

 afgiftspligtig person til en ikke-momsregistreret køber eller af en  

 afgiftspligtig person, som omhandlet i artikel 28a, stk. 4, træffer  

 medlemsstaterne de nødvendige foranstaltninger med henblik på, at sælgeren  

 meddeler alle de oplysninger, der er nødvendige for merværdiafgiftens  

 anvendelse og myndighedernes kontrol hermed.
e) Medlemsstaterne kan kræve, at afgiftspligtige personer, der i indlandet  

 foretager erhvervelser inden for Fællesskabet af goder ifølge artikel 28a,  

 stk. 1, litra a), og stk. 6, indgiver angivelser med detaljerede oplysninger  

 om disse erhvervelser, idet sådanne angivelser dog ikke kan kræves for  

 perioder på under en måned.
Medlemsstaterne kan ligeledes kræve, at personer,  

 der foretager erhvervelser inden for Fællesskabet af nye transportmidler, som  

 omhandlet i artikel 28a, stk. 1, litra b), ved indgivelsen af den i stk. 4  

 omhandlede angivelse giver alle de oplysninger, der er nødvendige for  

 merværdiafgiftens anvendelse og myndighedernes kontrol hermed.
 7. Medlemsstaterne træffer de nødvendige foranstaltninger med henblik på,  

 at personer, som i henhold til artikel 21, nr. 1, litra a) og b), betragtes  

 som betalingspligtige i stedet for en afgiftspligtig person, der er etableret  

 i udlandet, eller som hæfter solidarisk for erlæggelsen, opfylder ovennævnte  

 forpligtelse til angivelse og betaling.
 8. Medlemsstaterne kan fastsætte andre forpligtelser, som de skønner  

 nødvendige for at sikre en korrekt opkrævning af afgiften og for at undgå  

 svig, forudsat at der sker ligebehandling af indenlandske transaktioner og  

 transaktioner mellem medlemsstaterne foretaget af afgiftspligtige personer,  

 og såfremt disse forpligtelser ikke i samhandelen mellem medlemsstaterne  

 giver anledning til formaliteter ved grænsepassagen.
 9. a) Medlemsstaterne kan fritage følgende for visse eller samtlige  

 forpligtelser:
- afgiftspligtige personer, som kun foretager leveringer af goder og  

 tjenesteydelser, som er fritaget for afgift i medfør af artikel 13 og 15, - afgiftspligtige personer, der er omfattet af den i artikel 24 omhandlede  

 afgiftsfritagelse og undtagelsen i artikel 28a, stk. 1, litra a), andet  

 afsnit, - afgiftspligtige personer, som ikke foretager nogen af de i stk. 4, litra  

 c), omhandlede transaktioner.
 b) Medlemsstaterne kan fritage andre afgiftspligtige personer end de i  

 litra a) omhandlede for visse af de forpligtelser, der omhandles i stk. 2,  

 litra a).
 c) Medlemsstaterne kan fritage afgiftspligtige personer for betaling af  

 den skyldige afgift, når beløbet er ubetydeligt.
 10. Medlemsstaterne træffer foranstaltninger til at sikre, at  

 ikke-afgiftspligtige juridiske personer, der hæfter for betalingen af  

 afgiften i forbindelse med erhvervelse inden for Fællesskabet af goder som  

 omhandlet i artikel 28a, stk. 1, litra a), første afsnit, opfylder ovennævnte  

 forpligtelser til angivelse og betaling, og at de er identificeret ved et  

 registreringsnummer i henhold til stk. 1, litra c), d) og e).
 11. For så vidt angår erhvervelser inden for Fællesskabet af nye  

 transportmidler som omhandlet i artikel 28a, stk. 1, litra b), vedtager  

 medlemsstaterne de nærmere bestemmelser for den deraf følgende angivelse og  

 betaling.
 12. Rådet, der træffer afgørelse med enstemmighed på forslag af  

 Kommissionen, kan give en medlemsstat tilladelse til at indføre særlige  

 foranstaltninger for at forenkle de angivelsesforpligtelser, der er omhandlet  

 i stk. 6, litra b). Disse forenklingsforanstaltninger, som ikke berører  

 kontrollen med transaktioner inden for Fællesskabet, kan tage form af  

 følgende:
a) medlemsstaterne kan tillade, at afgiftspligtige personer, der opfylder  

 følgende tre betingelser, indgiver årlig oversigt med momsregistreringsnumre  

 for de afgiftspligtige personer i andre medlemsstater, som de har leveret  

 goder til efter reglerne i artikel 28c, punkt A, - den samlede årlige værdi uden merværdiafgift af deres leveringer af  

 goder og tjenesteydelser efter artikel 5 og 6 samt artikel 28a, stk. 5, må  

 ikke overstige den årlige omsætning, der tjener som reference for den i  

 artikel 24 omhandlede afgiftsfritagelse, med mere end 35.000 ECU, - den samlede årlige værdi uden merværdiafgift af deres leveringer af  

 goder efter reglerne i artikel 28c, punkt A, må ikke overstige et beløb i  

 national møntenhed svarende til 15.000 ECU, - deres leveringer af goder efter reglerne i artikel 28c, punkt A, må ikke  

 omfatte nye transportmidler; b) medlemsstater, der fastsætter den afgiftsperiode, for hvilken en  

 afgiftspligtig person skal indgive den angivelse, der er omhandlet i stk. 4,  

 til over tre måneder, kan tillade, at denne afgiftspligtige person indgiver  

 oversigten for samme periode, når den afgiftspligtige person opfylder  

 følgende tre betingelser:
- den samlede årlige værdi uden merværdiafgift af hans leveringer af goder  

 og tjenesteydelser efter artikel 5 og 6 samt artikel 29, stk. 5, må højst  

 udgøre et beløb i national møntenhed svarende til 200.000 ECU, - den samlede årlige værdi uden merværdiafgift af goder efter reglerne i  

 artikel 28c, punkt A, må ikke overstige et beløb i national møntenhed  

 svarende til 15.000 ECU, - hans leveringer af goder efter reglerne i artikel 28c, punkt A, må ikke  

 omfatte nye transportmidler.
Artikel 23 Forpligtelser ved indførsel Medlemsstaterne fastsætter de nærmere bestemmelser vedrørende angivelserne  

 i forbindelse med indførsel af goder.
 Medlemsstaterne kan ved indførsel af goder foretaget af afgiftspligtige  

 personer, af betalingspligtige personer eller af visse grupper af disse,  

 navnlig bestemme, at den i anledning af indførselen skyldige merværdiafgift  

 ikke skal betales på indførselstidspunktet, på betingelse af, at den anføres  

 som sådan i en angivelse udfærdiget i overensstemmelse med artikel 22, stk.  

 4.
AFSNIT XIV SÆRORDNINGER Artikel 24 Særordning for mindre virksomheder 1. De medlemsstater, som i forbindelse med anvendelsen af den almindelige  

 merværdiafgiftsordning på mindre virksomheder måtte støde på vanskeligheder  

 som følge af disses virksomhed eller opbygning, kan inden for de  

 begrænsninger og på de betingelser, som de fastsætter - med forbehold af det  

 i artikel 29 foreskrevne samråd - anvende forenklede regler for pålæggelse og  

 opkrævning af afgiften, navnlig i forbindelse med standardsats-ordningerne,  

 uden at dette dog kan medføre afgiftslettelser.
 2. Indtil en dato, som på forslag af Kommissionen fastsættes med  

 enstemmighed af Rådet, men som ikke må ligge senere end tidspunktet for  

 afskaffelsen af afgifter ved indførsel og afgiftsgodtgørelse ved udførsel i  

 samhandelen mellem medlemsstaterne, kan:
a) de medlemsstater, som har benyttet den i artikel 14 i Rådets andet  

 direktiv af 11. april 1967 givne adgang til at indføre afgiftsfritagelser  

 eller gradvise nedsættelser af afgiften, opretholde disse fritagelser og  

 nedsættelser samt anvendelsesbestemmelserne for dem, såfremt de er i  

 overensstemmelse med merværdiafgiftssystemet; de medlemsstater, som anvender afgiftsfritagelse på afgiftspligtige  

 personer, hvis årlige omsætning er mindre end modværdien i national valuta af  

 5.000 europæiske regningsenheder, beregnet på grundlag af den på dagen for  

 vedtagelsen af dette direktiv gældende omregningskurs, kan forhøje denne  

 fritagelse til 5.000 europæiske regningsenheder; de medlemsstater, som anvender en gradvis nedsættelse af afgiften, må  

 hverken hæve den øvre grænse for denne nedsættelse eller gøre betingelserne  

 for dens tilståelse mere fordelagtige; b) de medlemsstater, som ikke har benyttet denne adgang, kan tilstå  

 afgiftsfritagelse for afgiftspligtige personer, hvis årlige omsætning højst  

 svarer til modværdien i national valuta af 5.000 europæiske regningsenheder,  

 beregnet på grundlag af den på dagen for vedtagelsen af dette direktiv  

 gældende omregningskurs; de kan i givet fald indføre en gradvis nedsættelse  

 af afgiften for afgiftspligtige personer, hvis årlige omsætning overstiger  

 det af de pågældende stater med henblik på anvendelsen af afgiftsfritagelse  

 fastsatte loft; c) de medlemsstater, som anvender afgiftsfritagelse på afgiftspligtige  

 personer, hvis årlige omsætning er lig med eller overstiger modværdien i  

 national valuta af 5.000 europæiske regningsenheder, beregnet på grundlag af  

 den på dagen for vedtagelsen af dette direktiv gældende omregningskurs, kan  

 forhøje denne fritagelse med henblik på at opretholde dens faktiske værdi.
 3. Begreberne fritagelse og gradvis nedsættelse finder anvendelse på  

 leveringer af goder og tjenesteydelser foretaget af mindre virksomheder.
Medlemsstaterne kan udelukke visse transaktioner fra den i stk. 2  

 fastsatte ordning.
Bestemmelserne i stk. 2 finder dog under ingen  

 omstændigheder anvendelse på de i artikel 4, stk. 3, omhandlede  

 transaktioner.
 Levering af nye transportmidler, som foretages på de i artikel 28c, punkt  

 A, fastsatte betingelser, kan under ingen omstændigheder omfattes af  

 fritagelsesordningen i stk. 2.
 4. Den omsætning, der benyttes som grundlag for anvendelsen af stk. 2,  

 består af beløbet uden merværdiafgift for de i artikel 5 og 6 omhandlede  

 leveringer af goder og tjenesteydelser, i det omfang disse er pålagt afgift,  

 herunder de transaktioner, som i medfør af artikel 28, stk. 2, er fritaget  

 med tilbagebetaling af den i det tidligere omsætningsled erlagte afgift, og  

 af beløbet af de transaktioner, som er fritaget for afgift i henhold til  

 artikel 15 samt af beløbet for transaktioner vedrørende fast ejendom, for de  

 i artikel 13, punkt B, litra d), omhandlede finansieringstransaktioner og for  

 forsikringsydelser, medmindre disse transaktioner har karakter af  

 bitransaktioner.
 Overdragelse af materielle eller immaterielle investeringsgoder, som  

 udgjorde en del af virksomhedens aktiver, tages dog ikke i betragtning ved  

 beregning af omsætningens størrelse.
 5. Afgiftspligtige personer, som har opnået afgiftsfritagelse, er ikke  

 berettiget til at foretage fradrag af afgiften i henhold til artikel 17 eller  

 til at anføre denne på deres fakturaer eller i noget andet dokument, der  

 tjener som faktura.
6. Afgiftspligtige personer, som vil kunne opnå afgiftsfritagelse, kan  

 vælge enten at være omfattet af den almindelige merværdiafgiftsordning eller  

 af de i stk. 1 omhandlede forenklede regler.
I så fald nyder de godt af den  

 gradvise afgiftsnedsættelse, som den nationale lovgivning eventuelt giver  

 mulighed for.
 7. Afgiftspligtige personer, som nyder godt af den gradvise nedsættelse,  

 anses med forbehold af bestemmelserne i stk. 1 som afgiftspligtige efter den  

 almindelige merværdiafgiftsordning.
8. Hvert fjerde år og første gang den 1. januar 1982 aflægger Kommissionen  

 efter samråd med medlemsstaterne beretning til Rådet om anvendelsen af denne  

 artikel.
I forbindelse med denne beretning skal den i fornødent omfang og  

 under hensyntagen til nødvendigheden af med tiden at opnå overensstemmelse  

 mellem de nationale ordninger fremsætte forslag vedrørende:
a) de forbedringer, der skal indføres i særordningen for mindre  

 virksomheder; b) tilpasningen af de nationale ordninger med hensyn til fritagelse for og  

 gradvis nedsættelse af merværdiafgiften; c) tilpasningen af det i stk. 2 nævnte loft på 5.000 europæiske  

 regningsenheder.
9. Rådet træffer i tide afgørelse om, hvorvidt gennemførelsen af den i  

 artikel 4 i Rådets første direktiv af 11. april 1967 anførte målsætning  

 kræver indførelse af en fælles særordning for mindre virksomheder, og træffer  

 i givet fald bestemmelse om fælles lofter og gennemførelsesbetingelser for  

 denne ordning.
Indtil en sådan ordning indføres, kan medlemsstaterne  

 opretholde deres egne særordninger, som de anvender i overensstemmelse med  

 denne artikel og Rådets fremtidige retsakter.
Artikel 25 Fælles standardsats-ordning for landbrugere 1. Medlemsstaterne kan for landbrugere, for hvilke anvendelsen af den  

 almindelige merværdiafgiftsordning eller i givet fald den i artikel 24  

 omhandlede forenklede ordning vil støde på vanskeligheder, anvende en  

 standardsats-ordning, der tager sigte på at godtgøre den  

 merværdiafgiftsbelastning, der af standardsats-landbrugere er betalt på goder  

 og tjenesteydelser i henhold til bestemmelserne i denne artikel.
 2. I denne artikel forstås ved:
- »landbruger«, en afgiftspligtig person, som udøver virksomhed  

 inden for rammerne af en i det følgende defineret bedrift; - »landbrugs-, skovbrugs- eller fiskeribedrifter«, de bedrifter,  

 der af den enkelte medlemsstat anses som sådanne inden for rammerne af den  

 produktionsvirksomhed, der er opregnet i bilag A; - »standardsats-landbruger«, en landbruger, på hvem den i stk. 3  

 og følgende omhandlede standardsats-ordning finder anvendelse; - »landbrugsprodukter«, de goder, der som et resultat af de i  

 bilag A opregnede former for virksomhed frembringes af landbrugs-, skovbrugs-  

 eller fiskeribedrifter i de enkelte medlemsstater; - »tjenesteydelser på landbrugsområder«, de ydelser, som er  

 opregnet i bilag B, og som præsteres af en landbruger ved hjælp af  

 arbejdskraft og/eller de for hans landbrugs-, skovbrugs- eller fiskeribedrift  

 normale produktionsmidler; - »merværdiafgiftsbelastning i tidligere led«, den samlede  

 merværdiafgiftsbelastning, der har været pålagt goder og tjenesteydelser  

 indkøbt af samtlige landbrugs-, skovbrugs- og fiskeribedrifter under  

 standardsats-ordningen i hver medlemsstat, i det omfang denne afgift vil være  

 fradragsberettiget i medfør af artikel 17 hos en landbruger, som er  

 undergivet den almindelige merværdiafgiftsordning; - »standardsats for godtgørelse«, de procentsatser, som  

 medlemsstaterne fastsætter i henhold til stk. 3, og som de anvender i de i  

 stk. 5 omhandlede tilfælde for at give standardsats-landbrugerne mulighed for  

 at opnå standardgodtgørelsen for merværdiafgiftsbelastningen i tidligere led; - »standard-godtgørelse«, det beløb, der fremkommer ved  

 anvendelse af den i stk. 3 omhandlede standardsats for godtgørelse på  

 standardsats-landbrugerens omsætning i de i stk. 5 nævnte tilfælde.
3. Medlemsstaterne fastsætter i det omfang, det er nødvendigt,  

 standardsatserne for godtgørelse og giver Kommissionen meddelelse derom, før  

 de bringes i anvendelse.
Disse procentsatser fastsættes på grundlag af  

 makroøkonomiske oplysninger, der alene vedrører standardsatslandbrugere for  

 de sidste 3 år.
Satserne kan ikke bevirke, at standardsats-landbrugere som  

 helhed får større tilbagebetalinger, end merværdiafgiftsbelastningen i  

 tidligere led.
Medlemsstaterne kan nedbringe disse satser til 0. Satserne kan  

 afrundes til nærmeste lavere eller højere halve procent.
 Medlemsstaterne kan fastsætte standardsatser for godtgørelse, der er  

 forskellige for skovbrug, for forskellige undergrupper inden for landbruget  

 og for fiskeri.
 4. Medlemsstaterne kan fritage standardsats-landbrugere for de  

 forpligtelser, der påhviler afgiftspligtige personer i medfør af artikel 22.
 Når medlemsstaterne gør brug af denne mulighed, træffer de de fornødne  

 foranstaltninger for at sikre en korrekt anvendelse af den i afsnit XVIa  

 fastlagte overgangsordning for afgiftsopkrævning i forbindelse med  

 transaktioner inden for Fællesskabet.
 5. De i stk. 3 omhandlede standardsatser anvendes på prisen uden afgifter  

 for:
a) landbrugsprodukter, som standardsatslandbrugere har leveret til andre  

 afgiftspligtige personer end dem, der i indlandet er omfattet af  

 standardsats-ordningen i den artikel, b) landbrugsprodukter, som standardsatslandbrugere på de i artikel 28c,  

 punkt A, fastsatte betingelser har leveret til ikke-afgiftspligtige juridiske  

 personer, der i den medlemsstat, hvor forsendelsen eller transporten af de  

 således leverede landbrugsprodukter afsluttes, ikke er omfattet af  

 undtagelsen i artikel 28a, stk. 1, litra a), andet led, c) tjenesteydelser på landbrugsområdet, som standardsats-landbrugere har  

 præsteret for andre afgiftspligtige personer end dem, der i indlandet er  

 omfattet af standardsats-ordningen i denne artikel.
 Denne godtgørelse udelukker enhver anden form for fradrag.
 6. For de i stk. 5 omhandlede leveringer af landbrugsprodukter og  

 landbrugstjenesteydelser foreskriver medlemsstaterne, at standardgodtgørelsen  

 betales:
 a) enten af leveringens aftager, i så fald kan den afgiftspligtige køber  

 eller aftager på de i artikel 17 fastsatte betingelser og efter de af  

 medlemsstaterne nærmere fastsatte bestemmelser, i den afgift, han skal  

 erlægge i indlandet, fradrage den standardgodtgørelse, han har betalt til  

 standardsats-landbrugere.
 Medlemsstaterne indrømmer køberen eller aftageren tilbagebetaling af den  

 standardgodtgørelse, han har betalt til standardsatslandbrugere i forbindelse  

 med en af nedennævnte transaktioner:
- levering af landbrugsprodukter foretaget efter reglerne i artikel 28c,  

 punkt A, når køberen er enten en afgiftspligtig person eller en  

 ikke-afgiftspligtig juridisk person, der handler i denne egenskab i en anden  

 medlemsstat, hvor han ikke er omfattet af undtagelsesbestemmelsen i artikel  

 28a, stk. 1, litra a), andet afsnit, - levering af landbrugsprodukter foretaget efter reglerne i artikel 15 og  

 artikel 16, stk. 1, punkt B, D og E, til en afgiftspligtig køber etableret  

 uden for Fællesskabets område, dersom de pågældende landbrugsprodukter af  

 køberen anvendes til transaktioner som omhandlet i artikel 17, stk. 3, litra  

 a) og b), eller til tjenesteydelser, der betragtes som leveret i indlandet,  

 og for hvilke afgiften i henhold til artikel 21, nr. 1, litra b), udelukkende  

 påhviler aftageren, - tjenesteydelser på landbrugsområdet, der præsteres til en afgiftspligtig  

 person etableret inden for Fællesskabet, men i en anden medlemsstat, eller  

 til en afgiftspligtig person etableret uden for Fællesskabets område, når  

 disse ydelser af aftageren anvendes til transaktioner som omhandlet i artikel  

 17, stk. 3, litra a) og b), eller til tjenesteydelser, der betragtes som  

 leveret i indlandet, og for hvilke afgiften i henhold til artikel 21, stk. 1,  

 litra b) udelukkende påhviler aftageren.
Medlemsstaterne fastsætter nærmere bestemmelser vedrørende disse  

 tilbagebetalinger; de kan navnlig følge bestemmelserne i artikel 14, stk. 4; b) eller af det offentlige.
 7. Medlemsstaterne træffer alle nødvendige bestemmelser for effektivt at  

 kontrollere udbetalingen af standardgodtgørelserne til  

 standardsats-landbrugerne.
 8. For alle andre leveringer af landbrugsprodukter og tjenesteydelser på  

 landbrugsområdet end de i stk. 5 omhandlede, anses betaling af  

 standardgodtgørelsen som foretaget af køberen eller aftageren.
 9. Medlemsstaterne kan fra standardsats-ordningen udelukke visse  

 kategorier af landbrugere samt de landbrugere, for hvilke anvendelsen af den  

 almindelige merværdiafgiftsordning eller i givet fald den i artikel 24, stk.  

 1, omhandlede forenklede ordning ikke frembyder administrative  

 vanskeligheder.
 Når medlemsstaterne gør brug af den i denne artikel fastsatte mulighed,  

 træffer de alle nødvendige foranstaltninger for at sikre, at leveringer af  

 landbrugsprodukter foretaget på de i artikel 28b, punkt B, stk. 1, omhandlede  

 vilkår, beskattes på samme måde, uanset om leveringen er foretaget af en  

 standardsats-landbruger eller af en anden afgiftspligtig person end en  

 standardsats-landbruger.
 10. Enhver standardsats-landbruger har i overensstemmelse med de i hver  

 medlemsstat gældende nærmere bestemmelser og betingelser ret til at vælge  

 mellem anvendelsen af den almindelige merværdiafgiftsordning og i givet fald  

 den i artikel 24, stk. 1, omhandlede forenklede ordning.
 11. Inden udløbet af det femte år efter dette direktivs ikrafttræden,  

 forelægger Kommissionen for Rådet nye forslag vedrørende anvendelse af  

 merværdiafgiften på transaktioner vedrørende landbrugsprodukter og  

 tjenesteydelser på landbrugsområdet.
 12. Når medlemsstaterne benytter den i denne artikel omhandlede mulighed,  

 fastsætter de et ensartet beregningsgrundlag for merværdiafgiften med henblik  

 på gennemførelse af ordningen med egne indtægter, idet de anvender den fælles  

 beregningsmetode i bilag C.
Artikel 26 Særordning for rejsebureauer 1. Medlemsstaterne anvender merværdiafgiften på transaktioner udøvet af  

 rejsebureauer i overensstemmelse med denne artikel, for så vidt disse  

 bureauer handler i eget navn over for den rejsende og til rejsens  

 gennemførelse anvender leveringer og tjenesteydelser, der præsteres af andre  

 afgiftspligtige personer.
Denne artikel finder ikke anvendelse på  

 rejsebureauer, der udelukkende fungerer som formidler, og på hvilke artikel  

 11, punkt A, stk. 3, litra c), finder anvendelse.
Ved rejsebureauer forstås i  

 denne artikel ligeledes personer, der organiserer turistrejser.
2. De transaktioner, der udføres af rejsebureauet med henblik på  

 gennemførelse af en rejse, anses som een enkelt tjenesteydelse præsteret af  

 rejsebureauet over for den rejsende.
Denne ydelse pålægges afgift i den  

 medlemsstat, hvor rejsebureauet har etableret hovedsædet for sin økonomiske  

 virksomhed eller et fast kontor, hvorfra tjenesteydelsen præsteres af  

 bureauet.
For denne tjenesteydelse anses som beskatningsgrundlag og som pris  

 uden afgift i henhold til artikel 22, stk. 3, litra b), rejsebureauets  

 fortjenstmargen, det vil sige forskellen mellem det samlede beløb uden  

 merværdiafgift, der skal betales af den rejsende, og rejsebureauets faktiske  

 omkostninger til de af andre afgiftspligtige personer præsterede leveringer  

 og tjenesteydelser, for så vidt disse transaktioner direkte kommer den  

 rejsende til gode.
3. Hvis de transaktioner, som præsteres for rejsebureaueet af andre  

 afgiftspligtige personer, gennemføres af sidstnævnte uden for Fællesskabet,  

 sidestilles bureauets tjenesteydelse med formidlende virksomhed, som i medfør  

 af artikel 15, nr. 14, er fritaget for afgift.
Hvis disse transaktioner  

 gennemføres såvel inden for som uden for Fællesskabet, skal kun den del af  

 rejsebureauets tjenesteydelse, som vedrører de uden for Fællesskabet  

 gennemførte transaktioner, anses som afgiftsfri.
 4. De merværdiafgiftsbeløb, der af andre afgiftspligtige personer føres i  

 regning for rejsebureauet for de i stk. 2 omhandlede transaktioner, som  

 direkte kommer den rejsende til gode, berettiger hverken til fradrag eller  

 tilbagebetaling i nogen medlemsstat.
AFSNIT XV FORENKLET PROCEDURE Artikel 27 1. Rådet kan med enstemmighed på forslag af Kommissionen give en  

 medlemsstat tilladelse til at indføre særlige foranstaltninger, der fraviger  

 bestemmelserne i dette direktiv, for at forenkle afgiftsopkrævningen eller  

 for at undgå visse former for svig eller unddragelse.
Foranstaltninger til  

 forenkling af afgiftsopkrævningen må ikke eller kun i ubetydelig grad påvirke  

 størrelsen af den skyldige afgift ved det endelige forbrug.
 2. Den medlemsstat, der ønsker at indføre de i stk. 1 omhandlede  

 foranstaltninger, forelægger sagen for Kommissionen med de oplysninger, der  

 er nødvendige for at foretage en vurdering.
 3. Kommisionen underretter de øvrige medlemsstater herom inden for en  

 frist på en måned.
 4. Rådets samtykke anses for opnået, såfremt hverken Kommissionen eller en  

 af medlemsstaterne inden for en frist på to måneder fra den i stk. 3 nævnte  

 underretning har anmodet om, at sagen forelægges Rådet.
 5. De medlemsstater, som den 1. januar 1977 anvender særlige  

 foranstaltninger af den art, der er omhandlet i stk. 1, kan opretholde disse  

 på betingelse af, at Kommissionen får meddelelse herom inden den 1. januar  

 1978, og under forudsætning af, at de for så vidt angår foranstaltninger til  

 forenkling af afgiftsopkrævningen, er i overensstemmelse med det i stk. 1  

 fastsatte kriterium.
AFSNIT XVI OVERGANGSBESTEMMELSER Artikel 28 1. De bestemmelser, som eventuelt måtte være sat i kraft af  

 medlemsstaterne inden for rammerne af de muligheder, der er fastsat i de  

 første fire led i artikel 17 i Rådets andet direktiv af 11. april 1967,  

 finder ikke anvendelse i hver af de pågældende medlemsstater fra den dato, på  

 hvilken de i artikel 1, stk. 2, omhandlede bestemmelser træder i kraft for  

 hver enkelt af disse stater.
 2. De reducerede satser og de fritagelser med tilbagebetaling af den i  

 tidligere omsætningsled erlagte afgift, som var gældende den 31. december  

 1975, og som opfylder de kriterier, der er omhandlet i artikel 17, sidste  

 led, i Rådets andet direktiv af 11. april 1967, kan opretholdes indtil en  

 dato, som fastsættes af Rådet med enstemmighed på forslag af Kommissionen,  

 men som ikke må ligge senere end afskaffelsen af afgifter ved indførsel og  

 afgiftslettelse ved udførsel i samhandelen mellem medlemsstaterne.  

 Medlemsstaterne træffer bestemmelser, som gør det muligt at sikre de  

 afgiftspligtige personers angivelse af de nødvendige oplysninger for  

 beregningen af egne indtægter hidrørende fra disse transaktioner.
 Rådet tager hvert femte år på grundlag af en beretning fra Kommissionen  

 ovennævnte reducerede satser og fritagelser op til fornyet behandling og  

 vedtager i givet fald, med enstemmighed og på forslag af Kommissionen, de  

 nødvendige foranstaltninger til at sikre en gradvis afskaffelse heraf.
 3. I den i stk. 4 omhandlede overgangsperiode kan medlemsstaterne:
a) fortsat lade de transaktioner være afgiftspligtige, som er fritaget i  

 henhold til artikel 13 eller 15, og som er anført i bilag E; b) fortsat fritage de transaktioner, der er opregnet i bilag F, på de i  

 medlemsstaten gældende betingelser; c) give afgiftspligtige personer mulighed for at vælge, at de  

 transaktioner, som er fritaget for afgift på de i bilag G fastlagte  

 betingelser, pålægges afgift; d) fortsat anvende bestemmelser, der fraviger princippet om det i artikel  

 18, stk. 2, første afsnit, omhandlede øjeblikkelige fradrag; e) fortsat anvende bestemmelser, der fraviger artikel 5, stk. 4, litra c),  

 artikel 6, stk. 4, og artikel 11, punkt A, stk. 3, litra c); f) bestemme, at ved levering af bygninger og byggegrunde, der er købt med  

 henblik på videresalg af en afgiftspligtig person, som ikke er  

 fradragsberettiget i forbindelse med erhvervelsen, består  

 beskatningsgrundlaget af forskellen mellem salgspris og købspris; g) uanset bestemmelserne i artikel 17, stk. 3, og artikel 26, stk. 3,  

 fortsat - uden fradragsret for de i tidligere omsætningsled erlagte afgifter  

 - fritage tjenesteydelser, der præsteres af de i artikel 26, stk. 3,  

 omhandlede rejsebureauer.
Denne undtagelse gælder ligeledes for  

 rejsebureauer, der handler i den rejsendes navn og for hans regning.
3a.
Indtil der foreligger en afgørelse fra Rådet, som i henhold til  

 artikel 3 i direktiv 89/465/EØF skal træffe afgørelse om ophævelse af  

 overgangsundtagelserne i stk. 3, kan Spanien fritage de i bilag F, nr. 2,  

 nævnte transaktioner for så vidt angår tjenesteydelser præsteret af  

 forfattere, samt transaktionerne i bilag F, nr. 23 og 25.
 4. Overgangsperioden er indledningsvis fastsat til fem år fra den 1.  

 januar 1978. Senest seks måneder inden udløbet af denne periode og sidenhen  

 efter behov skal Rådet på grundlag af en beretning fra Kommissionen tage de i  

 stk. 3 nævnte undtagelsesbestemmelser op til fornyet overvejelse og med  

 enstemmighed på forslag af Kommissionen træffe afgørelse om en eventuel  

 ophævelse af visse af disse undtagelser eller af dem alle.
 5. Efter den endelige ordning vil befordring af personer for så vidt angår  

 den strækning, der er tilbagelagt inden for Fællesskabet, blive pålagt afgift  

 i det land, hvorfra rejsen udgår, i henhold til nærmere bestemmelser, der  

 skal vedtages af Rådet med enstemmighed på forslag af Kommissionen.
AFSNIT XVIa OVERGANGSORDNING FOR AFGIFTSOPKRÆVNING I SAMHANDELEN MELLEM MEDLEMSSTATERNE Artikel 28a Anvendelsesområde 1. Der skal ligeledes svares merværdiafgift af:
 a) erhvervelser inden for Fællesskabet af goder mod vederlag, der  

 foretages i indlandet af en afgiftspligtig person, der handler i denne  

 egenskab, eller af en ikke-afgiftspligtig juridisk person, når sælgeren er en  

 afgiftspligtig person, der handler i denne egenskab og hverken er omfattet af  

 fritagelsesordningen i artikel 24 eller af bestemmelserne i artikel 8, stk.  

 1, litra a), anden sætning, eller artikel 28b, punkt B, stk. 1.
 Uanset første afsnit skal der ikke svares merværdiafgift af erhvervelser  

 inden for Fællesskabet af andre goder end nye transportmidler eller  

 punktafgiftspligtige varer, der foretages:
- af en afgiftspligtig person, der er omfattet af standardsats-ordningen i  

 artikel 25, af en afgiftspligtig person, som kun foretager levering af goder  

 eller tjenesteydelser, der ikke giver den pågældende nogen fradragsret, eller  

 af en ikke-afgiftspligtig juridisk person, - inden for rammerne af en samlet værdi uden den merværdiafgift, der skal  

 svares, eller som er betalt i den medlemsstat, hvor forsendelsen eller  

 transporten påbegyndes, når denne værdi for det løbende kalenderår ikke  

 overstiger en tærskel, som medlemsstaterne fastsætter, men som ikke kan være  

 lavere end et beløb i national værdienhed svarende til 10.000 ECU, og - på betingelse af, at den samlede værdi uden den merværdiafgift, der skal  

 svares, eller som er betalt i den medlemsstat, hvor forsendelsen eller  

 transporten påbegyndes, af erhvervelser inden for Fællesskabet af andre goder  

 end nye transportmidler og punktafgiftspligtige varer, i løbet af det  

 foregående kalenderår ikke har oversteget den tærskel, der er omhandlet i  

 andet led.
Medlemsstaterne giver afgiftspligtige personer og ikke-afgiftspligtige  

 juridiske personer, som kan omfattes af bestemmelserne i andet afsnit, ret  

 til at vælge den generelle ordning i første afsnit.
Medlemsstaterne  

 fastsætter de nærmere regler for denne valgmulighed, som mindst skal omfatte  

 en periode på to kalenderår; b) erhvervelser inden for Fællesskabet af nye transportmidler mod vederlag  

 i indlandet af afgiftspligtige personer eller ikke-afgiftspligtige juridiske  

 personer, når disse personer er omfattet af undtagelsen i litra a), andet  

 afsnit, eller af enhver anden ikke-afgiftspligtig person.
 2. I dette afsnit:
a) forstås ved »transportmiddel«: både, der er over 7,5 meter  

 lange, luftfartøjer, hvis totale »take-off-weight« er på over 1.550  

 kg, og motordrevne landkøretøjer med et slagvolumen på over 48 cm3 eller en  

 effekt på over 7,2 kW, beregnet til person- eller godstransport, bortset fra  

 de både og luftfartøjer, der er omhandlet i artikel 15, stk. 5 og 6; b) anses de i litra a) omhandlede transportmidler ikke for at være  

 »nye transportmidler«, hvis følgende to betingelser er opfyldt  

 samtidig:
- leveringen finder sted mere end tre måneder efter den første  

 ibrugtagning; - transportmidlet har tilbagelagt mere end 3.000 km, hvis der er tale om  

 et landkøretøj, har sejlet mere end 100 timer, hvis der er tale om en båd,  

 eller har fløjet mere end 40 timer, hvis der er tale om et luftfartøj.
 Medlemsstaterne fastsætter betingelserne for, at ovennævnte oplysninger  

 kan anses for tilvejebragt.
 3. Ved erhvervelse inden for Fællesskabet af et gode forstås erhvervelse  

 af retten til som ejer at råde over løsøre, som af sælgeren eller af  

 erhververen eller for disses regning forsendes eller transporteres til  

 erhververen til en anden medlemsstat end den, hvorfra forsendelsen eller  

 transporten af dette gode påbegyndes.
Når goder, som er erhvervet af en ikke-afgiftspligtig juridisk person,  

 forsendes eller transporteres fra et tredjelands område og af samme  

 ikke-afgiftspligtige juridiske person indføres til en anden medlemsstat end  

 den, hvortil det forsendes eller transporteres, anses det for at være  

 forsendt eller transporteret fra indførselsmedlemsstaten.
Denne medlemsstat  

 tilbagebetaler importøren som omhandlet i artikel 2, nr. 2, den  

 merværdiafgift, der er erlagt ved indførslen af godet, såfremt importøren  

 godtgør, at der er betalt merværdiafgift af erhvervelsen i den medlemsstat,  

 hvor forsendelsen eller transporten af goderne er afsluttet.
 4. Som afgiftspligtig betragtes ligeledes enhver person, der lejlighedsvis  

 leverer et nyt transportmiddel på de betingelser, der er fastsat i artikel  

 28c, punkt A.
 Den medlemsstat, i hvilken leveringen sker, giver den afgiftspligtige en  

 fradragsret, der fastsættes efter følgende bestemmelser:
- fradragsretten indtræder på leveringstidspunktet og kan kun udøves på  

 dette tidspunkt; - den afgiftspligtige har ret til at fratrække den merværdiafgift, der er  

 indeholdt i købsprisen eller erlagt ved indførslen eller ved erhvervelsen  

 inden for Fællesskabet af transportmidlet, med et beløb, der højst må svare  

 til den afgift, som kunne have været gjort gældeende, hvis leveringen ikke  

 havde været fritaget.
 Medlemsstaterne fastsætter de nærmere regler for gennemførelsen af disse  

 bestemmelser.
 5. Med levering af goder mod vederlag sidestilles:
 a) levering til en anden afgiftspligtig person af lønarbejde som defineret  

 i artikel 5, stk. 5, litra a), som præsteres i en anden medlemsstat end den,  

 hvor ordregiveren er momsregistreret, når følgende betingelser er opfyldt:
- de materialer, ordremodtageren anvender, er afsendt eller transporteret  

 af ordregiveren for dennes regning fra den medlemsstat, hvor ordregiveren er  

 momsregistreret; - det produkt, ordremodtageren har fremstillet eller samlet, transporteres  

 eller forsendes til ordregiveren i den medlemsstat, hvor ordregiveren er  

 momsregistreret; b) en afgiftspligtig persons overførsel af et gode fra hans virksomhed til  

 en anden medlemsstat.
 Et gode anses for at være overført til en anden medlemsstat, såfremt det  

 af den afgiftspligtige person eller for hans regning er forsendt eller  

 transporteret til steder uden for det i artikel 3 omhandlede område, men  

 inden for Fællesskabet, til brug for hans virksomhed, bortset fra en af  

 følgende transaktioner:
- levering af godet foretaget af den afgiftspligtige person inden for den  

 medlemsstat, hvor forsendelsen eller transporten afsluttes, på de i artikel  

 8, stk. 1, litra a), anden sætning, og artikel 28b, punkt B, stk. 1,  

 fastsatte betingelser, - levering af godet foretaget af den afgiftspligtige person på de i  

 artikel 8, stk. 1, litra c), fastsatte betingelser, - levering af godet foretaget af den afgiftspligtige person i indlandet på  

 de i artikel 15 eller i artikel 28c, punkt A, fastsatte betingelser, - levering til den afgiftspligtige person på de i litra a) fastsatte  

 betingelser af et lønforarbejde, der er præsteret i den medlemsstat, hvor  

 forsendelsen eller transporten af det pågældende gode er afsluttet, - levering af en tjenesteydelse, der præsteres for den afgiftspligtige  

 person, og som består i arbejde på et gode, som rent faktisk udføres i den  

 medlemsstat, hvor forsendelsen eller transporten af godet afsluttes, - midlertidig anvendelse af godet på den medlemsstats område, hvor  

 forsendelsen eller transporten af goderne afsluttes, med henblik på levering  

 af tjenesteydelser, der præsteres af den afgiftspligtige person, som er  

 etableret i den medlemsstat, hvor forsendelsen eller transporten af godet  

 påbegyndes, - midlertidig anvendelse af godet i en periode på højst 24 måneder på en  

 anden medlemsstats område, hvor indførslen af samme gode fra et tredjeland  

 med henblik på midlertidig anvendelse ville være omfattet af ordningen  

 vedrørende fuldstændig fritagelse for importafgifter ved midlertidig  

 indførsel.
 6. Med erhvervelse inden for Fællesskabet af goder mod vederlag  

 sidestilles det forhold, at en afgiftspligtig person i sin virksomhed  

 benytter et gode, der af den afgiftspligtige person eller for hans regning er  

 forsendt eller transporteret fra en anden medlemsstat, hvor dette gode af den  

 afgiftspligtige person som led i hans virksomhed i denne medlemsstat er  

 produceret, udvundet, forarbejdet, købt, erhvervet som defineret i stk. 1,  

 eller indført.
 7. Medlemsstaterne træffer foranstaltninger med henblik på at sikre, at  

 transaktioner, som ville blive betragtet som levering af goder som omhandlet  

 i stk. 5 og i artikel 5, hvis de blev foretaget i indlandet af en  

 afgiftspligtig person, der handler i denne egenskab, betragtes som  

 erhvervelser inden for Fællesskabet af goder.
Artikel 28b Transaktionsstedet A.
Stedet for erhvervelse inden for Fællessakabet af goder.
 1. Stedet for en erhvervelse inden for Fællesskabet af goder anses for at  

 være det sted, hvor goderne befinder sig, når forsendelsen eller transporten  

 til erhverver afsluttes.
 2. Med forbehold af stk. 1 anses stedet for en erhvervelse inden for  

 Fællesskabet af goder, som omhandlet i artikel 28a, stk. 1, litra a), for at  

 ligge på den medlemsstats område, som har tildelt det  

 momsregistreringsnummer, hvorunder erhververen har foretaget erhvervelsen,  

 dersom erhververen ikke godtgør, at der er pålagt denne erhvervelse afgift  

 efter stk. 1.
 Såfremt der imidlertid pålægges erhvervelsen afgift i henhold til stk. 1 i  

 den medlemsstat, hvor forsendelsen eller transporten af goderne afsluttes,  

 efter at der er pålagt den afgift i henhold til første afsnit, nedsættes  

 beskatningsgrundlaget tilsvarende i den medlemsstat, som har tildelt det  

 momsregistreringsnummer, hvorunder erhververen har foretaget denne  

 erhvervelse.
B.
Stedet for levering af goder.
 1. Uanset artikel 8, stk. 1, litra a), og stk. 2, anses stedet for  

 levering af goder, der af leverandøren eller på hans vegne forsendes eller  

 transporteres fra en anden medlemsstat end den, hvor forsendelsen eller  

 transporten afsluttes, for at være det sted, hvor goderne befinder sig, når  

 forsendelsen eller transporten til køberen afsluttes, når følgende  

 betingelser er opfyldt:
- leveringen af goderne finder sted til en afgiftspligtig person eller en  

 ikke-afgiftspligtig juridisk person, når disse personer er omfattet af  

 undtagelsen i artikel 28a, stk. 1, litra a), andet afsnit, eller til enhver  

 anden ikke-afgiftspligtig person, - der er tale om andre goder end nye transportmidler eller goder, der med  

 eller uden afprøvning leveres af leverandøren eller for hans regning efter  

 montering eller installering.
 Hvis de således leverede goder forsendes eller transporteres fra et  

 tredjelands område og af leverandøren indføres i en anden medlemsstat end  

 den, hvor forsendelsen eller transporten til erhververen afsluttes, anses  

 goderne for at være forsendt eller transporteret fra indførselsmedlemsstaten.
 2. Er de leverede goder imidlertid ikke punktafgiftspligtige varer, finder  

 stk. 1 ikke anvendelse på levering af goder, der forsendes eller  

 transporteres til den samme medlemsstat, hvor forsendelsen eller transporten  

 afsluttes:
- når leveringen sker inden for rammerne af en samlet værdi - uden  

 merværdiafgift - som i det løbende kalenderår ikke overstiger et beløb i  

 national møntenhed svarende til 100.000 ECU, og - på betingelse af, at den samlede værdi uden merværdiafgift af de efter  

 stk. 1 foretagne leveringer af andre goder end punktafgiftspligtige varer i  

 det foregående kalenderår ikke har oversteget et beløb i national møntenhed  

 svarende til 100.000 ECU.
Den medlemsstat, på hvis område goderne befinder sig, når forsendelsen  

 eller transporten til køberen afsluttes, kan nedsætte de ovenfor nævnte  

 tærskler til et beløb i national møntenhed svarende til 35.000 ECU, såfremt  

 medlemsstaten frygter, at ovennævnte tærskel på 100.000 ECU fører til  

 alvorlig fordrejning af konkurrencevilkårene.
De medlemsstater, der gør brug  

 af denne mulighed, træffer de nødvendige foranstaltninger til at underrette  

 de kompetente offentlige myndigheder i den medlemsstat, hvorfra goderne  

 forsendes eller transporteres, herom.
Kommissionen forelægger inden den 31. december 1994 Rådet en rapport om,  

 hvorledes de i foregående afsnit omhandlede særlige tærskler på 35.000 ECU  

 fungerer.
Kommissionen kan i nævnte rapport meddele Rådet, at afskaffelse af  

 de særlige tærskler ikke vil medføre alvorlig fordrejning af  

 konkurrencevilkårene.
Så længe Rådet ikke har truffet afgørelse med  

 enstemmighed på forslag af Kommissionen, er bestemmelserne i ovenstående  

 afsnit fortsat gældende.
 3. Den medlemsstat, på hvis område goderne befinder sig, når forsendelsen  

 eller transporten påbegyndes, giver de afgiftspligtige personer, der  

 foretager leveringer af goder, der kan omfattes af bestemmelserne i stk. 2,  

 ret til at vælge, at stedet for disse leveringer fastlægges i  

 overensstemmelser med stk. 1.
 De pågældende medlemsstater fastlægger de nærmere regler for denne  

 valgmulighed, der mindst skal omfatte en periode på to kalenderår.
C.
Leveringsstedet for tjenesteydelser i form af transport af goder  

 inden for Fællesskabet.
1. Uanset artikel 9, stk. 2, litra b), fastsættes leveringsstedet for  

 tjenesteydelser i form af transport af goder inden for Fællesskabet i henhold  

 til stk. 2, 3 og 4 nedenfor.
I dette afsnit forstås ved:
- »transport af goder inden for Fællesskabet«: enhver transport  

 af goder med afgangssted og ankomststed i to forskellige medlemsstater, - »afgangssted«: det sted, hvor transporten af goderne faktisk  

 påbegyndes, uden medregning af den strækning, der tilbagelægges hen til det  

 sted, hvor goderne befinder sig, - »ankomststed«: det sted, hvor transporten af goderne faktisk  

 afsluttes.
 2. Leveringsstedet for tjenesteydelser i form af transport af goder inden  

 for Fællesskabet er afgangsstedet.
 3. Uanset stk. 2 anses leveringsstedet for tjenesteydelser i form af  

 transport af goder inden for Fællesskabet, som præsteres for aftagere, der er  

 momsregistreret i en anden medlemsstat end den, hvor transporten påbegyndes,  

 dog for at ligge på den medlemsstats område, som har tildelt aftageren det  

 momsregistreringsnummer, hvorunder tjenesteydelsen er leveret.
 4. Medlemsstaterne kan undlade at lægge afgift på den del af  

 transportydelsen, som svarer til de strækninger, der er tilbagelagt i  

 farvande, som ikke hører med til Fællesskabets område som defineret i artikel  

 3.
D.
Leveringsstedet for tjenesteydelser knyttet til tjenesteydelser i  

 form af transport af goder inden for Fællesskabet.
 Uanset artikel 9, stk. 2, litra c), anses leveringsstedet for  

 tjenesteydelser i forbindelse med virksomhed knyttet til transport af goder  

 inden for Fællesskabet, som præsteres for aftagere, der er momsregistreret i  

 en anden medlemsstat end den, hvor tjenesteydelsen faktisk leveres, for at  

 ligge på den medlemsstats område, som har tildelt aftageren det  

 momsregistreringsnummer, hvorunder tjenesteydelsen er leveret.
E.
Leveringsstedet for tjenesteydelser, der leveres af formidlere.
 1. Uanset artikel 9, stk. 1, er leveringsstedet for tjenesteydelser, der  

 leveres af formidlere, som handler i andres navn og for andres regning,  

 såfremt deres virksomhed vedrører levering af tjenesteydelser i form af  

 transport af goder inden for Fællesskabet, afgangsstedet for transporten.
 Når aftageren af den tjenesteydelse, som formidleren leverer, er  

 momsregistreret i en anden medlemsstat end den, hvor transporten påbegyndes,  

 anses leveringsstedet for den tjenesteydelse, som formidleren leverer, dog  

 for at ligge på den medlemsstats område, som har tildelt aftageren det  

 momsregistreringsnummer, hvorunder tjenesteydelsen er leveret.
 2. Uanset artikel 9, stk. 1, er leveringsstedet for tjenesteydelser, der  

 leveres af formidlere, som handler i andres navn og for andres regning,  

 såfremt deres virksomhed vedrører tjenesteydelser i forbindelse med  

 virksomhed knyttet til transport af goder inden for Fællesskabet, det sted,  

 hvor den transporttilknyttede virksomhed rent faktisk udføres.
 Når aftageren af den tjenesteydelse, som formidleren leverer, er  

 momsregistreret i en anden medlemsstat end den, hvor den transporttilknyttede  

 virksomhed rent faktisk udføres, anses leveringsstedet for den  

 tjenesteydelse, som formidleren leverer, dog for at ligge på den medlemsstats  

 område, som har tildelt aftageren af tjenesteydelsen det  

 momsregistreringsnummer, hvorunder tjenesteydelsen er leveret af formidleren.
 3. Uanset artikel 9, stk. 1, er leveringsstedet for tjenesteydelser, der  

 leveres af formidlere, som handler i andres navn og for andres regning,  

 såfremt deres virksomhed vedrører andre transaktioner end dem, der er nævnt i  

 stk. 1 og 2, samt i artikel 9, stk. 2, litra e), det sted, hvor de pågældende  

 transaktioner foretages.
 Når aftageren er momsregistreret i en anden medlemsstat end den, hvor de  

 pågældende transaktioner foretages, anses leveringsstedet for den  

 tjenesteydelse, som formidleren leverer, dog for at ligge på den medlemsstats  

 område, som har tildelt aftageren det momsregistreringsnummer, hvorunder  

 tjenesteydelsen er leveret af formidleren.
Artikel 28c Afgiftsfritagelser A.
Fritagelse i forbindelse med levering af goder.
 Med forbehold af andre fællesskabsbestemmelser og på betingelser, som  

 medlemsstaterne fastsætter for at sikre en korrekt og enkel anvendelse af  

 nedennævnte fritagelser og for at hindre enhver mulig form for svig,  

 unddragelse eller misbrug, fritager medlemsstaterne nedennævnte  

 transaktioner:
a) levering af goder, som defineret i artikel 5 og i artikel 28a, stk. 5,  

 litra a), når disse goder af sælgeren eller af erhververen eller for disses  

 regning forsendes eller transporteres til steder uden for det i artikel 3  

 omhandlede område, men inden for Fællesskabet, til en anden afgiftspligtig  

 person, eller til en ikke-afgiftspligtig juridisk person, som handler i denne  

 egenskab i en anden medlemsstat end den, hvor forsendelsen eller transporten  

 af goderne påbegyndes; Denne fritagelse gælder hverken for levering af goder, der foretages af  

 afgiftspligtige personer, som er omfattet af fritagelsesordningen i artikel  

 24, eller for levering af goder, der foretages til afgiftspligtige personer  

 eller til ikke-afgiftspligtige juridiske personer, når disse personer er  

 omfattet af undtagelsen i artikel 28a, stk. 1, litra a), andet afsnit.
 b) levering af nye transportmidler, der af sælgeren, af køberen eller for  

 disses regning forsendes eller transporteres til køberen til steder uden for  

 det i artikel 3 omhandlede område, men inden for Fællesskabet, hvis  

 leveringen foretages til afgiftspligtige personer eller til  

 ikke-afgiftspligtige juridiske personer, når disse personer er omfattet af  

 undtagelsen i artikel 28a, stk. 1, litra a), andet afsnit, eller til enhver  

 anden ikke-afgiftspligtig person.
 c) levering af de i artikel 28a, stk. 5, litra b), omhandlede goder, når  

 leveringen ville være fritaget for afgift som fastsat i stk. 1, hvis den blev  

 foretaget til en afgiftspligtig person.
B.
Fritagelse i forbindelse med erhvervelse inden for Fællesskabet af  

 goder.
 Med forbehold af andre fællesskabsbestemmelser og på betingelser, som  

 medlemsstaterne fastsætter for at sikre en korrekt og enkel anvendelse af  

 nedennævnte fritagelser og for at hindre enhver mulig form for svig,  

 unddragelse eller misbrug, fritager medlemsstaterne:
a) erhvervelse inden for Fællesskabet af goder, når leveringen af disse  

 goder foretaget af afgiftspligtige personer under alle omstændigheder ville  

 være fritaget for afgift i indlandet; b) erhvervelse inden for Fællesskabet af goder, når indførslen af dem  

 under alle omstændigheder ville være fritaget i henhold til bestemmelserne i  

 artikel 14, stk. 1; c) erhvervelse inden for Fællesskabet af goder, for hvilke erhververen i  

 henhold til artikel 17, stk. 3 og 4, under alle omstændigheder ville have ret  

 til fuldstændig tilbagebetaling af den merværdiafgift, som skyldes i henhold  

 til artikel 28a, stk. 1.
C.
Fritagelse i forbindelse med transportydelser.
 Medlemsstaterne fritager tjenesteydelser for afgifter, når der er tale om  

 transport inden for Fællesskabet af goder til eller fra de øer, som udgør de  

 autonome områder Azorerne og Madeira, samt tjenesteydelser i form af  

 forsendelse eller transport mellem disse øer.
D.
Fritagelse i forbindelse med indførsel af goder.
 Hvis goder, der er forsendt eller transporteret fra et tredjeland,  

 indføres i en anden medlemsstat end den, hvor forsendelsen eller transporten  

 afsluttes, fritager medlemsstaterne indførslen for afgifter, såfremt  

 leveringen af disse goder foretaget af importøren i henhold til artikel 21,  

 nr. 2, er fritaget i overensstemmelse med bestemmelserne i punkt A.
 Medlemsstaterne fastsætter betingelserne for denne afgiftsfritagelse med  

 henblik på at sikre en korrekt og enkel anvendelse af den og hindre enhver  

 mulig form for svig, unddragelse og misbrug.
E.
Andre fritagelser.
 a) Medlemsstaterne træffer de nødvendige foranstaltninger til at sikre, at  

 erhvervelser inden for Fællesskabet af goder, der er henført under en af de i  

 artikel 16, stk. 1, punkt 8, omhandlede procedurer eller ordninger, omfattes  

 af de samme bestemmelser som levering af goder, der finder sted i indlandet  

 på de samme betingelser.
Artikel 28d Afgiftspligtens indtræden og afgiftens forfald 1. Afgiftspligten indtræder på det tidspunkt, hvor erhvervelsen inden for  

 Fællesskabet af goder finder sted.
Erhvervelsen inden for Fællesskabet af  

 goder anses for at finde sted på det tidspunkt, hvor leveringen i indlandet  

 af lignende goder anses for at finde sted.
 2. For erhvervelser inden for Fællesskabet af goder forfalder afgiften den  

 15. i den måned, der følger efter den måned, i hvilken afgiftspligten er  

 indtrådt.
 3. Uanset stk. 2 forfalder afgiften ved udstedelsen af fakturaen, når  

 denne udstedes til erhververen inden den dato, der er fastsat i stk. 2.
 4. Uanset artikel 10, stk. 2 og 3, forfalder afgiften for levering af  

 goder efter bestemmelserne i artikel 28 c, punkt A, den 15. i den måned, der  

 følger efter den måned, i hvilken afgiftspligten er indtrådt.
 Afgiften forfalder imidlertid ved udstedelsen af fakturaen, når denne  

 udstedes inden den 15. i den måned, der følger efter den måned, i hvilken  

 afgiftspligten er indtrådt.
Artikel 28e Beskatningsgrundlag og sats 1. I beskatningsgrundlaget ved erhvervelse inden for Fællesskabet af goder  

 indgår de samme elementer som dem, der anvendes ved opgørelse af  

 beskatningsgrundlaget ved levering af de samme goder i indlandet, jf. artikel  

 11, punkt A.
I særdeleshed fastsættes beskatningsgrundlaget ved erhvervelse  

 inden for Fællesskabet af goder som omhandlet i artikel 28a, stk. 6, i  

 henhold til artikel 11, punkt A, stk. 1, litra b).
 Medlemsstaterne træffer de nødvendige foranstaltninger til at sikre, at de  

 punktafgifter, som skyldes eller er erlagt af den person, der inden for  

 Fællesskabet erhverver et punktafgiftspligtig produkt, indgår i  

 beskatningsgrundlaget i henhold til bestemmelserne i artikel 11, punkt A,  

 stk. 2, litra a).
 2. Den afgiftssats, der skal anvendes ved erhvervelse inden for  

 Fællesskabet af goder, er den, der gælder på det tidspunkt, hvor afgiften  

 forfalder.
 3. Den afgiftssats, der skal anvendes ved erhvervelse inden for  

 Fællesskabet af et gode, er den, der anvendes i indlandet ved levering af  

 samme gode.
(Artikel 28f-j Ændringer i art. 17, 18, 21, 22, 24 og 25).
Artikel 28k Forskellige bestemmelser I perioden indtil 30. juni 1999 gælder følgende bestemmelser:
 1. Medlemsstaterne kan fritage leveringer fra afgiftsfrie butikker af  

 goder, som medføres i den personlige bagage af en rejsende, der begive sig  

 til en anden medlemsstat ad luft- eller søvejen inden for Fællesskabet, for  

 afgift.
 I denne artikel forstås ved:
a) »afgiftsfrie butikker« enhver forretning på en lufthavns  

 eller havns område, der opfylder de krav, de kompetente offentlige  

 myndigheder stiller under anvendelsen af navnlig nr. 5; b) »rejsende, der begiver sig til en anden medlemsstat« enhver  

 passager med en rejsehjemmel til fly eller skib, der som direkte  

 bestemmelsessted anfører en lufthavn eller havn i en anden medlemsstat; c) »rejse ad luft- eller søvejen inden for Fællesskabet« enhver  

 rejse ad luft- eller søvejen, som begynder i indlandet som omhandlet i  

 artikel 3, og hvis faktiske ankomststed ligger i en anden medlemsstat.
 Goder, der leveres om bord på fly eller skibe under en rejse inden for  

 Fællesskabet, sidestilles med levering af goder fra afgiftsfrie butikker.
 Denne fritagelse gælder ligeledes levering af goder fra afgiftsfrie  

 butikker beliggende inden for en af de to terminaler, der giver adgang til  

 tunnelen under Kanalen, til passagerer med gyldig rejsehjemmel til  

 strækningen mellem de to terminaler.
 2. Den i nr. 1 omhandlede afgiftsfritagelse gælder kun for levering af  

 goder:
 a) hvis samlede værdi pr. person pr. rejse ikke overstiger de grænser, der  

 er fastsat i de gældende fællesskabsbestemmelser for passagertrafik mellem  

 tredjelande og Fællesskabet.
Når den samlede værdi af flere goder eller af flere leveringer af goder  

 pr. person og pr. rejse overstiger disse grænser, indrømmes der  

 afgiftsfritagelse indtil disse beløb, idet værdien af et gode ikke kan  

 opdeles; b) i mængder, som pr. person og pr. rejse ikke overstiger de grænser, der  

 er fastsat i de gældende fællesskabsbestemmelser for passagertrafik mellem  

 tredjelande og Fællesskabet.
 Værdien af de goder, der leveres inden for de i første afsnit fastsatte  

 kvantitative grænser, tages ikke i betragtning ved anvendelsen af litra a).
 3. Medlemsstaterne indrømmer enhver afgiftspligtig peson fradrag eller  

 tilbagebetaling af merværdiafgiften, som omhandlet i artikel 17, stk. 2,  

 dersom goderne og tjenesteydelserne anvendes til hans levering af goder, som  

 er fritaget for afgift i henhold til nærværende artikel.
 4. Medlemsstater, der gør brug af muligheden i artikel 16, stk. 2, lader  

 ligeledes denne bestemmelse gælde for indførsel, erhvervelse inden for  

 Fællesskabet og levering af goder bestemt til en afgiftspligtig person i  

 forbindelse med hans levering af goder, som er fritaget for afgift i henhold  

 til nærværende artikel.
 5. Medlemsstaterne træffer de nødvendige foranstaltninger for at sikre en  

 korrekt og enkel anvendelse af de i denne artikel nævnte afgiftsfritagelser  

 og hindre enhver mulig form for svig, unddragelse og misbrug.
Artikel 28l Anvendelsesperiode Den i dette afsnit fastsatte overgangsordning træder i kraft den 1. januar  

 1993. Kommissionen forelægger inden 31. december 1994 Rådet en rapport om,  

 hvorledes overgangsordningen fungerer, ledsaget af forslag til den endelige  

 ordning.
 Overgangsordningen erstattes af en endelig afgiftsordning for samhandelen  

 mellem medlemsstaterne, hvorefter afgifterne i princippet skal pålægges de  

 leverede goder og de præsterede tjenesteydelser i oprindelseslandet.
 Med henblik herpå træffer Rådet, når det efter en grundig gennemgang af  

 ovennævnte rapport finder, at betingelserne for at gå over til den endelige  

 ordning er tilfredsstillende opfyldt, inden 31. december 1995 på forslag af  

 Kommissionen, efter høring af Europa-Parlamentet, med enstemmighed afgørelse  

 om de bestemmelser, der er nødvendige for den endelige ordnings ikrafttræden  

 og funktion.
 Overgangsordningen træder i kraft for en periode på fire år og gælder  

 således indtil 31. december 1996. Overgangsordningens gyldighedsperiode  

 forlænges automatisk, indtil den endelige ordning træder i kraft, og under  

 alle omstændigheder så længe Rådet ikke har truffet afgørelse om den endelige  

 ordning.
Artikel 28m Omregningskurs for ECU Ved fastsættelsen af modværdien i national møntenhed af de beløb, der er  

 angivet i ECU i dette afsnit, anvender medlemsstaterne den omregningskurs,  

 der gælder den 16. december 1991.
AFSNIT XVII UDVALGET VEDRØRENDE MERVÆRDIAFGIFT Artikel 29 1. Der nedsættes et rådgivende udvalg vedrørende merværdiafgiften, i det  

 følgende benævnt »udvalget«.
 2. Udvalget består af repræsentanter for medlemsstaterne og Kommissionen.
 Formanden for udvalget skal være en repræsentant for Kommissionen.
 Udvalgets sekretariat varetages af Kommissionens tjenestegrene.
 3. Udvalget fastsætter selv sin forretningsorden.
 4. Ud over de sager, der i henhold til dette direktiv er undergivet  

 samråd, behandler udvalget spørgsmål, som forelægges det af dets formand,  

 enten på dennes eget initiativ eller efter anmodning fra repræsentanten for  

 en medlemsstat, og som angår anvendelsen af fællesskabsbestemmelserne  

 vedrørende merværdiafgift.
AFSNIT XVIII DIVERSE BESTEMMELSER Artikel 30 Internationale aftaler Rådet kan med enstemmighed på forslag af Kommissionen give en medlemsstat  

 tilladelse til med et tredjeland eller en international organisation at indgå  

 aftaler, som kan indeholde afvigelser fra dette direktiv.
Den stat, der  

 ønsker at indgå en sådan aftale, forelægger sagen for Kommissionen med de  

 oplysninger, der er nødvendige til at foretage en vurdering.
Kommissionen  

 underretter de øvrige medlemsstater herom inden for en frist på en måned.
 Rådets samtykke anses for opnået, såfremt sagen inden for en frist af to  

 måneder fra den i første afsnit nævnte underretning ikke er blevet forelagt  

 for Rådet.
Artikel 31 Regningsenhed 1. Den regningsenhed, der er anvendt i dette direktiv, er den europæiske  

 regningsenhed »ERE«, som er fastsat ved Rådets afgørelse 75/250/EØF  

 (1).
 2. Ved omregningen af denne regningsenhed til nationale valutaer kan  

 medlemsstaterne afrunde de ved denne omregning fremkomne beløb opad eller  

 nedad med indtil 10 pct.
Artikel 32 Brugte genstande Rådet vedtager inden 31. december 1977 med enstemmighed på forslag af  

 Kommissionen Fællesskabets afgiftsordning for brugte genstande,  

 kunstgenstande, antikviteter og samlerobjekter.
 Indtil iværksættelsen af den nævnte fællesskabsordning kan de  

 medlemsstater, som ved dette direktivs ikrafttræden anvender en særordning på  

 det ovennævnte område, opretholde denne ordning.
Artikel 33 1. Med forbehold af andre fællesskabsbestemmelser, navnlig sådanne, der er  

 fastsat i gældende fællesskabsbestemmelser om den generelle ordning for  

 besiddelse af, omsætning af og kontrol med punktafgiftspligtige varer, er  

 bestemmelserne i dette direktiv ikke til hinder for, at en medlemsstat  

 opretholder eller indfører afgifter på forsikringsaftaler, afgifter på spil  

 og væddemål, punktafgifter, indregistreringsafgifter og i det hele taget alle  

 former for skatter og afgifter, der ikke har karakter af omsætningsafgift,  

 dog forudsat at disse skatter og afgifter ikke i samhandelen mellem  

 medlemsstaterne giver anledning til formaliteter ved grænsepassagen.
 2. Enhver henvisning i dette direktiv til punktafgiftsbelagte varer er en  

 henvisning til følgende varer, således som de er defineret i gældende  

 fællesskabsbestemmelser:
- mineralolie, - alkohol og alkoholholdige drikkevarer, - forarbejdet tobak.
Artikel 33a 1. Følgende bestemmelser finder anvendelse på goder, der indføres i  

 Fællesskabet fra et af de i artikel 3, stk. 3, andet afsnit, nævnte områder  

 eller fra Kanaløerne:
 a) formaliteterne i forbindelse med disse goders ankomst til Fællesskabet  

 udføres efter bestemmelserne i forordning (EØF) nr. 717/91.
 b) proceduren for intern fællesskabsforsendelse finder anvendelse, såfremt  

 disse goder ved deres ankomst til Fællesskabet:
- er bestemt til en anden medlemsstat end den, på hvis område de befinder  

 sig, når de ankommer til Fællesskabet, - skal genudføres ud af Fællesskabet efter at have undergået reparation,  

 forarbejdning, tilpasning, lønarbejde eller bearbejdning i Fællesskabet, - henføres under ordningen vedrørende midlertidig indførsel i henhold til  

 direktiv 85/362/EØF.
 2. Følgende bestemmelser finder anvendelse på goder fra Fællesskabet, som  

 sendes eller transporteres til et af de i artikel 3, stk. 3, andet afsnit,  

 nævnte områder eller til Kanaløerne:
 a) formaliteterne i forbindelse med udførsel af disse goder ud af  

 Fællesskabet gennemføres efter bestemmelserne i forordning (EØF) nr. 717/91.
 b) proceduren for intern fællesskabsforsendelse finder anvendelse, såfremt  

 leveringen af disse goder, der er bestemt til udførsel, sker i en anden  

 medlemsstat end den, hvorfra goderne bringes ud af Fællesskabet.
AFSNIT XIX AFSLUTTENDE BESTEMMELSER Artikel 34 Kommissionen forelægger for Rådet efter samråd med medlemsstaterne en  

 beretning om funktionen af det fælles system for merværdiafgift i  

 medlemsstaterne, første gang den 1. januar 1982 og derefter hvert andet år.  

 Denne beretning fremsendes af Rådet til Europa-Parlamentet.
Artikel 35 Rådet vedtager i det fælles markeds interesse til sin tid på forslag af  

 Kommissionen og efter udtalelse fra Europa-Parlamentet og Det økonomiske og  

 sociale Udvalg passende direktiver med henblik på at supplere det fælles  

 system for merværdiafgift og navnlig med henblik på gradvis at begrænse eller  

 afskaffe de af medlemsstaterne trufne foranstaltninger, som afviger fra dette  

 system, for således at opnå overensstemmelse mellem de nationale  

 merværdiafgiftssystemer og på denne måde forberede gennemførelsen af den i  

 artikel 4 i Rådets første direktiv af 11. april 1967 anførte målsætning.
Artikel 36 Artikel 2, fjerde afsnit, og artikel 5 i Rådets første direktiv af 11.  

 april 1967 ophæves.
Artikel 37 Rådets andet direktiv af 11. april 1967 ophæves i hver enkelt medlemsstat  

 fra og med iværksættelsen af nærværende direktiv.
Artikel 38 Dette direktiv er rettet til medlemsstaterne.
Udfærdiget i Bruxelles, den 17. maj 1977 På Rådets vegne J.
SILKIN Formand (1) EFT nr.
C 40 af 8. 4. 1974, s. 25.
(2) EFT nr.
C 139 af 12. 11. 1974, s. 15.
 (3) EFT nr. 71 af 14. 4. 1967, s. 1301/67.
(4) EFT nr.
L 94 af 28. 4. 1970, s. 19 II (Retsakter, hvis offentliggørelse ikke er obligatorisk) RÅDET RÅDETS DIREKTIV 92/77/EØF Af 19. oktober 1992 om tilføjelser til det fælles merværdiafgiftssystem og om ændring af  

 direktiv 77/388/EØF (indbyrdes tilnærmelse af momssatserne) RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det  

 Europæiske Økonomiske Fællesskab, særlig artikel 99, under henvisning til forslag fra Kommissionen (1), under henvisning til udtalelse fra Europa-Parlamentet(2), under henvisning til udtalelse fra Det Økonomiske og Sociale Udvalg (3),  

 og ud fra følgende betragtninger:
Gennemførelsen af det indre marked, der er et af Fællesskabets  

 grundlæggende mål, gør det nødvendigt som et første skridt at afskaffe den  

 fiskale kontrol ved grænserne; for at undgå konkurrencefordrejninger som følge af afskaffelsen af  

 momskontrollen må der ikke blot være et ensartet beregningsgrundlag for  

 momsen, men også et antal afgiftssatser og afgiftsniveauer, der er  

 tilstrækkelig ens medlemsstaterne imellem; følgelig bør direktiv 71/388/EØF  

 (4) ændres; i overgangsperioden bør det være muligt at gøre visse undtagelser med  

 hensyn til afgiftssatsernes antal og størrelse - UDSTEDT FØLGENDE DIREKTIV:
Artikel 1 I direktiv 77/388/EØF foretages følgende ændringer:
 1) artikel 12, stk. 3, affattes således:
 3. a) Fra den 1. januar 1993 anvender medlemsstaterne en normalsats, som  

 indtil den 31. december 1996 ikke må være mindre end 15 pct.
 På grundlag af rapporten om, hvorledes overgangsordningen fungerer, og  

 forslag til den endelige ordning, som Kommissionen skal forelægge i henhold  

 til artikel 28, træffer Rådet inden den 31. december 1995 med enstemmighed  

 afgørelse om størrelsen af den minimumssats for normalsatsen, der skal  

 anvendes efter den 31. december 1996.
Medlemsstaterne kan ligeledes anvende en eller to reducerede satser.
De  

 reducerede satser må ikke være mindre end 5 pct. og må kun anvendes på  

 levering af de kategorier af goder og tjenesteydelser, som er anført i bilag  

 H.
b) Medlemsstaterne kan anvende en reduceret sats på levering af naturgas  

 og elektricitet, forudsat at det ikke indebærer nogen risiko for  

 konkurrencefordrejning.
En medlemsstat, der agter at anvende en sådan sats,  

 skal først underrette Kommissionen herom.
Kommissionen afgør, om der er  

 risiko for konkurrencefordrejning.
Har Kommissionen ikke truffet afgørelse  

 inden tre måneder efter modtagelsen af underretningen, formodes der ikke at  

 være nogen risiko for konkurrencefordrejning.
c) Reglerne vedrørende satserne for kunstværker, antikviteter og  

 samlerobjekter fastsættes i direktivet om den særlige ordning for brugte  

 genstande, kunstværker, antikviteter og samleobjekter.
Rådet vedtager dette  

 direktiv inden den 31. december 1992.
 d) Reglerne vedrørende beskatning af andre landbrugsprodukter end dem, der  

 falder ind under kategori 1 i bilag H, vedtages enstemmigt af Rådet inden den  

 31. december 1994 på forslag af Kommissionen.
Indtil den 31. december 1994 kan de medlemsstater, der for øjeblikket  

 anvender en reduceret sats, fortsat gøre dette; de medlemsstater, der for  

 øjeblikket anvender en normalsats, må ikke anvende en reduceret sats.
Dette  

 vil muliggøre en udsættelse på to år af anvendelsen af normalsatsen.
e) Reglerne vedrørende ordningen og satserne for guld fastsættes i  

 direktivet om den særlige ordning for guld.
Kommissionen fremsætter forslag  

 herom så betids, at det kan vedtages af Rådet med enstemmighed inden den 31.  

 december 1992.
 Medlemsstaterne træffer alle nødvendige foranstaltninger til at bekæmpe  

 svig på dette område fra den 1. januar 1993. Disse foranstaltninger kan  

 omfatte indførelse af en ordning med momsbetaling for leveringer af guld  

 mellem afgiftspligtige personer i samme medlemsstat, hvorefter køber erlægger  

 afgiften på sælgers vegne og samtidig har ret til at fradrage dette  

 afgiftsbeløb som indgående afgift.
2) i artikel 12, stk. 4, udgår første punktum 3) i artikel 12, stk. 4, indsættes følgende afsnit:
»På grundlag af en rapport fra Kommissionen tager Rådet hvert andet  

 år, første gang i 1994, de reducerede satsers anvendelsesområde op til  

 revision.
Rådet kan med enstemmighed på forslag af Kommissionen beslutte at  

 ændre listen over goder og tjenesteydelser i bilag H.« 4) artikel 28, stk. 2, affattes således:
 »2. Uanset artikel 12, stk. 3, gælder følgende bestemmelser i den  

 overgangsperiode, der er omhandlet i artikel 28.
 a) De fritagelser med tilbagebetaling af den i det tidligere omsætningsled  

 erlagte afgift og de reducerede satser, der er lavere end den i artikel 12,  

 stk. 3, fastsatte minimumssats for de reducerede satser, som var i kraft pr.  

 1. januar 1991, og som er i overensstemmelse med Fællesskabets forskrifter og  

 opfylder betingelserne i artikel 17, sidste led, i andet direktiv af 11.  

 april 1967, kan opretholdes.
 Medlemsstaterne træffer foranstaltninger, som gør det muligt at sikre, at  

 der kan foretages beregning af egne indtægter i forbindelse med disse  

 transaktioner.
Såfremt dette stykkes bestemmelser skaber konkurrencefordrejning for  

 Irland for så vidt angår levering af energiprodukter til opvarmning og  

 belysning, kan denne medlemsstat efter udtrykkelig anmodning af Kommissionen  

 få tilladelse til at anvende en reduceret sats på sådanne leveringer i  

 overensstemmelse med artikel 12, stk. 3. I så fald indgiver Irland sin  

 anmodning til Kommissionen tillige med alle nødvendige oplysninger.
Har  

 Kommissionen ikke truffet en afgørelse inden tre måneder efter modtagelsen af  

 anmodningen, anses Irland for at have tilladelse til at anvende de foreslåede  

 reducerede satser.
 b) Medlemsstater, der pr. 1. januar 1991 i overensstemmelse med  

 fællesskabsbestemmelserne anvendte fritagelse med tilbagebetaling af den i  

 det tidligere omsætningsled erlagte afgift eller reducerede satser, der var  

 lavere end den i artikel 12, stk. 3, fastsatte minimumssats for de reducerede  

 satser, på andre goder og tjenesteydelser end dem, der er anført i bilag H,  

 kan anvende den reducerede sats eller en af de to reducerede satser, som er  

 omhandlet i artikel 12, stk. 3, på levering af sådanne goder og  

 tjenesteydelser.
c) Medlemsstater, som efter artikel 12, stk. 3, vil skulle forhøje den  

 normalsats, de anvendte pr. 1. januar 1991, med mere end 2 pct., kan for  

 leveringer af de i bilag H anførte kategorier af goder og tjenesteydelser  

 anvende en reduceret sats, som er lavere end det i artikel 12, stk. 3,  

 fastsatte minimum for den reducerede sats.
Endvidere kan disse medlemsstater  

 anvende en sådan sats på tjenester inden for restaurationsbranchen,  

 børnebeklædning og børnefodtøj samt inden for boligsektoren.
Medlemsstaterne  

 kan ikke indføre fritagelse med tilbagebetaling af den i det tidligere  

 omsætningsled erlagte afgift på grundlag af dette stykke.
 d) Medlemsstater, som pr. 1. januar 1991 anvendte en reduceret sats på  

 tjenester inden for restaurationsbranchen, børnebeklædning og børnefodtøj  

 eller inden for boligsektoren, kan fortsat anvende en sådan sats på levering  

 af disse goder og tjenesteydelser.
 e) Medlemsstater, som pr. 1. januar 1991 anvendte en reduceret sats på  

 leveringer af andre goder og tjenesteydelser end de i bilag H anførte, kan  

 anvende den reducerede sats eller en af de to reducerede satser, som er  

 omhandlet i artikel 12, stk. 3, på sådanne leveringer, forudsat at satsen  

 ikke er lavere end 12 pct.
 f) Den Hellenske Republik kan anvende momssatser, der er indtil 30 pct.  

 lavere end de tilsvarende satser, der anvendes på det græske fastland, i  

 departementerne Lesbos, Chios, Samos, Dodekaneserne og Kykladerne samt på  

 følgende øer i Det Ægæiske Hav: Thassos, De Nordlige Sporader, Samothrake og  

 Skyros.
g) På grundlag af en rapport fra Kommissionen tager Rådet inden den 31.  

 december 1994 bestemmelserne i litra a) til f) op til fornyet behandling med  

 særligt henblik på det indre markeds rette funktion.
Såfremt der konstateres  

 væsentlige konkurrencefordrejninger, vedtager Rådet, der træffer afgørelse  

 med enstemmighed på forslag af Kommissionen, passende foranstaltninger.« 5) det i bilaget til dette direktiv indeholdte bilag H knyttet til disse  

 bestemmelser.
 Artikel 2 1. Medlemsstaterne sætter de nødvendige love og administrative  

 bestemmelser i kraft for at efterkomme dette direktiv senest den 31. december  

 1992. De underretter straks Kommissionen herom.
Når medlemsstaterne vedtager disse love og administrative bestemmelser,  

 skal de indeholde en henvisning til dette direktiv, eller de skal ved  

 offentliggørelsen ledsages af en sådan henvisning.
De nærmere regler for  

 denne henvisning fastsættes af medlemsstaterne.
 2. Medlemsstaterne meddeler Kommissionen teksterne til alle de nationale  

 retsforskrifter, som de vedtager på det område, der er omfattet af dette  

 direktiv.
 Artikel 3 Dette direktiv er rettet til medlemsstaterne.
Udfærdiget i Luxembourg, den 19. oktober 1992 På Rådets vegne J.
COPE Formand (1) EFT nr.
C 176 af 17.7. 1990, s. 8.
(2) EFT nr.
C 324 af 24.12. 1990, s. 104 (3) EFT nr.
C 332 af 31.12. 1990, s. 1.
(4) EFT nr.
L 145 af 13. 6. 1977, s. 1. Direktivet er senest ændret ved  

 direktiv 91/680/EØF (EFT nr.
L 376 af 31.12. 1991, s. 1).
II (Retsakter, hvis offentliggørelse ikke er obligatorisk) RÅDET RÅDETS DIREKTIV 92/111/EØF Af 14. december 1992 om ændring af direktiv 77/388/EØF og om forenklingsforanstaltninger med  

 hensyn til merværdiafgift RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det  

 Europæiske Økonomiske Fællesskab særlig artikel 99, under henvisning til forslag fra Kommissionen, under henvisning til udtalelse fra Europa-Parlamentet (1), under henvisning til udtalelse fra Det Økonomiske og Sociale Udvalg (2),  

 og ud fra følgende betragtninger:
Efter artikel 3 i Rådets direktiv 91/680/EØF af 16. december 1991 om  

 tilføjelse til det fælles merværdiafgiftssystem og om ændring, med henblik på  

 afskaffelse af de fiskale grænser, af direktiv 77/388/EØF (3) skal  

 direktivets bestemmelser træde i kraft i alle medlemsstaterne den 1. januar  

 1993; for at lette anvendelsen af disse bestemmelser og introducere de  

 nødvendige forenklinger bør den fælles momsordning, således som den skal  

 anvendes fra 1. januar 1993, suppleres med henblik på at præcisere  

 afgiftspålæggelsen for visse transaktioner med tredjelandsområder og for  

 visse indenlandske transaktioner i Fællesskabet og med henblik på at definere  

 de overgangsforanstaltninger, der nødvendigvis må fastsættes med hensyn til  

 de betemmelser, der gælder frem til 31. december 1992, og dem der træder i  

 kraft fra den 1. januar 1993; for at garantere neutraliteten af den fælles ordning for  

 omsætningsafgifter med hensyn til goders oprindelse bør begrebet  

 tredjelandsområder og definitionen af indførsel af et gode suppleres; visse områder, der er en del af Fællesskabets toldområde, betragtes som  

 tredjelandsområder i forbindelse med anvendelsen af den fælles momsordning;  

 samhandelen mellem medlemsstaterne og disse områder er derfor underlagt de  

 samme momsprincipper som transaktioner mellem Fællesskabet og tredjelande;  

 det bør sikres, at denne samhandel underlægges fiskale bestemmelser, der  

 svarer til dem, som anvendes på transaktioner, der foretages på samme vilkår  

 med tredjelandsområder uden for Fællesskabets toldområde; som følge af disse  

 bestemmelser bliver Rådets syttende direktiv 85/362/EØF af 16. juli 1985 om  

 harmonisering af medlemsstaternes lovgivning om omsætningsafgifter -  

 Fritagelse for merværdiafgift ved midlertidig indførsel af andre goder end  

 transportmidler (4) formålsløst; det er nødvendigt at præcisere reglerne for anvendelsen af fritagelserne  

 for visse eksporttransaktioner eller transaktioner, der sidestilles hermed;  

 som følge heraf er det nødvendigt at tilpasse de andre berørte direktiver; det er hensigtsmæssigt at præcisere definitionen af beskatningsstedet for  

 visse transaktioner, der sker på et skib, et fly eller et tog under  

 passagerbefordring i Fællesskabet; overgangsordningen for beskatning i samhandelen mellem medlemsstaterne bør  

 suppleres for på een gang at tage hensyn til fællesskabsbestemmelserne  

 vedrørende punktafgifter og præcisere og forenkle afgiftens  

 gennemførelsesbestemmelser vedrørende nogle af de transaktioner, der vil  

 blive foretaget mellem medlemsstaterne fra den 1. januar 1993; Rådets direktiv 92/12/EØF af 25. februar 1992 om den generelle ordning for  

 punktafgiftspligtige varer, om oplægning og omsætning heraf samt om kontrol  

 hermed (5) fastsætter særlige procedurer og angivelsesforpligtelser i  

 forbindelse med forsendelse af sådanne varer til en anden medlemsstat; de  

 nærmere regler for afgiftspålæggelsen for visse leveringer og erhvervelser  

 inden for Fællesskabet af punktafgiftspligtige varer kan følgelig forenkles  

 til fordel for såvel de betalingspligtige personer som for de kompetente  

 administrationer; anvendelsesområdet for de fritagelser, der er nævnt i artikel 28c i  

 direktiv 77/388/EØF (6), bør præciseres; det er ligeledes hensigtsmæssigt at  

 supplere bestemmelserne vedrørende afgiftens forfald og de nærmere  

 bestemmelser om fastlæggelsen af beskatningsgrundlaget for visse  

 transaktioner, der foretages under fællesskabsbehandling; det er nødvendigt at fastsætte forenklingsforanstaltninger, som sikrer  

 ensartet behandling i alle medlemsstater for så vidt angår afgiftspligtige  

 transaktioner ved indenlandsk virksomhed i forbindelse med samhandelen med  

 goder inden for Fællesskabet, som foretages i den i artikel 281 i direktiv  

 77/388/EØF omhandlede periode af afgiftspligtige, der ikke er etableret i den  

 medlemsstat, der er nævnt i artikel 28b, punkt A, stk. 1, i samme direktiv;  

 med henblik herpå bør det sikres, at bestemmelserne vedrørende  

 beskatningsordningen og de personer, der er betalingspligtige i forbindelse  

 med disse transaktioner, harmoniseres; for at tage hensyn til bestemmelserne om betalingspligtige personer ved  

 indenlandsk virksomhed og for at undgå visse former for svig eller  

 skatteunddragelse er det hensigtsmæssigt at præcisere  

 fællesskabsbestemmelserne vedrørende tilbagebetaling til afgiftspligtige, der  

 ikke er etableret i indlandet, af den merværdiafgift, der er nævnt i artikel  

 17, stk. 3, i direktiv 77/388/EØF, som ændret ved artikel 28f i nævnte  

 direktiv; afskaffelsen fra 1. januar 1993 af afgifter ved indførsel og  

 afgiftsgodtgørelse ved udførsel i samhandelen mellem medlemsstaterne  

 nødvendiggør overgangsforanstaltninger for at sikre den fælles momsordnings  

 neutralitet og for at undgå situationer, hvor der sker dobbeltbeskatning  

 eller ikke sker beskatning; der bør følgelig fastsættes særlige bestemmelser for de tilfælde, hvor en  

 fællesskabsprocedure, der indledes inden den 1. januar 1993 i forbindelse med  

 en levering fra en afgiftspligtig person inden denne dato, og som vedrører  

 forsendelse eller transport af goder til en anden medlemsstat, først  

 afsluttes efter den 31. december 1992; disse bestemmelser bør ligeledes vedrøre de afgiftspligtige transaktioner,  

 der foretages inden den 1. januar 1993, og for hvilke der er anvendt særlige  

 fritagelser, der har medført at tidspunktet for afgiftspligtens indtræden er  

 blevet udskudt; der bør ligeledes fastsættes særlige foranstaltninger for transportmidler,  

 der - uden at være erhvervet eller indført på de almindelige betingelser på  

 en medlemsstats indre marked - i henhold til nationale bestemmelser har været  

 omfattet af en afgiftsfritagelse i forbindelse med midlertidig indførsel fra  

 en anden medlemsstat; iværksættelsen af disse overgangsforanstaltninger indebærer både for  

 samhandelen mellem medlemsstaterne og for transaktionerne med  

 tredjelandsområder, at definitionen af de transaktioner, der skal pålægges  

 afgift fra 1. januar 1993, suppleres, og at der for disse tilfælde foretages  

 en præciseering af begreberne beskatningssted, afgiftspligtens indtræden og  

 afgiftens forfald; af konjunkturøkonomiske grunde har Kongeriget Spanien og Den Italienske  

 Republik anmodet om i en overgangsperiode at måtte anvende bestemmelser, der  

 fraviger princippet om omgående fradrag som omhandlet i artikel 18, stk. 2,  

 første afsnit, i direktiv 77/388/EØF; denne anmodning imødekommes for en  

 periode på to år, der ikke kan forlænges; dette direktiv indeholder fælles bestemmelser om forenklet handlig af  

 visse transaktioner inden for Fællesskabet; det tilkommer i flere tilfælde  

 medlemsstaterne at fastsætte betingelserne for gennemførelsen af disse  

 bestemmelser; visse medlemsstater kan ikke inden for den fastsatte frist  

 afslutte den lovgivningsprocedure, der er nødvendig for at tilpasse deres  

 momslovgivning; det er derfor nødvendigt at fastsætte en yderligere frist for  

 anvendelsen af dette direktiv; en frist på højst tolv måneder er  

 tilstrækkelig i denne henseende; direktiv 77/388/EØF bør derfor ændres - UDSTEDT FØLGENDE DIREKTIV:
Artikel 1 Direktiv 77/388/EØF ændres således:
 1) Artikel 3, stk. 4, affattes således:
 »4. Uanset stk. 1 betragtes Fyrstedømmet Monaco og Isle of Man ved  

 anvendelsen af dette direktiv ikke som tredjelandsområder under hensyntagen  

 til de konventioner og traktater, som de har indgået med henholdsvis Den  

 Franske Republik og Det forenede Kongerige Storbritannien og Nordirland.  

 Medlemsstaterne træffer de nødvendige foranstaltninger for at sikre, at  

 transaktioner, der foretages fra eller til:
 - Fyrstedømmet Monaco, behandles som transaktioner, der foretages fra  

 eller til Den Franske Republik.
- Isle of Man, behandles som transaktioner, der foretages fra eller til  

 Det Forenede Kongerige Storbritannien og Nordirland.« 2) Artikel 7, stk. 1, litra b), affattes således:
»b) et godes ankomst til Fællesskabet fra et tredjelandsområde,  

 bortset fra et gode nævnt under litra a).« 3) I artikel 7, stk. 3:
- indsættes i første afsnit ordene »litra a), b), c) og d)»  

 efter ordene »artikel 16, stk. 1, punkt B«; - affattes andet afsnit således:
»Såfremt et i stk. 1, litra b), omhandlet gode efter sin ankomst til  

 Fællesskabet henføres under en af de i artikel 33a, stk. 1, litra b) eller  

 c), omhandlede ordninger, sker indførslen af godet i den medlemsstat, på hvis  

 område godet ophører med at være dækket af disse ordninger.« 4) Artikel 8, stk. 1, litra c), affattes således:
 »c) i tilfælde, hvor leveringen af goder sker på et skib, et fly  

 eller et tog, og under den del af en personbefordring, som finder sted inden  

 for Fællesskabet: afgangsstedet for personbefordringen.
 Ved anvendelsen af denne bestemmelse forstås ved:
- »den del af en personbefordring, som finder sted inden for  

 Fællesskabet«, den del af en befordring, som foretages uden ophold uden  

 for Fællesskabet, mellem afgangsstedet og ankomststedet for  

 personbefordringen; - »afgangssted for en personbefordring«, det første sted, hvor  

 der optages passagerer inden for Fællesskabet, eventuelt efter ophold uden  

 for Fællesskabet; - »ankomststed for en personbefordring«, det sidste sted inden  

 for Fællesskabet, hvor der sættes passagerer af, som er optaget inden for  

 Fællesskabet, eventuelt inden ophold uden for Fællesskabet.
 I tilfælde af tilbagebefordring anses tilbagebefordringen for en separat  

 befordring.
 Kommissionen forelægger senest den 30. juni 1993 Rådet en rapport, i givet  

 fald ledsaget af passende forslag om beskatningsstedet for levering af goder,  

 der er beregnet til forbrug om bord, og for tjenesteydelser, herunder  

 servering af mad og drikkevarer, der præsteres over for passagerer på et  

 skib, et fly eller et tog.
 Rådet træffer efter høring af Europa-Parlamentet afgørelse om  

 Kommissionens forslag med enstemmighed inden den 31. december 1993.
Medlemsstaterne kan indtil den 31. december 1993 fritage eller fortsætte  

 med at fritage levering af goder, der er beregnet til forbrug om bord, og  

 hvis beskatningssted fastsættes i henhold til ovennævnte bestemmelser, med  

 ret til fradrag af moms, der er betalt i et tidligere led.' 5) Artikel 11, punkt B, stk. 1, affattes således:
»1. Beskatningsgrundlaget, inklusive for indførsel af de i artikel 7,  

 stk. 1, litra b), omhandlede goder, er den værdi, der fastsættes som  

 toldværdien i overensstemmelse med gældende fællesskabsbestemmelser.« 6) Artikel 12, stk. 1, litra b), affattes således:
»b for de i artikel 10, stk. 3, andet og tredje afsnit, omhandlede  

 tilfælde anvendes den sats, der er gældende på det tidspunkt, hvor afgiften  

 forfalder.« 7) Artikel 12, stk. 3, litra a), affattes således:
»3.a) Merværdiafgiftens normalsats fastsættes af hver medlemsstat som  

 en bestemt procentsats af beskatningsgrundlaget, der er den samme for  

 levering af goder og for tjenesteydelser.
Fra den 1. januar 1993 og indtil  

 den 31. december 1996 må denne procentsats ikke være mindre end 15 pct.
 På grundlag af rapporten om, hvorledes overgangsordningen fungerer og  

 forslag til den endelige ordning, som kommissionen skal forelægge Rådet i  

 henhold til artikel 281, træffer Rådet inden den 31. december 1995 med  

 enstemmighed afgørelse om størrelsen af den minimumssats for normalsatsen,  

 der skal anvendes efter den 31. december 1996.
Medlemsstaterne kan ligeledes anvende en eller to reducerede satser.
Disse  

 satser fastsættes som en procentsats af beskatningsgrundlaget, som ikke må  

 være mindre end 5 pct., og de må kun anvendes på levering af de kategorier af  

 goder og tjenesteydelser, som er anført i bilag H.« 8) I artikel 14, stk. 1:
- udgår litra c) - indsættes i litra d) følgende afsnit:
»Denne fritagelse finder ligeledes anvendelse på indførsel af goder  

 som omhandlet i artikel 7, stk. 1, litra b), der ville kunne omfattes af  

 ovennævnte toldfritagelse, hvis de blev indført i henhold til artikel 7, stk.  

 1, litra a).« 9) I artikel 15:
 - indsættes i nr. 2 følgende afsnit:
»Kommissionen forelægger snarest Rådet forslag med henblik på at  

 fastsætte fiskale bestemmelser på fællesskabsplan, som præciserer  

 anvendelsesområdet og de praktiske omstændigheder ved gennemførelsen af denne  

 fritagelse for leveringer, der sker i detailleddet og angår goder, som  

 rejsende medbringer i deres personlige bagage.
Indtil disse bestemmelser  

 træder i kraft:
- indrømmes fritagelsen kun på forevisning af et eksemplar af fakturaen  

 eller tilsvarende dokumentation, som er påtegnet af EF-udgangstoldstedet - kan medlemsstaterne begrænse anvendelsen af denne fritagelse, de kan  

 undtage leveringer til rejsende, hvis bopæl eller sædvanlige opholdssted er i  

 Fællesskabet, fra denne fritagelse, og de kan udvide fritagelsen til at  

 omfatte deres valutaindlændinge.
Ved anvendelsen af andet afsnit forstås ved »bopæl eller sædvanligt  

 opholdssted« det sted, der er angivet som sådant på passet,  

 identitetskortet, eller i mangel heraf, ethvert andet dokument, som den  

 medlemsstat, hvori leveringen foretages, anerkender som identitetspapir.' - ændres i nr. 3 ordene »der er etableret i et tredjeland« til  

 »der ikke er etableret i indlandet«; - affattes nr. 4, andet afsnit, således:
»Kommissionen forelægger snarest Rådet forslag med henblik på at  

 fastsætte fiskale bestemmelser på fællesskabsplan, som præciserer  

 anvendelsesområdet og de praktiske omstændigheder ved gennemførelsen af denne  

 fritagelse og de fritagelser, der er omhandlet i punkt 5 til 9. Indtil disse  

 bestemmelser træder i kraft, kan medlemsstaterne begrænse omfanget af den  

 fritagelse, der omhandles i dette nummer.« - ændres i nr. 10, andet afsnit, ordene »på de betingelser og med de  

 begrænsninger« til »med de begrænsninger«; - affattes nr. 10, tredje afsnit, således:
»I tilfælde af, at goderne ikke forsendes eller transporteres  

 udenlands, og for tjenesteydelsers vedkommende kan fritagelsen gennemføres i  

 form af tilbagebetaling af afgiften.« - affattes nr. 13 således:
 »13. Levering af tjenesteydelser, herunder transport og accessoriske  

 transaktioner, men bortset fra tjenesteydelser, der er fritaget i henhold til  

 artikel 13, når de er direkte knyttet til udførsel af goder eller til  

 indførsel af goder, der er omfattet af bestemmelserne i artikel 7, stk. 3,  

 eller artikel 16, stk. 1, punkt A«.
 10) I artikel 28a:
 - affattes stk. 1, litra a), andet afsnit, således:
»Uanset første afsnit skal der ikke svares merværdiafgift af de  

 erhvervelser af goder inden for Fællesskabet, der er foretaget af en  

 afgiftspligtig person eller af en ikke-afgiftspligtig juridisk person på de  

 betingelser, der er omhandlet i stk. 1a.« - tilføjes i stk. 1 følgende litra c):
 »c) erhvervelser inden for Fællesskabet af punktafgiftspligtige  

 varer, der foretages mod vederlag i indlandet af en afgiftspligtig person  

 eller af en ikke-afgiftspligtig juridisk person, når disse personer er  

 omfattet af undtagelsen i litra a), andet afsnit, og når punktafgifterne for  

 disse erhvervelser forfalder i indlandet i henhold til direktiv 92/12/EØF  

 (7).
 - tilføjes følgende stk. 1a:
»1a.
Undtagelsen i stk. 1, litra a) andet afsnit, omfatter:
a) erhvervelser inden for Fællesskabet af goder, som ville være fritaget  

 ved levering i indlandet i medfør af artikel 15, nr. 4 til 10, b) erhvervelser inden for Fællesskabet af goder, bortset fra de i litra a)  

 omhandlede - foretaget af en afgiftspligtig person som led i dennes landbrugs-,  

 skovbrugs- eller fiskerierhverv, når den pågældende er omfattet af  

 standardsatsordningen i artikel 25, af en afgiftspligtig person, som kun  

 foretager levering af goder eller tjenesteydelser, der ikke giver den  

 pågældende nogen fradragsret, eller af en ikke-afgiftspligtig juridisk  

 person, - inden for rammerne af en samlet værdi, der i det løbende kalenderår ikke  

 overstiger en tærskel, som medlemsstaterne fastsætter, men som ikke kan være  

 lavere end et beløb i national valuta svarende til 10.000 ECU, og - på betingelse af, at den samlede værdi af erhvervelser inden for  

 Fællesskabet af goder i det foregående kalenderår ikke har oversteget den  

 tærskel, der er omhandlet i andet led.
Den tærskel, der tjener som reference for anvendelsen af ovennævnte  

 bestemmelser, er den samlede værdi - uden den merværdiafgift, der skal svares  

 eller er betalt i den medlemsstat, hvor forsendelsen eller transporten af  

 goderne påbegyndes - af erhvervelser inden for Fællesskabet af andre goder  

 end nye transportmidler og punktafgiftspligtige varer.« - tilføjes i stk. 5, litra b), følgende afsnit:
»Når en af de betingelser, som skal være opfyldt, for at ovennævnte  

 bestemmelser kan finde anvendelse, ikke længere er opfyldt, anses godet dog  

 for at være overført til en anden medlemsstat.
Overførelsen finder i så fald  

 sted på det tidspunkt, hvor betingelsen ophører med at være opfyldt.« - tilføjes i stk. 6 følgende afsnit:
»Med erhvervelsen inden for Fællesskabet af goder mod vederlag  

 sidestilles ligeledes det forhold, at de væbnede styrker i en stat, der er  

 part i Den Nordatlantiske Traktat, til eget brug eller til brug for det  

 civile personale, der ledsager dem, benytter goder, som de ikke har erhvervet  

 inden for rammerne af de normale beskatningsordninger på en medlemsstats  

 interne marked, når indførslen af de pågældende goder ikke kan omfattes af  

 den i artikel 14, stk. 1, litra g), omhandlede fritagelse.« 11) I artikel 28b, punkt A, stk. 2, tilføjes følgende afsnit:
 »Med henblik på anvendelsen af første afsnit anses erhvervelsen inden  

 for fællesskabet af goder at være blevet pålagt afgift i henhold til stk. 1,  

 når følgende betingelser er opfyldt:
- erhververen godtgør at have foretaget erhvervelsen inden for  

 Fællesskabet med henblik på en efterfølgende levering, som foretages inden  

 for den i stk. 1 omhandlede medlemsstat, og for hvilken aftageren er udpeget  

 som den betalingspligtige person i overensstemmelse med artikel 28c, punkt E,  

 stk. 3, - erhververen har opfyldt den angivelsespligt, der er fastsat i artikel  

 22, stk. 6, litra b), sidste afsnit«.
 12) I artikel 28c, punkt A:
 - affattes litra c) således:
 »c) levering af punktafgiftspligtige varer, der af sælgeren, af  

 køberen eller for disses regning forsendes eller transporteres til køberen  

 til steder uden for det i artikel 3 omhandlede område, men inden for  

 Fællesskabet, hvis leveringen foretages til afgiftspligtige personer eller  

 til ikke-afgiftspligtige juridiske personer, der omfattes af undtagelsen i  

 artikel 28a, stk. 1, litra a), andet afsnit, når forsendelsen eller  

 transporten af goderne foretages i overensstemmelse med artikel 7, stk. 4 og  

 5, eller artikel 16 i direktiv 92/12/EØF.
 Denne fritagelse gælder ikke for levering af punktafgiftspligtige varer,  

 der foretages af afgiftspligtige personer, der er omfattet af  

 fritagelsesordningen i artikel 24«.
 - tilføjes følgende litra d):
»d) levering af goder som defineret i artikel 28a, stk. 5, litra b),  

 når leveringen ville være omfattet af ovenstående fritagelser, hvis den blev  

 foretaget til en anden afgiftspligtig person.« 13) Artikel 28c, punkt E, affattes således:
»E.
Andre fritagelser 1. I artikel 16 indsættes som stk. 1a:
»1a.
Når medlemsstaterne anvender muligheden i stk. 1, træffer de de  

 nødvendige foranstaltninger til at sikre, at erhvervelse inden for  

 Fællesskabet af goder, der er henført under en af de i artikel 16, stk. 1,  

 punkt B, omhandlede procedurer eller ordninger, omfattes af de samme  

 bestemmelser som levering af goder, der finder sted i indlandet på de samme  

 betingelser.« 2. I artikel 16, stk. 2:
- indsættes ordene »erhvervelser inden for Fællesskabet af goder  

 foretaget af en afgiftspligtig person« efter ordene »indrømme  

 afgiftsfritagelse for«, og ordene »til stede uden for  

 Fællesskabet« indsættes efter ordene »med henblik på  

 udførsel«, - tilføjes følgende afsnit:
 »Når medlemsstaterne anvender denne mulighed, og med forbehold af det  

 i artikel 29 omhandlede samråd, indrømmer de også afgiftsfritagelse for  

 erhvervelser inden for Fællesskabet af goder foretaget af en afgiftspligtig  

 person, for indførsel og for levering af goder til en afgiftspligtig person  

 med henblik på levering i uforandret stand eller efter forarbejdning på de  

 betingelser, der er fastsat i artikel 28c, punkt A, samt for tjenesteydelser  

 i forbindelse med disse leveringer inden for et beløb, som svarer til værdien  

 af de leveringer af goder, som den afgiftspligtige på de betingelser, der er  

 fastsat i artikel 28c, punkt A, har foretaget i de foregående tolv måneder.
Medlemsstaterne kan fastsætte en fælles beløbsgrænse for de  

 afgiftsfritagelser, som de indrømmer i henhold til første og andet  

 afsnit.« 3. Hver enkelt medlemsstat træffer særlige foranstaltninger, således at  

 erhvervelser inden for Fællesskabet af goder, som er foretaget inden for den  

 pågældende medlemsstats område, jf. artikel 28b, punkt A, stk. 1, ikke  

 pålægges merværdiafgift, når følgende betingelser er opfyldt:
- erhvervelsen inden for Fællesskabet af goder foretages af en  

 afgiftspligtig person, som ikke er etableret i indlandet, men er  

 momsregistreret i en anden medlemsstat, - erhvervelsen inden for Fællesskabet af goder foretages med henblik på en  

 efterfølgende levering af goderne, som foretages i indlandet af den  

 pågældende afgiftspligtige person, - de goder, den afgiftspligtige person således har erhvervet, forsendes  

 eller transporteres direkte fra en anden medlemsstat end den, hvor han er  

 momsregistreret, til den person, for hvilken han foretager den efterfølgende  

 levering, - aftageren af den efterfølgende levering er en anden afgiftspligtig  

 person eller en ikke-afgiftspligtig juridisk person, som er momsregistreret i  

 indlandet, - aftageren i henhold til artikel 21, nr. 1, litra a), tredje afsnit, er  

 udpeget som den betalingspligtige person for den levering, der er foretaget  

 af den afgiftspligtige person, som ikke er etableret i indlandet.' 14) Artikel 28d, stk. 3, affattes således:
»3. Uanset stk. 2 forfalder afgiften ved udstedelsen af fakturaen  

 eller et andet tilsvarende dokument som omhandlet i artikel 22, stk. 3, litra  

 a), første afsnit, når fakturaen eller dokumentet er udstedt til erhververen  

 inden den 15. i den måned, der følger efter den måned, i hvilken  

 afgiftspligten er indtrådt.« 15) Artikel 28d, stk. 4, andet afsnit, affattes således:
»Afgiften forfalder imidlertid ved udstedelsen af fakturaen som  

 omhandlet i artikel 22, stk. 3, litra a), første afsnit, eller et andet  

 tilsvarende dokument, når fakturaen eller dokumentet er udstedt inden den 15.  

 i den måned, der følger efter den måned, i hvilken afgiftspligten er  

 indtrådt.« 16) I artikel 28e, stk. 1, - affattes første afsnit, andet punktum, således:
»I særdeleshed fastsættes beskatningsgrundlaget ved erhvervelse inden  

 for Fællesskabet af goder som omhandlet i artikel 28a, i henhold til artikel  

 11, punkt A, stk. 1, litra b), stk. 2 og 3.« - indsættes i andet afsnit følgende punktum:
»Når erhververen efter det tidspunkt, hvor erhvervelsen inden for  

 Fællesskabet af goder foretages, opnår tilbagebetaling af de punktafgifter,  

 der er erlagt i den medlemsstat, hvor forsendelsen eller transporten af  

 goderne er påbegyndt, nedsættes beskatningsgrundlaget tilsvarende i den  

 medlemsstat, hvori erhvervelsen inden for Fællesskabet er foretaget.« 17) I artikel 28e bliver stk. 2 og 3 til stk. 3 og 4, og følgende tekst  

 indsættes som nyt stk. 2; »2. for de i artikel 28c, punkt A, litra d), omhandlede leveringer af  

 goder fastsættes beskatningsgrundlaget i overensstemmelse med artikel 11,  

 punkt A, stk. 1, litra b), og stk. 2 og 3.« 18) I artikel 28f:
 - ændres i artikel 17, stk. 3, litra b), ordene »samt artikel 28c,  

 punkt A« til ordene »samt i artikel 28c, punkt A og C«.
- indsættes følgende afsnit i artikel 17, stk. 4, »Med henblik på anvendelsen af ovennævnte bestemmelser:
a) skal de i artikel 1 i direktiv 79/1072/EØF omhandlede afgiftspligtige  

 personer, der i indlandet kun har foretaget leveringer af goder eller  

 tjenesteydelser, for hvilke aftageren af disse transaktioner er udpeget som  

 betalingspligtig i overensstemmelse med artikel 21, nr. 1, litra a),  

 ligeledes i forbindelse med anvendelsen af nævnte direktiv betragtes som  

 afgiftspligtige personer, der ikke er etableret i indlandet, b) skal de i artikel 1 i direktiv 86/560/EØF omhandlede afgiftspligtige  

 personer, der i indlandet kun har foretaget leveringer af goder eller  

 tjenesteydelser, for hvilke aftageren af disse transaktioner er udpeget som  

 betalingspligtig i overensstemmelse med artikel 21, nr. 1, litra a),  

 ligeledes i forbindelse med anvendelsen af nævnte direktiv betragtes som  

 afgiftspligtige personer, der ikke er etableret i Fællesskabet, c) finder direktiv 79/1072/EØF og 86/560/EØF ikke anvendelse på levering  

 af goder, der er fritaget for afgift eller kan fritages for afgift i henhold  

 til artikel 28c, punkt A, når de således leverede goder forsendes eller  

 transporteres af erhververen eller for hans regning.« 19) I artikel 28g:
 - affattes artikel 21, nr. 1, litra a), således:
 »a) den afgiftspligtige person, som foretager en afgiftspligtig  

 levering af goder eller tjenesteydelser, bortset fra en af de i litra b)  

 omhandlede tjenesteydelser.
 Såfremt den afgiftspligtige levering af goder eller tjenesteydelser  

 foretages af en afgiftspligtig person, der ikke er etableret i indlandet, kan  

 medlemsstaterne træffe bestemmelse om, at afgiften påhviler en anden person.  

 En repræsentant over for skattemyndighederne eller aftageren af den  

 afgiftspligtige levering af goder eller tjenesteydelser kan for eksempel  

 udpeges i så henseende.
 Afgiften påhviler dog aftageren af den afgiftspligtige levering af goder,  

 når følgende betingelser er opfyldt:
- den afgiftspligtige transaktion er en levering af goder foretaget under  

 de i artikel 28c, punkt E, stk. 3, omhandlede betingelser - aftageren af denne levering af goder er en anden afgiftspligtig person  

 eller en ikke-afgiftspligtig juridisk person, der er momsregistreret i  

 indlandet - den faktura, der er udstedt af den afgiftspligtige person, der ikke er  

 etableret i indlandet, er i overensstemmelse med artikel 22, stk. 3.
 Medlemsstaterne kan dog træffe beslutning om en undtagelse fra denne  

 forpligtelse, såfremt den afgiftspligtige person, som ikke er etableret i  

 indlandet, har udpeget en repræsentant over for skattemyndighederne i dette  

 land.
Medlemsstaterne kan bestemme, at en anden person end den afgiftspligtige  

 person hæfter solidarisk for afgiftens erlæggelse.« - affattes artikel 21. nr. 1, litra b), således:
»b) aftageren af en i artikel 9, stk. 2, litra e), omhandlet  

 tjenesteydelse eller aftageren, der er momsregistreret i indlandet, af en i  

 artikel 28c, punkt C, D og E, omhandlet tjenesteydelse, når tjenesteydelsen  

 leveres af en afgiftspligtig person, der er etableret i udlandet;  

 medlemsstaterne kan dog bestemme, at den, der leverer tjenesteydelsen, hæfter  

 solidarisk for afgiftens erlæggelse.« 20) I artikel 28h:
- i artikel 22, stk. 1, litra c), første led, indsættes ordene »og  

 som heller ikke er levering af goder eller tjenesteydelser, for hvilken  

 modtageren eller aftageren er betalingspligtig« efter ordene »i  

 overensstemmelse med artikel 21, nr. 1, litra b).« - i artikel 22, stk. 1, litra c), indsættes følgende led efter andet led:
- »enhver afgiftspligtig person, der i indlandet foretager  

 erhvervelser inden for Fællesskabet af goder med henblik på transaktioner,  

 der falder ind under de i artikel 4, stk. 2, omhandlede former for økonomisk  

 virksomhed, og som han udfører i udlandet.« - i artikel 22, stk. 3, litra b), tilføjes følgende led:
- hvis bestemmelserne i artikel 28c, punkt E, stk. 3, anvendes, indeholde  

 en udtrykkelig henvisning til disse bestemmelser samt angive det  

 momsregistreringsnummer, hvorunder den afgiftspligtige person har foretaget  

 erhvervelsen inden for Fællesskabet og den efterfølgende levering af goderne,  

 og modtagerens momsregistreringsnummer.' - artikel 22, stk. 4, litra c), andet led, affattes således:
 - for det andet det samlede beløb, uden merværdiafgift, for de  

 erhvervelser inden for Fællesskabet af goder, der er omhandlet i artikel 28a,  

 stk. 1 og 6, der er foretaget i indlandet, og for hvilken afgiften er  

 forfaldet.
Herudover det samlede beløb, uden merværdiafgift, af de i artikel 8, stk.  

 1, litra a), andet punktum, og artikel 28b, punkt B, stk. 1, omhandlede  

 leveringer af goder, der har fundet sted i indlandet, og for hvilke afgiften  

 er forfaldet i løbet af angivelsesperioden, hvis afgangsstedet for  

 forsendelsen eller transporten af goderne ligger på en anden medlemsstats  

 område, og det samlede beløb, uden merværdiafgift, for leveringer af goder,  

 der har fundet sted i indlandet, for hvilke den afgifspligtige person skal  

 svare afgift i overensstemmelse med artikel 28c, punkt E, stk. 3, og for  

 hvilke afgiften er forfaldet i løbet af angivelsesperioden.' - artikel 22, stk. 6, litra b), første afsnit, affattes således:
»b) Enhver afgiftspligtig person, der er momsregistreret, skal  

 tillige indsende en oversigt over momsregistrerede erhververe, som  

 vedkommende har leveret varer til efter bestemmelserne i artikel 28c, punkt  

 A, litra a) og d), samt over momsregistrerede modtagere ved de transaktioner,  

 der er omhandlet i femte og sjette afsnit nedenfor.« - i artikel 22, stk. 6, litra b), tredje afsnit, første led, erstattes  

 »i artikel 28c, punkt A,» med »i artikel 28c, punkt A,»  

 med »i artikel 28c, punkt A, litra a).« - i artikel 22, stk. 6, litra b), fjerde afsnit, første led, erstattes  

 »i artikel 28c, punkt A, litra c)» med »artikel 28c, punkt A,  

 litra d)» og »samt værdien af godet fastsat i overensstemmelse med  

 artikel 28e, stk. 1,» erstattes med »samt den samlede værdi af  

 disse leveringer fastsat i overensstemmelse med artikel 28e, stk. 2.« - i artikel 22, stk. 6, litra b), tilføjes følgende afsnit:
 »I de tilfælde, der er omhandlet i artikel 28b, punkt A, stk. 2,  

 tredje afsnit, skal den person, der er afgiftspligtig i indlandet, på  

 oversigten tydeligt angive:
- det nummer, hvorunder han er momsregistreret i indlandet, og hvorunder  

 erhvervelsen inden for Fællesskabet og den efterfølgende levering af goder  

 har fundet sted - det nummer, hvorunder modtageren af leveringen fra den afgiftspligtige  

 person er momsregistreret i den medlemsstat, hvor forsendelsen eller  

 transporten afsluttes - og for hver enkelt modtager det samlede beløb uden merværdiafgift af de  

 forsendelser, som den afgiftspligtige person har foretaget i den medlemsstat,  

 hvor forsendelsen eller transporten af goder afsluttes.
Disse beløb angives  

 for det kvartal i kalenderåret, i hvilket afgiften er forfaldet.« - artikel 22, stk. 11, indledes således: »11. For så vidt angår  

 erhvervelse inden for Fællesskabet af punktafgiftspligtige varer som  

 omhandlet i artikel 28a, stk. 1, litra c), samt« 21) Artikel 28i affattes således:
»Artikel 28i Særordning for små virksomheder I artikel 24, stk. 3, tilføjes følgende afsnit:
»Levering af nye transportmidler, som foretages på de i artikel 28c,  

 punkt A, fastsatte betingelser, samt levering af goder og tjenesteydelser,  

 som foretages af en afgiftspligtig person, der ikke er etableret i indlandet,  

 kan under ingen omstændigheder omfattes af fritagelsesordningen i stk.  

 2.«» 22) Følgende artikel indsættes:
»Artikel 28n Overgangsbestemmelser 1. Når et gode:
- inden den 1. januar 1993 er indført i indlandet som defineret i artikel  

 3, og - efter ankomsten til indlandet er henført under en af de ordninger, der  

 er omhandlet i artikel 14, stk. 1, litra b) eller c), eller artikel 16, stk.  

 1, punkt A, og - ikke er ophørt med at være dækket af denne ordning inden den 1. januar  

 1993 finder de bestemmelser, der gælder på det tidspunkt, hvor godet blev  

 henført under denne ordning, fortsat anvendelse i den periode, hvor godet  

 befinder sig under denne ordning, idet denne periode fastsættes i  

 overensstemmelse med nævnte bestemmelser.
 2. Med indførsel af et gode som defineret i artikel 7, stk. 1,  

 sidestilles:
a) enhver fraførsel - herunder en uforskriftsmæssig - af dette gode fra  

 den i artikel 14, stk. 1, litra c), omhandlede ordning, under hvilken godet  

 blev henført inden den 1. januar 1993 på de i stk. 1 nævnte betingelser b) enhver fraførsel - herunder en uforskriftsmæssig - af dette gode fra en  

 af de i artikel 16, stk. 1, punkt A, omhandlede ordninger, under hvilken  

 godet blev henført inden den 1. januar 1993 på de i stk. 1 nævnte betingelser c) afslutningen af en intern fællesskabsforsendelse, der er indledt inden  

 den 1. januar 1993 inden for Fællesskabet med henblik på en levering af  

 goder, der foretages inden den 1. januar 1993 mod vederlag inden for  

 Fællesskabet af en afgiftspligtig person, der handler i denne egenskab d) afslutningen af en ekstern forsendelse, der er indledt inden den 1.  

 januar 1993 e) enhver uregelmæssighed eller overtrædelse, der begås i forbindelse med  

 eller i løbet af en ekstern forsendelse, der er indledt på de under litra c)  

 nævnte betingelser, eller en ekstern forsendelse som omhandlet under litra d) f) en afgiftspligtig eller ikkeafgiftspligtig persons benyttelse i  

 indlandet af goder, som inden den 1. januar 1993 er blevet leveret til ham i  

 en anden medlemsstat, når følgende betingelser er opfyldt:
- leveringen af disse goder err blevet fritaget eller vil kunne blive  

 fritaget for afgift i henhold til artikel 15, nr. 1 og 2 - goderne er ikke indført i indlandet inden den 1. januar 1993 Med henblik på anvendelsen af litra c) forstås ved »intern  

 fællesskabsforsendelse« afsendelse eller transport af goder, der er  

 omfattet af ordningen for intern fællesskabsforsendelse eller et dokument T2  

 L, fællesskabscarnet, samt forsendelse af goder med post.
 3. I de i stk. 2, litra a) til e), omhandlede tilfælde anses indførslen  

 som defineret i artikel 7, stk. 2, for at være sket i den medlemsstat, hvor  

 godet ophører med at være dækket af den ordning, under hvilken det blev  

 henført inden den 1. januar 1993.
 4. Uanset artikel 10, stk. 3, sker indførslen af et gode som defineret i  

 stk. 2 i nærværende artikel uden at afgiftspligten indtræder, når:
a) et indført gode forsendes eller transporteres til steder uden for  

 Fællesskabet, jf. artikel 3, eller b) et indført gode, jf. stk. 2, litra a), ikke er et transportmiddel og  

 genudføres eller transporteres til den medlemsstat, hvorfra det blev udført,  

 og til den, der udførte det, eller c) et indført gode, jf. stk. 2, litra a), er et transportmiddel, der er  

 erhvervet eller indført inden den 1. januar 1993 på de almindelige  

 beskatningsbetingelser på en medlemsstats indre marked, jf. artikel 3,  

 og/eller ikke i forbindelse med udførslen har været omfattet af en fritagelse  

 for eller tilbagebetaling af merværdiafgiften.
Denne betingelse anses for opfyldt, når datoen for transportmidlets første  

 ibrugtagning ligger før den 1. januar 1985, eller når det afgiftsbeløb, som  

 skulle betales ved indførslen, er ubetydelig.' 23) I artikel 33a affattes stk. 1 og 2 således:
 »1. Følgende bestemmelser finder anvendelse på goder, der er  

 omhandlet i artikel 7, stk. 1, litra b), og som indføres i Fællesskabet fra  

 et område, der indgår i Fællesskabets toldområde, men som betragtes som et  

 tredjelands område ved anvendelsen af dette direktiv:
a) formaliteterne i forbindelse med disse goders ankomst til Fællesskabet  

 er de samme som dem, der er fastsat i Fællesskabets gældende toldbestemmelser  

 vedrørende indførsel af goder til Fællesskabets toldområde b) når ankomststedet for forsendelsen eller transporten af disse goder  

 ligger uden for den medlemsstat i Fællesskabet hvortil de indføres, forsendes  

 de inden for Fællesskabet under den ordning for intern  

 fællesskabsforsendelse, som er fastsat i Fællesskabets gældende  

 toldbestemmelser, i det omfang de straks ved indførslen til Fællesskabet er  

 blevet angivet som henhørende under denne ordning c) når forholdene ved godernes indførsel til Fællesskabet svarer til  

 forhold, der, hvis goderne var indført i medfør af artikel 7, stk. 1, litra  

 a), ville have betydet, at de var omfattet af en af de ordninger, der er  

 omhandlet i artikel 16, stk. 1, punkt B, litra a), b), c) og d), eller en  

 toldordning med midlertidig indførsel med fuldstændig fritagelse for  

 importafgifter, træffer medlemsstaterne foranstaltninger til at sikre, at  

 disse goder kan forblive inden for Fællesskabet på samme betingelser som dem,  

 der gælder for anvendelsen af disse ordninger.
 2. Følgende bestemmelser gælder for goder, der ikke er omhandlet i artikel  

 7, stk. 1, litra a), og som forsendes eller transporteres fra en medlemsstat  

 til et område, som indgår i Fællesskabets toldområde, men som betragtes som  

 et tredjelandsområde ved anvendelsen af dette direktiv:
a) formaliteterne i forbindelse med udførsel af disse goder fra  

 Fællesskabets toldområde er de samme som dem, der er fastsat i Fællesskabets  

 gældende toldbestemmelser vedrørende udførsel af goder fra Fællesskabets  

 toldområde b) for goder, der midlertidigt udføres fra Fællesskabet med henblik på  

 genindførsel, træffer medlemsstaterne foranstaltninger til at sikre, at disse  

 goder ved genindførsel til Fællesskabet kan blive omfattet af samme  

 bestemmelser, som hvis de midlertidigt var blevet udført fra Fællesskabets  

 toldområde.« 24) Direktiv 85/362/EØF(8) ophører med at have virkning den 31. december  

 1992.
 25) Artikel 6 i direktiv 69/169/EØF (9), ophæves fra den 1. januar 1993.
Artikel 2 1. Fra den 1. januar 1993 og for en periode på to år, der ikke  

 kan forlænges, har Kongeriget Spanien og Den Italienske Republik tilladelse  

 til at anvende bestemmelser, der fraviger princippet om omgående fradrag som  

 omhandlet i artikel 18, stk. 2, første afsnit.
Disse bestemmelser må ikke  

 medføre, at det tidspunkt, hvor den opståede fradragsret kan udøves i henhold  

 til artikel 18, stk. 1, udsættes mere end en måned.
For afgiftspligtige personer, der indgiver deres angivelser som omhandlet  

 i artikel 22, stk. 4, for afgiftsperioder på tre måneder, kan Kongeriget  

 Spanien og Den Italienske Republik imidlertid bestemme, at den opståede  

 fradragsret, som i henhold til artikel 18, stk. 1, kan udøves i et givet  

 kvartal, først må udøves i det følgende kvartal.
Denne bestemmelse gælder  

 kun, hvis Kongeriget Spanien og Den Italienske republik giver disse  

 afgiftspligtige personer mulighed for at vælge at indgive månedlige  

 angivelser.
 2. Uanset artikel 15, nr. 10, tredje afsnit, bemyndiges Den Portugisiske  

 Republik, Den Franske Republik, Kongeriget Nederlandene og  

 Forbundsrepublikken Tyskland for så vidt angår kontakter, der er indgået  

 efter den 31. december 1992, til senest den 1. oktober 1993 at ophæve  

 proceduren med tilbagebetaling i de tilfælde, hvor denne er forbudt ifølge  

 dette direktiv.
 Artikel 3 Rådet, som træffer afgørelse med enstemmighed på forslag af  

 Kommissionen, vedtager inden den 30. juni 1993 beskatningsreglerne for  

 kædetransaktioner mellem afgiftspligtige personer, således at disse regler  

 kan træde i kraft den 1. januar 1994.
 Artikel 4 1. Medlemsstaterne tilpasser deres nuværende momsordninger efter  

 dette direktivs bestemmelser.
 De vedtager de love og administrative bestemmelser, der er nødvendige for,  

 at deres således tilpassede ordninger kan træde i kraft den 1. januar 1993.
 Medlemsstaterne kan imidlertid bestemme, at oplysningerne om de  

 transaktioner, der er nævnt i artikel 22, stk. 6, litra b), sidste afsnit, og  

 for hvis vedkommende afgiften forfalder i de tre første måneder af  

 kalenderåret 1993, senest skal være indeholdt i oversigten for andet kvartal  

 af kalenderåret 1993.
 2. Uanset stk. 1, andet afsnit, kan medlemsstaterne vedtage love og  

 administrative bestemmelser for senest fra den 1. januar 1994 at anvende  

 bestemmelserne i følgende numre i artikel 1:
- nr. 11) - nr. 13) for så vidt angår artikel 28c, punkt E, stk. 3 - nr. 19) for så vidt angår artikel 21, nr. 1, litra a), tredje afsnit, - nr. 20) for så vidt angår forpligtelserne i forbindelse med de  

 transaktioner, der er nævnt i de foregående led.
 De medlemsstater, som pr. 1. januar 1993 anvender foranstaltninger, der  

 svarer til ovennævnte, træffer de nødvendige foranstaltninger til, at  

 principperne i artikel 22, stk. 6, og i gældende fællesskabsbestemmelser om  

 administrativt samarbejde med hensyn til indirekte skatter under alle  

 omstændigheder overholdes fra 1. januar 1993.
 3. Uanset stk. 1, andet afsnit, kan Forbundsrepublikken Tyskland vedtage  

 love og administrative bestemmelser for senest fra den 1. oktober 1993 at  

 anvende de bestemmelser, der er fastsat i artikel 1, nr. 10) for så vidt  

 angår artikel 28a, stk. 1a, litra a).
 4. Medlemsstaterne underretter Kommissionen om de love og administrative  

 bestemmelser, de vedtager med henblik på anvendelsen af dette direktiv.
 5. Medlemsstaterne meddeler Kommissionen teksten til de nationale  

 retsforskrifter, som de udsteder på det område, der er omfattet af dette  

 direktiv.
6. Når medlemsstaterne vedtager disse love og administrative bestemmelser,  

 skal de indeholde en henvisning til dette direktiv, eller de skal ved  

 offentliggørelsen ledsages af en sådan henvisning.
De nærmere regler for  

 denne henvisning fastsættes af medlemsstaterne.
 Artikel 5 Dette direktiv er rettet til medlemsstaterne.
Udfærdiget i Bruxelles, den 14. december 1992 På Rådets vegne N.
LAMONT Formand (1) EFT nr.
C 337 af 21.12. 1992.
 (2) Udtalelse afgivet den 24. november 1992 (endnu ikke offentliggjort i  

 Tidende).
(3) EFT nr.
L 376 af 31.12. 1991, s. 1.
(4) EFT nr.
L 192 af 24.7. 1985, s. 20. Direktivet er senest ændret ved  

 direktiv 90/237/EØF (EFT nr.
L 133 af 24.5. 1990, s. 91).
(5) EFT nr.
L 76 af 23.3. 1992, s. 1.
(6) EFT nr.
L 145 af 13.6. 1977, s. 1. Direktiivet er senest ændret ved  

 direktiv 92/77//EØF (EFT nr.
L 316 af 31.10. 1992, s. 1.).
(7) EFT nr.
L 76 af 23.3. 1992, s. 1.
(8) EFT nr.
L 192 af 24.7. 1985, s. 20. Direktivet er senest ændret ved  

 direktiv 90/237/EØF (EFT nr.
L 133 af 24.5. 1990, s. 91).
(9) EFT nr.
L 133 af 4.6. 1969, s. 6. Direktivet er senest ændret ved  

 direktiv 91/680/EØF (EFT nr.
L 376 af 31.12. 1991, s. 1.).
BILAG A LISTE OVER VIRKSOMHEDSFORMER INDEN FOR LANDBRUGSPRODUKTION I.
JORDBRUG I EGENTLIG FORSTAND 1. Almindelig landbrug, herunder vinavl 2. Frugtavl (herunder olivendyrkning) og gartneri med grønsager, blomster  

 og prydplanter, også i drivhus 3. Produktion af champignon og krydderier, frøavl og produktion af  

 stiklinger; drift af planteskoler II.
OPDRÆTNING I FORBINDELSE MED JORDBRUG 1. Kvægavl 2. Fjerkræavl 3. Kaninavl 4. Biavl 5. Silkeormeopdræt 6. Snegleavl III.
SKOVBRUG IV.
FISKERI 1. Ferskvandsfiskeri 2. Dambrug 3. Muslingeavl, østersavl og avl af andre blød- og krebsdyr 4. Opdræt af frøer V.
Som ved virksomhed inden for landbrugsproduktion anses ligeledes den  

 forarbejdningsvirksomhed, som en landbruger foretager med hensyn til  

 produkter, der hovedsagelig hidrører fra hans landbrugsproduktion, under  

 benyttelse af de hjælpemidler, som normalt anvendes i landbrugs-, skovbrugs-  

 og fiskeribedrifter.
BILAG B LISTE OVER TJENESTEYDELSER PÅ LANDBRUGSOMRÅDET Ved tjenesteydelser på landbrugsområdet forstås de tjenesteydelser, der  

 normalt indgår som led i landbrugsproduktionen, især:
- markarbejde, høstning, tærkskning, presning, opsamling og indkørsel,  

 herunder tilsåning og tilpasning; - emballering og behandling såsom tørring, rensning, knusning,  

 desinficering og ensilering af landbrugsprodukter; - opmagasinering af landbrugsprodukter; - pasning, opdrætning eller opfedning af dyr; - udlejning til landbrugsmæssige formål af de hjælpemidler, som normalt  

 anvendes i landbrugs-, skovbrugs- og fiskeribedrifter; - teknisk assistance; - destruktion af skadelige planter og dyr, samt sprøjtning af planter og  

 jord; - drift af overrislings- og dræningsanlæg; - beskæring af træer, skovhugst og andre tjenesteydelser inden for  

 skovbrug.
BILAG C (1) FÆLLES BEREGNINGSMETODE I.
Ved beregningen af merværdien for alle landbrugs-, skovbrugs- og  

 fiskeribedrifter som en helhed tages værdien uden merværdiafgift af følgende  

 faktorer i betragtning:
1. den endelige produktion, herunder eget forbrug inden for grupperne  

 »landbrugsprodukter og jagtudbytte« samt »uforarbejdet  

 træ«, som opregnet nedenfor i punkt IV og V, hvortil kommer de  

 produkter, som hidrører fra de i bilag A, punkt V, anførte former for  

 forarbejdningsvirksomhed; 2. det mellemkommende forbrug, som er nødvendig for gennemførelsen af den  

 under nr. 1 omhandlede produktion; 3. den faste bruttokapitaldannelse, som finder sted i forbindelse med de i  

 bilag A og B anførte former for virksomhed.
II.
Ved fastsættelsen af input og output for standardsats-landbrugere ses  

 der i de nationale regnskaber bort fra input og output for landbrugere,  

 henhørende under den almindelige merværdiafgiftsordning, idet der tages  

 hensyn til samme faktorer som under punkt I.
III.
Merværdien for standardsats-landbrugere er lig med forskellen mellem  

 på den ene side værdien af den under punkt 1, nr. 1, nævnte endelige  

 produktion uden merværdiafgift og på den anden side summen af værdien af det  

 mellemkommende forbrug, som omhandlet under punkt 1, nr. 2, og den under  

 punkt 1, nr. 3, nævnte bruttokapitaldannelse.
Alle disse faktorer vedrører  

 kun standardsats-landbrugere.
IV.
LANDBRUGSPRODUKTER OG JAGTUDBYTTE  OSCF.'s kodenummer Korn (undtagen ris) Hvede og spelthvede 10.01.11 1 Blød hvede og spelthvede 10.01.19 1  

 Vinterhvede (herunder spelthvede) - Vårhvede - Hård hvede 10.01.51 10.01.59  

 Vinterhvede - Vårhvede - Rug og blandsæd Rug 10.02.00 Vinterrug - Vårrug - Blandsæd 10.01.11 2 10.01.19 2 Byg 10.03.10 10.03.90 Vinterbyg - Vårbyg - Havre og blandinger af vårkorn Havre 10.04.10 10.04.90 Blandinger af  

 vårkorn - Majskorn 10.05.10 10.05.92 Andre kornsorter (undtagen ris) Boghvede 10.07.10 Hirse 10.07.91 Sorghum  

 10.07.95 Kanariegræs 10.07.96 Andre kornsorter (undtagen ris) 10.07.99 Uafskallet ris  10.06.11 Tørrede grønsager  Tørrede ærter og foderærter 07.05.11 Tørrede  

 ærter, undtagen foderærter - Tørrede ærter (undtagen kikerærter) - Kikerærter  

 - Foderærter - Tørrede bønner, foderbønner og hestebønner Tørrede bønner  

 07.05.15 Foderbønner og hestebønner 07.05.95 Andre tørrede grønsager Linser  

 07.05.91 Vikkefrø 12.03.31 2 Lupinfrø 12.03.49 2 Andre tørrede grønsager og  

 blandinger af tørrede grønsager, også med iblandet korn 07.05.97 Planter, som kræver konstant løsnet jord  Kartofler Kartofler  

 (undtagen læggekartofler) Tidlige kartofler 07.01.13 07.01.15 Andre kartofler  

 07.01.17 07.01.19 Læggekartofler 07.01.11 Sukkerroer 12.04.11 Runkelroer,  

 kålroer, gulerødder og foderraps; andre planter, som kræver konstant løsnet jord Runkelroer Kålroer, gulerødder, foderraps 12.10.10 Kålroer  

 Gulerødder, foderraps Foderkål 12.10.99 2 Andre planter, som kræver konstant  

 løsnet jord Jordskokker 07.06.10 Søde kartofler 07.06.50 Andre planter, som  

 kræver konstant løsnet jord 07.06.30 12.10.99 3 Planter til industriel brug  Olieholdige frø og frugter (undtagen  

 oliven) Rapsfrø og rybsfrø 12.01.91 Vinterraps - Sommerraps - Rips -  

 Solsikkefrø 12.01.95 Soyabønner 12.01.40 Ricinusfrø 12.01.50 Hørfrø 12.01.61  

 12.01.69 Sesamfrø, hampefrø, sennepsfrø, valmuefrø Sesamfrø 12.01.97 Hampefrø  

 12.01.94 Sennepsfrø 12.01.92 Valmuefrø 12.01.93 Tekstilplanter Hør 54.01.10 Hamp 57.01.10 Råtobak (også tørret) 24.01.10 24.01.90 Humle 12.06.00 Andre planter til industriel brug Cikorie 12.05.00 Planter til medicinsk  

 brug, aroma- og krydderplanter Safran 09.10.31 Kommen 07.01.82 09.09  

 (11-13-15-17-18) Andre planter til medicinsk brug, 09.10 aroma og  

 krydderplanter (11-20-51-55-71) 12.07 (10-20-30-40-50- 60-70-80-91-99) Friske grønsager  Kål Blomkål 07.01.21 07.01.22 Anden kål Rosenkål  

 07.01.26 Hvidkål Rødkål 07.01.23 Savojkål eller (ribbekål) Grønkål Andre kål  

 07.01.27 Grønsager med blade og stængel, undtagen kål Knoldselleri og  

 bladselleri 07.01.51 07.01.53 07.01.97 2 Porre 07.01.68 Hovedsalat 07.01.31  

 07.01.33 Smalbladet og bredbladet endivie 07.01.36 1 Spinat 07.01.29 Asparges  

 07.01.71 Wittloof-cikorie (endivier) 07.01.34 Artiskokker 07.01.73 Andre  

 grønsager med blade og stængel Tandfri forårssalat 07.01.36 2 Bladbeder og  

 kardoner 07.01.37 Fennikel 07.01.91 Rabarber Karse Persille 07.01.97 1  

 Roe-brocoli Andre grønsager med blade og stængel Grønsager, som dyrkes for  

 frugtens skyld Tomater 07.01.75 07.01.77 Agurker og asier 07.01.83 07.01.85  

 Meloner 08.09.10 Auberginer, græskar 07.01.95 Spansk peber 07.01.93 Andre  

 grønsager, som dyrkes for frugtens skyld 07.01.97 3 Rodfrugter, løg og rodknolde Knudekål 07.01.27 2 Køkkenturnips 07.01.54  

 Gulerødder Hvidløg 07.01.67 Løg og skalotteløg 07.01 (62-63-66) Rødbeder  

 Havrerødder og skorzoner 07.01.56 Andre rodfrugter, løg og rodknolde 07.01.59  

 (purløb, radiser, turnips, peberrod) Bælgfrugter Grønærter 07.01.41 07.01.43 Bønner 07.01.45 07.01.47 Andre  

 bælgfrugter 07.01.49 Champignon, dyrkede 07.01.87 Friske frugter, herunder citrusfrugter, undtagen druer og oliven Spiseæbler og spisepærer Spiseæbler 08.06  

 (13-15-17) Spisepærer 08.06 (36-38) Æbler til fremstilling af æblecider eller  

 æblesaft og pærer til fremstilling af pærecider eller pæresaft Æbler til  

 fremstilling af æblecider eller æblesaft 08.06.11 Pærer til fremstilling af  

 pærecider eller pæresaft 08.06.32 Stenfrugter Ferskener 08.07.32 Abrikoser  

 08.07.10 Kirsebær 08.07 (51-55) Blommer, herunder mirabeller og reineclauder  

 sveskeblommer 08.07 (71-75) Andre stenfrugter 08.07.90 Nødder Valnødder  

 08.05.31 Hasselnødder 08.05.91 Mandler 08.05.11 08.05.19 Spiselige kastanjer  

 08.05.50 Andre nødder (undtagen tropiske) Pistachenødder 08.05.70 Andre  

 nødder (undtagen tropiske) 08.05.97 1 Andre frugter af træagtige planter  

 Figner 08.03.10 Kvæder 08.06.50 Andre frugter af træagtige planter (undtagen  

 tropiske) 08.09.90 1 Jordbær 08.08 (11-15) Bær Ribs og solbær Solbær 08.08.41  

 Ribs 08.08.49 1 Hindbær Stikkelsbær Andre bær (f.eks. dyrkede morbær)  

 08.08.90 1 undtagen vilde morbær 08.08.90 2 Citrusfrugter Appelsiner og  

 pomeranser 08.02 (21-22-24-27) Mandariner og clementiner 08.02 (32-36)  

 Citroner 08.02.50 Grapefrugter 08.02.70 Andre citrusfrugter 08.02.90 Sukat -  

 Limetter - Bergamotcitroner - Andre citrusfrugter - Druer og oliven  Druer Druer til spisebrug 08.04 (21-23) Andre  

 druer (til vinfremstilling, til fremstilling af saft eller til fremstilling  

 af tørrede druer) 08.04 (25-27) Oliven Oliven til spisebrug 07.01.78 Andre  

 oliven (til fremstilling af olie) 07.01.79 07.03.13 Andre vegetabilske produkter  Foderplanter (2) 12.10.99 1  

 Planteskoleplanter Frugttræer og buske 06.02 (19-40-51-55) Vinplanter 06.02  

 (10-30) Prydtræer og buske 06.02 (71-75-79-98) Forstplanter 06.02.60  

 Flettematerialer Vidjer, rør, spanskrør 14.01 (11-19-51-59) Siv og bambus  

 14.01 (31-39) Andre flettematerialer 14.01.90 Blomster, prydplanter og  

 juletræer Blomsterløg og blomster, rod- og stængelknolde 06.01.10 Prydplanter  

 06.01 (31-39) Blomster til afskæring, blomstergrønt og blade 06.03 (11-15-90)  

 06.04. (20-40-50) Juletræer 06.04.90 Flerårige frilandsstauder 06.02.92 Frø  

 Frø af landbrugsprodukter (3) 06.02.95 12.03 (11-19-35-39- 44-46-84-86-89)  

 12.03.31 1 12.03.49 1 Blomsterfrø 12.03.81 Produkter fra frugthøst (plukning)  

 (4) 07.01 (88-89) 08.05.97 2 08.08.31 08.08.35 08.08.40 2 08.08.99 2 23.06.10  

 1 Restprodukter (5) Restprodukter fra dyrkning af korn (undtagen ris) 12.08  

 (10-31) Restprodukter fra dyrkning af ris 12.08.90 Restprodukter fra dyrkning  

 af grønsager, der er tørrede 12.09.00 Restprodukter fra dyrkning af planter,  

 der kræver 13.03.12 konstant løsnet jord 14.02 (10-21-23-25- 29)  

 Restprodukter fra dyrkning af planter til 14.03.00 industriel brug 14.04.00  

 Restprodukter fra dyrkning af friske grønsager 14.05 (11-19) Restprodukter  

 for dyrkning af frugter og citrusfrugter 15.16.10 Restprodukter fra dyrkning  

 af druer og oliven 23.06.10 2 Andre restprodukter fra dyrkning af planter  

 23.06.30 Andre vegetabilske produkter 13.01.00 Druesaft og vin  Druesaft 22.04.00 Vin 22.05 (21-25-31-35-  

 41-44-45-47-51-57- 59-61-69) Restprodukter fra vinfremstilling (6) 23.05.00 Olivenolie  Jomfruolie (7) 15.07.06 Olivenolie, ikke raffineret  

 (7) 15.07 (07-08) Restprodukter fra udvinding af olivenolie (8) 23.04.05 Hornkvæg  Tamkvæg 01.02 (11-13-14-15- 17) Kalve - Andet tamkvæg,  

 ikke 1 år gamle - Kvier - Køer - Tyre til avlsbrug - Tyre til avlsbrug mellem  

 1 og 2 år gamle - Tyre til avlsbrug, over 2 år gamle - Hornkvæg til slagtning  

 og til opfedning - Hornkvæg til slagtning og til opfedning, mellem 1 og 2 år  

 gamle - Hornkvæg til slagtning og til opfedning, over 2 år gamle - Svin  Tamsvin 01.03 (11-15-17) Pattegrise - Unge svin - Svin til  

 opfedning - Søer til avlsbrug - Orner til avlsbrug - Enhovede dyr  Heste 01.01 (11-15-19) Æsler 01.01.31 Muldæsler og  

 mulddyr 01.01.50 Får og geder  Tamfår 01.04 (11-13) Tamgeder 01.04.15 Fjerkræ, kaniner, duer og andre dyr  Høns 01.05 (10-91) Ænder  

 01.05.93 Gæs 01.05.95 Kalkuner 01.05.97 Perlehøns 01.05.98 Tamkaniner  

 01.06.10 Tamduer 01.06.30 Andre dyr Bier - Silkeorme - Pelsdyr - Snegle  

 (undtagen havsnegle) 03.02.66 Andre dyr 01.06.99 02.04.99 1 Vildt og kød af vildt  Vildt (9) 01.01.39 01.02.90 01.03.90  

 01.04.90 01.06.91 Kød af vildt 02.04.30 Mælk til videreforarbejdning  Komælk - Fåremælk - Gedemælk -  

 Bøffelkomælk - Æg  Hønseæg Rugehønseæg 04.05.12 1 Andre hønseæg 04.05.14 Andre æg  

 end hønseæg Andre rugeæg end hønseæg 04.05.12 2 Andre æg end hønseæg 04.05.16  

 04.05.18 Andre animalske produkter  Uld (herunder dyrehår) (10) 53.01  

 (10-20) 53.02 (93-95) Honning 04.06.00 Kokoner 50.01.00 Restprodukter fra  

 animalske produkter (11) 15.15.10 43.01 (10-20-50-90) Andre animalske  

 produkter 53.02.97 Landbrugsmæssigt lønarbejde  (12) Landbrugsprodukter, som næsten udelukkende indføres  Olieholdige  

 frø og frugter Jordnøddefrø 12.01.11 12.01.15 Kopra 12.01.20 Dværgpalmenødder  

 og -kerner 12.01.30 Bomuldsfrø 12.01.96 Andre olieholdige frø og frugter  

 12.01.99 Tropiske tekstilplanter Bomuld 55.01.00 Andre tekstilplanter Mamila  

 57.02.00 Jute 57.03.10 Sisal 57.04.10 Kokos 57.04.30 Ramie 54.02.00 Andre  

 tekstilplanter 57.04.50 Andre tropiske planter til industriel brug Kaffe 09.01.11 Kakao 18.01.00  

 Sukkerrør 12.04.30 Tropiske frugter Tropiske frugter med skal Kokosnødder 08.01.75  

 Akajounødder 08.01.77 Paranødder 08.01.80 Pekannødder 08.05.80 Andre tropiske  

 frugter Dadler 08.01.10 Bananer 08.01 (31-35) Ananas 08.01.50  

 Melontræsfrugter (papaya) 08.08.50 Andre tropiske frugter 08.01 (60-99) Råt  

 elfenben 05.10.00 V.
UFORARBEJDET TRÆ Harpiksholdigt bygningstømmer og gavntømmer Harpiksholdigt rundtømmer (nåletræ) - 1. Uafbarket (1) Rødgran, hvidgran, douglas (2) Fyr, lærk - 2. Minetræ (1) Rødgran, hvidgran, douglas (2) Fyr, lærk - 3. Andet rundtømmer (1) Rødgran, hvidgran, douglas (2) Fyr, lærk Harpiksholdigt træ (nåletræ) til papirmasse - 1. Rødgran, hvidgran, douglas - 2. Fyr, lærk Brænde af harpiksholdigt træ (nåletræ) Rødgran, hvidgran, douglas Fyr, lærk Bygningstømmer og gavntømmer af løvtræ Rundtømmer af løvtræ - 1. Uafbarket (1) Eg (2) Bøg (3) Poppel (4) Andre - 2. Minetræ (1) Eg (2) Andre - 3. Andet rundtømmer (1) Eg (2) Bøg (3) Poppel (4) Andre Løvtræ til papirmasse - 1. Eg - 2. Bøg - 3. Poppel - 4. Andre Brænde af løvtræ Eg Bøg Poppel Andre Tjenesteydelser vedrørende skovbrug (13) Andre produkter (f.eks. bark, kork, harpiks) (1) Den i dette bilag anvendte klassificering er den samme som den, der  

 benyttes i Eurostat's (De europæiske Fællesskabers statistiske Kontor)  

 landøkonomiske regnskaber.
 (2) F.eks. hø, kløver (undtagen foderkål).
 (3) Undtagen frø af korn, ris og kartofler.
 (4) F.eks. vilde champignon, tyttebær, blåbær, vilde morbær, vilde hindbær  

 m.v.
 (5) F.eks. halm, blade, ærtebælge og bønnebælge.
 (6) F.eks. vinbærme, rå vinsten m.v.
 (7) De to produkter adskiller sig ikke ved forskellige produktionsstadier,  

 men ved forarbejdningsmetoden.
 (8) F.eks. oliekager og andre restprodukter fra udvinding af olivenolie.
 (9) Levende vildt omfatter kun opdrættet vildt og vildt i fangenskab.
 (10) På betingelse af, at de udgør de vigtigste produkter.
 (11) F.eks. huder, dyrehår, pelsskind af slagtet vildt, voks, gødning,  

 ajle.
 (12) Dvs. tjenesteydelser, som normalt præsteres af  

 landbrugsvirksomhederne selv, for eksempel pløjning, høstning, tærskning af  

 korn, tørring af tobak, klipning af får, pasning af dyr.
 (13) Dvs. tjenesteydelser vedrørende skovbrug, som normalt præsteres af  

 skovbrugsvirksomhederne selv (f.eks. fældning af træer).
BILAG D LISTE OVER DE FORMER FOR VIRKSOMHED, DER ER OMHANDLET I ARTIKEL 4, STK. 5, TREDJE AFSNIT 1. Telekommunikation.
 2. Vand-, gas-, elektricitets- og dampforsyning.
 3. Godtransport.
 4. Tjenesteydelser i havne og lufthavne.
 5. Personbefordring.
 6. Levering af nye varer, fremstillet med henblik på salg.
 7. Transaktioner i forbindelse med landbrugsprodukter, foretaget af  

 landbrugsinterventionsorganer i medfør af forordningerne om de fælles  

 markedsordninger for disse produkter.
 8. Drift af handelsmesser og -udstillinger.
 9. Oplagring.
 10. Erhvervsmæssige reklamebureauers virksomhed.
 11. Rejsebureauers virksomhed.
 12. Transaktioner i forbindelse med virksomhedskantiner,  

 indkøbssammenslutninger, kooperativer og lignende foretagender.
 13. Radio- og TV-selskabers virksomhed med undtagelse af den i artikel 13,  

 punkt A, stk. 1, litra q), omhandlede.
BILAG E LISTE OVER TRANSAKTIONER OMHANDLET I ARTIKEL 28, STK. 3, LITRA a) 1. (Ophævet).
 2. Transaktioner omhandlet i artikel 13, punkt A, stk. 1, litra e).
 3. (Ophævet).
 4. (Ophævet).
 5. (Ophævet).
 6. (Ophævet).
 7. Transaktioner omhandlet i artikel 13, punkt A, stk. 1, litra q).
 8. (Ophævet).
 9. (Ophævet).
 10. (Ophævet).
 11. Afleveringer omfattet af artikel 13, punkt B, litra g), såfremt de er  

 foretaget af afgiftspligtige personer med fradragsret for afgifter erlagt i  

 tidligere omsætningsled på den pågældende bygning.
 12. (Ophævet).
 13. (Ophævet).
 14. (Ophævet).
 15. Tjenesteydelser præsteret af de i artikel 26 omhandlede rejsebureauer  

 og af rejsebureauer, der handler i den rejsendes navn og for hans regning, i  

 forbindelse med rejser uden for Fællesskabet.
BILAG F LISTE OVER TRANSAKTIONER OMHANDLET I ARTIKEL 28, STK. 3, LITRA b) 1. Opkrævning af entre ved sportsarrangementer.
 2. Tjenesteydelser præsteret af forfattere, kunstnere, herunder udøvende  

 kunstnere, advokater og andre personer i liberale erhverv bortset fra  

 lægegerningen og dertil knyttede erhverv, såfremt det ikke drejer sig om de  

 tjeneteydelser, der er anført i bilag B til Rådets andet direktiv af 11.  

 april 1967.
 3. (Ophævet).
 4. (Ophævet).
 5. Tjenesteydelser og dertil knyttede leveringer af goder, præsteret af  

 det offentlige post- og telegrafvæsen inden for området telekommunikation.
 6. Tjenesteydelser og dertil knyttede leveringer af goder, foretaget af  

 bedemandsforretninger.
 7. Transaktioner præsteret af blinde eller af værksteder for blinde, under  

 forudsætning af at de nævnte afgiftsfritagelser ikke medfører  

 konkurrencefordrejning af betydning.
 8. Levering af goder og tjenesteydelser til organer, der har til opgave at  

 anlægge, udstyre og vedligeholde kirkegårde, gravsteder og mindesmærker for  

 krigsofre.
 9. (Ophævet).
 10. Transaktioner præsteret af hospitaler, der ikke er omfattet af artikel  

 13, punkt A, stk. 1, litra b).
 11. (Ophævet).
 12. Offentlig vandforsyning.
 13. (Ophævet).
 14. (Ophævet).
 15. (Ophævet).
 16. Levering af bygninger og jord, omhandlet i artikel 4, stk. 3.
 17. Befordring af personer.
 Transport af goder, såsom bagage og motorkøretøjer, der medføres af  

 rejsende, eller tjenesteydelser i forbindelse med personbefordring, fritages  

 kun for afgift i det omfang, befordringen af disse personer er afgiftsfri.
 18. (Ophævet).
 19. (Ophævet).
 20. (Ophævet).
 21. (Ophævet).
 22. (Ophævet).
 23. Levering, ombygning, reparation, vedligeholdelse, befragtning og  

 udlejning af luftfartøjer, som benyttes af statsinstitutioner, samt af  

 genstande, der er indbygget i eller anvendes ved udnyttelsen af disse  

 luftfartøjer.
 24. (Ophævet).
 25. Levering, ombygning, reparation, vedligeholdelse, chartring og  

 udlejning af krigsskibe.
 26. Transaktioner i forbindelse med guld, med undtagelse af guld til  

 industrielt brug.
 27. Tjenesteydelser præsteret af de i artikel 26 omhandlede rejsebureauer  

 og af rejsebureauer, der handler i den rejsendes navn og for hans regning, i  

 forbindelse med rejser inden for Fællesskabet.
BILAG G VALGMULIGHED 1. Den i artikel 28, stk. 3, litra c), omhandlede valgmulighed kan tilstås  

 i følgende tilfælde:
 a) ved de i bilag E omhandlede transaktioner:
medlemsstater, i hvilke der allerede gælder afgiftsfritagelse, men med  

 mulighed for at vælge at erlægge afgift, kan opretholde denne valgmulighed; b) ved de i bilag F omhandlede transaktioner:
 medlemsstater, der som overgangsordning opretholder afgiftsfritagelse, kan  

 give de pågældende personer mulighed for at vælge at erlægge afgift.
 2. Medlemsstater, der giver valgmulighed vedrørende sådan erlæggelse af  

 afgift, som ikke er omfattet af stk. 1, kan give afgiftspligtige personer,  

 der benytter sig af denne mulighed, tilladelse til at fortsætte dermed indtil  

 udløbet af en periode på tre år fra tidspunktet for dette direktivs  

 ikrafttræden.
BILAG H LISTE OVER LEVERINGER AF GODER OG TJENESTEYDELSER, SOM KAN BELÆGGES MED  

 REDUCEREDE MOMSSATSER Ved transponering af nedenstående kategorier til national ret, kan  

 medlemsstaterne, hvor det drejer sig om produkter, anvende Den Kombinerede  

 Nomenklatur til at fastsætte, hvad den pågældende kategori præcist dækker.
 1 Levnedsmidler og foder (herunder drikkevarer bortset fra alkoholholdige  

 drikkevarer); levende dyr, frø, planter og ingredienser, der normalt er  

 bestemt til anvendelse ved tilberedning af levnedsmidler eller foder;  

 produkter, der normalt er bestemt til at anvendes som supplement til eller i  

 stedet for levnedsmidler og foder.
 2 Vandforsyning.
 3 Farmaceutiske produkter, som normalt anvendes til sundhedspleje,  

 sygdomsforebyggelse og medicinsk og veterinærmedicinsk behandling, herunder  

 svangerskabsforebyggende produkter og hygiejnebeskyttelsesmidler til kvinder.
 4 Medicinsk udstyr, hjælpemidler og andre apparater, der normalt anvendes  

 til at mindske eller behandle handicaps, udelukkende til handicappedes  

 personlige brug, herunder også reparation af sådanne goder, samt børnesæder  

 til biler.
 5 Befordring af personer og disses bagage.
 6 Levering af bøger, herunder udlån på biblioteker (herunder brochurer,  

 foldere og lignende tryksager, billedbøger, tegne- eller malebøger til børn,  

 trykt eller håndskreven musik, geografiske og hydrografiske kort eller  

 tilsvarende), aviser og tidsskrifter, bortset fra materiale, der udelukkende  

 eller hovedsagelig er reklame.
 7 Entre til forestillinger, teatre, cirkus, messer, forlystelsesparker,  

 koncerter, museer, zoologiske haver, biografer, udstillinger og lignende  

 kulturelle begivenheder og etablissementer.
 Radio- og tv-modtagelse.
 8 Tjenester ydet af eller honorarer til forfattere, komponister og  

 udøvende kunstnere.
 9 Levering, opførelse, renovering og ombygning af boliger som led i en  

 socialpolitik.
 10 Levering af goder og tjenesteydelser, der normalt er bestemt til  

 anvendelse i landbrugsproduktionen, bortset fra kapitalgoder såsom maskiner  

 og bygninger.
 11 Ophold på hoteller og lignende etablissementer, herunder ferieophold og  

 udlejning af pladser på campingpladser og pladser til beboelsesvogne.
 12 Entre til sportsbegivenheder.
 13 Adgang til brug af sportsfaciliteter.
 14 Levering af goder og tjenesteydelser fra velgørende organisationer, der  

 af medlemsstaterne er anerkendt som sådanne, og som arbejder med sigte på  

 velfærd og social sikring, medmindre disse leveringer er fritaget i henhold  

 til artikel 13.
 15 Begravelsesvirksomhed og ligbrænding samt levering af goder i  

 forbindelse hermed.
 16 Lægebehandling, tandlægebehandling og termoterapi, medmindre disse  

 tjenesteydelser er fritaget i henhold til artikel 13.
 17 Tjenesteydelser i forbindelse med renholdelse af gader og renovation  

 samt behandling af affald, som ikke ydes af organer, der er omhandlet i  

 artikel 4, stk. 5.
Skatteministeriet Den 10. juni 1993 OVERSIGT OVER DANSKE UNDTAGELSER EFTER 6. MOMSDIREKTIV ARTIKEL 28 1. Transaktioner, hvor Danmark har opretholdt afgiftspligten, uanset  

 at der efter direktivets regler er en fritagelse for afgift.
 - Offentlig radio- og fjernsyn, som ikke har kommerciel karakter.
 2. Transaktioner, hvor Danmark har opretholdt en afgiftsfritagelse,  

 uanset at der efter direktivets regler er afgiftspligt.
 - Opkrævning af entre ved sportsarrangementer (amatør).
 - Tjenesteydelser præsteret af forfattere og kunstnere.
 - Ejendomsadministration.
 - Tjenesteydelser foretaget af bedemænd.
 - Transaktioner præsteret af blinde eller værksteder for blinde, under  

 forudsætning af, at de nævnte afgiftsfritagelser ikke medfører  

 konkurrencefordrejning.
 - Førstegangssalg af fast ejendom samt bygggegrunde.
 - Personbefordring.
 - Levering m.v. af luftfartøjer, som benyttes af staten, samt krigsskibe.
 - Rejsebureauvirksomhed.
 Spørgsmål 6:
Hvorfor er formidling af udlejning af lejligheder/værelser ikke omfattet  

 af lovforslaget? Svar:
Som nævnt i lovforslagets bemærkninger og i svaret på spørgsmål 1 omfatter  

 lovforslaget alene formidling af tjenesteydelser, der i sig selv er undtaget  

 fra moms.
Endvidere omfatter lovforslaget kun formidlingsvirksomhed, hvor  

 formidleren handler i eget navn, men for fremmed regning.
 Spørgsmål 6 angår det første af de to nævnte forhold - altså spørgsmålet  

 om, hvorvidt den tjenesteydelse, som formidles, i sig selv er undtaget fra  

 moms.
Som nævnt i svaret på spørgsmål 1 fastsætter momslovens § 2, stk. 3, de  

 tjenesteydelser, der er undtaget fra moms.
I § 2, stk. 3, litra h, 1. pkt.,  

 er det fastsat, at bl.a. udlejning af fast ejendom er undtaget fra moms.  

 Ifølge litra h, 2. pkt., er dog følgende udlejningsvirksomhed omfattet af  

 momspligten: Udlejning af værelser i hoteller, gæstgiverier, moteller og  

 lign., udlejning af værelser i virksomheder, der udlejer for kortere tidsrum  

 end 1 måned, samt udlejning af camping-, parkerings- og reklameplads.
Korttidsudlejning af værelser er således omfattet af afgiftspligten.
Det  

 skyldes et hensyn til konkurrenceforholdet over for hoteller m.v., der  

 ligeledes er omfattet af afgiftspligten.
Ifølge en afgørelse fra Momsnævnet  

 er udlejning af sommerhuse udlejning af fast ejendom, der er undtaget fra  

 moms uanset udlejningens varighed.
Denne afgørelse gælder også for  

 selvstændigt matrikulerede ferielejligheder (ejerlejligheder).
På denne baggrund kan jeg besvare spørgsmålet således, at den almindelige  

 langtidsudlejning af lejligheder og værelser (udlejning af længere varighed  

 end een måned) er en tjenesteydelse undtaget fra moms.
Formidling af sådan  

 langtidsudlejning vil derfor ifølge lovforslaget være undtaget fra moms, hvis  

 formidleren handler i eget navn og for fremmed regning.
Derimod er formidling  

 i forbindelse med f.eks. værelsesanvisning på hoteller, feriepensionater og  

 lign. ikke omfattet af lovforslaget.
Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse i den affattelse,  

 hvori lovforslaget foreligger efter 2. behandling.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse i den affattelse, hvori  

 lovforslaget foreligger efter 2. behandling.
Mindretallet mener, at skatter fratager mennesker den personlige frihed,  

 jo større og flere skatter, jo mindre personlig frihed.
Idet  

 Fremskridtspartiet ønsker størst mulig personlig frihed, ønsker  

 Fremskridtspartiet at reducere samtlige skatter mest muligt.
Fremskridtspartiet mener, at skattepolitikken skal sikre, at den kraftigt  

 reducerede offentlige sektor kan finansieres med færrest mulige  

 tvangsopkrævede skatter og brugerbetaling.
Men målet må også være, at de få  

 nødvendige offentlige udgifter i størst muligt omfang finansieres gennem  

 frivillige bidrag.
Det er nødvendigt, at staten opkræver skatter eller afgifter til  

 finansiering af de politisk bestemte opgaver, som staten og det offentlige  

 skal udføre.
Betingelsen for kraftige skattelettelser er derfor politisk  

 vilje til at nedbringe de offentlige udgifter tilsvarende.
Men selv om der er  

 tale om politisk bestemte opgaver, der dermed skal finansieres over de  

 offentlige budgetter med skatteindtægter, er det ikke nødvendigt, at de  

 organer og institutioner, der skal udføre opgaverne, er offentlige.
Der kan i  

 meget vid udstrækning udliciteres opgaver fra det offentlige til privat  

 varetagelse.
Skatter ødelægger samfundsøkonomien og de enkeltes privatøkonomi, da  

 skatterne virker som tyveri fra den enkeltes privatøkonomi.
Hvis  

 samfundsøkonomien skal forbedres, er det nødvendigt at reducere skatterne  

 mest muligt.
Spørgsmålet om skattelettelser er snævert forbundet med den offentlige  

 sektors udgiftsbehov.
Jo større de offentlige udgifter er, jo større må  

 indtægterne (skatterne) nødvendigvis være.
Fremskridtspartiet accepterer ikke  

 større skattelettelser, uden at de ledsages af modsvarende reduktioner i de  

 offentlige udgifter, ellers opnås bare store underskud.
Jo færre opgaver det politisk bestemmes at det offentlige skal udføre, jo  

 færre penge skal der opkræves i skatter og afgifter.
Derfor er det nødvendigt  

 med omfattende privatiseringer, rationaliseringer og beskæringer af den  

 offentlige sektor.
Regeringen med embedsmandsapparatet i ryggen vil med den foreliggende  

 skattereform forsøge det umulige: Man vil beskatte danskerne og gennem  

 beskatningen skabe vækst og velfærdsfremgang.
Det er umuligt.
Visse enkeltelementer i lovforslagene indeholder dog gode ideer, men  

 desværre betyder helheden, at de positive elementer undergraves og i værste  

 fald gøres decideret negative.
I forbindelse med omlægningen af  

 skatteskalaerne for personlig indkomst er det glædeligt at regeringen har  

 indset nødvendigheden af at nedsætte skatterne.
I en situation med voksende  

 behov for international handel kædet sammen med den øgede internationale  

 mobilitet for såvel arbejdskraft, varer og serviceydelser som kapital og ikke  

 mindst med Danmarks forhold set i EF-sammenhæng er det en tvingende  

 nødvendighed at se på blandt andet skatteforholdene.
 Fremskridtspartiet har i adskillige år plæderet for lavere skatter.  

 Regeringens lovforslag er udarbejdet med baggrund i den særlige danske  

 skattetradition, hvor skattelettelser reelt kun består af skatteomlægninger.
Fremskridtspartiet ønsker derimod, at skattelettelser skal udformes med et  

 særligt strategisk sigte, der tager højde både for den nuværende  

 ledighedsudvikling og for de langsigtede muligheder for at påvirke danskernes  

 adfærdsmønster, der i dag er forvredet af det høje skatteniveau.
Mindretallet  

 vil derfor foreslå, at skattelettelserne i stedet sammensættes på en sådan  

 måde, at de tilgodeser en række kortsigtede såvel som langsigtede  

 målsætninger.
Fremskridtspartiet støtter dette lovforslag, da det medfører visse  

 forenklinger, eller om man vil liberaliseringer inden for turisterhvervet.
Et  

 af de bureaukratiserende elementer, der i dag ligger som en spærre for  

 udlejningen af fritidshuse, vil hermed forsvinde.
 Da lovforslaget samtidig tilnærmer de danske regler til EF-reglerne  

 støtter Fremskridtspartiet dette lovforslag.
