 Bekendtgørelse om ændring af bekendtgørelse om en a-kasses pligt til at vejlede mv.
§ 1 I bekendtgørelse nr. 177 af 19. februar 2007 om en a-kasses pligt til at vejlede mv. foretages efter forhandling med chefen for Arbejdsmarkedsstyrelsen og Beskæftigelsesrådet følgende ændringer:
 1. Indledningen affattes således:
 I medfør af § 65, stk. 5 og 6, og § 91, stk. 10, i lov om arbejdsløshedsforsikring m.v., jf. lovbekendtgørelse nr. 975 af 26. september 2008, og efter forhandling med chefen for Arbejdsmarkedsstyrelsen og Beskæftigelsesrådet, fastsættes:
 2. Efter § 4 indsættes som ny paragraf:
»§ 4 a.
A-kassen skal senest i forbindelse med indkaldelse til vejledningssamtalen, jf. § 9, 1) informere medlemmet om kravene til aktiv jobsøgning, 2) bede medlemmet om at medbringe eksempler på jobansøgninger eller om at kunne redegøre for mundtlige ansøgninger til samtalen, og 3) notere hvordan vejledningen er gennemført og indholdet af vejledningen, jf. § 31, stk. 2.« 3. I § 9 indsættes efter stk. 1, som nyt stykke:
»Stk. 2. A-kassen skal i vejledningssamtalen, 1) gennemgå medlemmets jobansøgninger med henblik på konkret vejledning og afklaring af medlemmets fortsatte jobsøgning, 2) udfærdige en skriftlig plan for jobsøgning og udlevere den til medlemmet, og 3) informere medlemmet om, a) at medlemmet til en efterfølgende rådighedssamtale skal kunne redegøre for sin jobsøgning, herunder medbringe et antal jobansøgninger henholdsvis kunne redegøre for mundtlige ansøgninger, og b) at a-kassens rådighedsvurdering vil tage udgangspunkt i plan for jobsøgning og medbragte jobansøgninger.« 4. I § 11 indsættes som nye stykker:
 »Stk. 2. Vurderer a-kassen i forbindelse med en rådighedsvurdering, at medlemmet kan forbedre sin jobsøgning, skal a-kassen vejlede om, hvordan jobsøgningen kan forbedres.
Stk. 3. A-kassen skal også, 1) revidere plan for jobsøgning og udlevere den til medlemmet, 2) informere medlemmet om, a) at medlemmet til en efterfølgende rådighedssamtale skal kunne redegøre for sin jobsøgning, herunder medbringe et antal jobansøgninger henholdsvis kunne redegøre for mundtlige ansøgninger, b) at a-kassens rådighedsvurdering vil tage udgangspunkt i plan for jobsøgning og medbragte jobansøgninger, og c) at a-kassen, jobcenteret eller anden aktør kan pålægge medlemmet at søge konkrete job.« § 2 Bekendtgørelsen træder i kraft den 16. februar 2009.
