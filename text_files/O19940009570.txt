 Resumé  


  

 A klagede over at Forsvarsministeriet (FM) havde tiltrådt et afslag fra  

 Hjemmeværnskommandoen (HjK) på hans anmodning om at få udleveret et eksemplar  

 af HjK's folder "Flygtninge - Indvandrere - Fremmedarbejdere".  

 Folderen var blevet debatteret i pressen og var blevet beskyldt for at  

 indeholde et politisk budskab.
 HjK og FM afslog A's anmodning med henvisning til at folderen  

 alene havde været anvendt som debatoplæg i forbindelse med kurser på  

 Hjemmeværnets Højskole, og at folderen nu var udgået af undervisningen.
Ombudsmanden udtalte at folderen ikke var indgået i en  

 forvaltningsmyndigheds sagsbehandling.
Det forhold at folderen var blevet  

 debatteret i pressen ændrede ikke noget heri.
A havde således ikke krav på  

 aktindsigt, jf. offentlighedslovens § 4, stk. 1, 1. pkt.
Ombudsmanden fandt  

 det  

 beklageligt at begrundelserne for HjK's og FM's afgørelser ikke, jf.  

 forvaltningslovens § 24, stk. 1, indeholdt en henvisning til  

 offentlighedslovens § 4, stk. 1. (J. nr. 1993-2357-401).
Afslag på anmodning om aktindsigt.
Offentlighedslovens § 4,  

 stk. 1; administrativ sagsbehandling.
Begrundelsespligt.
 A klagede over at  

 Forsvarsministeriet havde tiltrådt Hjemmeværnskommandoens afslag på hans  

 anmodning om at få udleveret et eksemplar af folderen "Flygtninge -  

 Indvandrere - Fremmedarbejdere".
 Det fremgik af de  

 foreliggende oplysninger at A den 8. september 1993 første gang skrev til  

 Hjemmeværnskommandoen med anmodning om at modtage et eksemplar af folderen  

 "Flygtninge - Indvandere - Fremmedarbejdere".
I skrivelse af 15. september  

 1993 afslog Hjemmeværnskommandoen A's anmodning.
I skrivelsen var bl.a.  

 anført  

 følgende:
 "...
 2. Hjemmeværnskommandoen skal  

 i den forbindelse meddele, at folderen har været anvendt som debatoplæg i en  

 kortere periode, men er udgået af undervisningen, hvorfor Din anmodning ikke  

 kan imødekommes.
 3. For en god ordens skyld  

 skal det fastslås, at hjemmeværnet ikke tager stilling i debatten om  

 flygtninge, men at emnet naturligt indgår i samfundsdebatten, der finder sted  

 på Hjemmeværnets Højskole.
..." Dette afslag klagede A i  

 skrivelse af 17. september 1993 over til Hjemmeværnskommandoen.
A anførte at  

 han i sit agitationsarbejde for hjemmeværnstanken havde behov for kendskab  

 til  

 indholdet af folderen.
A anførte endvidere at såfremt der ikke var flere  

 originaleksemplarer af folderen, måtte Hjemmeværnskommandoen kunne kopiere  

 det  

 arkiverede eksemplar.
Hjemmeværnskommandoen  

 fastholdt i skrivelse af 1. oktober 1993 til A at han ikke kunne få folderen  

 eller en kopi heraf udleveret.
Hjemmeværnskommandoen henviste til punkterne  

 2. og 3. i skrivelsen af 15. september 1993 og anførte yderligere:
 "...
 4. Hjemmeværnskommandoen er  

 iøvrigt af den opfattelse, at en promovering af hjemmeværnstanken bør  

 foretages  

 ud fra det overordnede idégrundlag og ikke fra en folder, som er udarbejdet  

 som  

 et debat-oplæg i en helt specifik sammenhæng.
..." I skrivelse af 6. oktober  

 1993 klagede A over afslaget til Forsvarsministeriet, idet han anførte at  

 afslaget var udtryk for censur.
Forsvarsministeriet  

 stadfæstede i skrivelse af 14. oktober 1993 Hjemmeværnskommandoens afslag.
I  

 skrivelsen anførte ministeriet:
 "...
 Det er overfor  

 Forsvarsministeriet blevet oplyst, at den pågældende folder alene har været  

 udleveret som et debatoplæg i forbindelse med kurser på Hjemmeværnsskolen, og  

 at den nu er udgået af undervisningen.
Der er således tale om en  

 folder, hvis indhold og layout alene er beregnet til at indgå i en  

 undervisningssituation.
Folderen er således hverken beregnet eller egnet til  

 at  

 "stå alene" uden nogen form for kommentarer.
 Set i lyset heraf samt at  

 folderen ikke længere anvendes i undervisningen, ser Forsvarsministeriet sig  

 ikke i stand til at udvirke folderen udleveret til Dem.
..." I klagen til mig henviste A  

 til sagens akter, idet han anførte at folderen i pressen var blevet beskyldt  

 for at indeholde et politisk budskab, hvilket havde været og ifølge A's  

 opfattelse burde være bandlyst i Hjemmeværnet.
Endvidere anførte A at han  

 godt  

 kunne vurdere folderens indhold uden at have været på kursus.
 I en udtalelse til mig i  

 anledning af klagen anførte Hjemmeværnskommandoen bl.a. følgende:
 "...
 2. Da den omtalte pjece ikke  

 længere anvendes i undervisningen ved Hjemmeværnsskolen, er den ikke længere  

 at  

 betragte som en hjemmeværnspublikation og kan derfor, uanset formålet, ikke  

 rekvireres.
 Efter Hjemmeværnskommandoens  

 opfattelse, omfatter adgangen til aktindsigt i følge offentlighedslovens  

 paragraf 4 stk. 1. ikke interne dokumenter, undervisningsmaterialer, kort,  

 bøger og brochurer, selv om det produceres og anvendes af offentlige  

 myndigheder.
 Som følge af ovenstående må  

 Hjemmeværnskommandoen fastholde afslaget på udlevering af pjecen, der ikke  

 mere  

 lagerføres, til (A).
..." Forsvarsministeriet anførte i  

 en udtalelse bl.a. følgende:
 "...
 2. Forsvarsministeriet skal  

 indledningsvis bemærke, at (A's) henvendelse til Forsvarsministeriet  

 betragtes  

 som en klage over manglende imødekommenhed ved rekvisition af  

 undervisningsmaterialet og ikke som en klage over afslag på aktindsigt.
 Forsvarsministeriet har således  

 i skrivelsen af 14. oktober 1993 til (A) alene taget udgangspunkt i, at den  

 ovenfor i punkt 1 nævnte folder vurderes uegnet til udlevering uden for en  

 egentlig undervisningssituation.
 3. Som det fremgår af bilag  

 3, har Forsvarsministeriet vurderet, om man i medhør af Lov om offentlighed i  

 forvaltningen er forpligtet til at udlevere den pågældende folder ved en  

 begæring om aktindsigt fremsat overfor ministeriet.
I følge bemærkningerne til  

 Lov om offentlighed i forvaltningen § 4, stk. 1., omfatter adgangen til  

 aktindsigt kun dokumenter, der er undergivet administrativ sagsbehandling.
I  

 henhold til den kommenterede udgave af Lov om offentlighed i forvaltningen  

 side  

 69 pkt. 2. falder "andet "papirmateriale" som f.eks.  

 undervisningsmateriale, kort, bøger, brochurer, selvom det produceres eller  

 anvendes af offentlige myndigheder, jf.
F.T. 1985/86, tillæg A sp. 210 og FOB  

 1981, side 148", udenfor adgangen til aktindsigt.
 Det er derfor  

 Forsvarsministeriets opfattelse, at den pågældende folder, der alene er  

 fremstillet  

 og anvendt som et debatoplæg i forbindelse med undervisning på  

 Hjemmeværnsskolen, ikke er omfattet af adgangen til aktindsigt.
 Ministeriet kan på denne  

 baggrund fortsat tiltræde Hjemmeværnskommandoens afslag på udlevering af den  

 pågældende folder.
..." Efter at jeg havde gjort A  

 bekendt med udtalelserne, fremsendte han bl.a. følgende bemærkninger i  

 skrivelse af 29. december 1993 til mig:
 "...
 Hjemmeværnskommandoen afslår  

 min anmodning om at få udleveret pjecen "Flygtninge - Indvandere -  

 Fremmedarbejdere" med den begrundelse, at der er tale om  

 undervisningsmateriale.
 Denne fortolkning kan efter  

 min mening ikke anvendes i dette tilfælde.
 Pjecen har været anvendt og  

 er blevet debatteret meget bredere end undervisningsmateriale normalt bliver.
Der er tale om et generelt  

 debatoplæg, som har givet anledning til diskussion langt udenfor  

 Hjemmeværnet's  

 rækker, ja den har endog forårsaget en "mod-pjece", der har søgt at  

 imødegå pjecen.
Indholdet må - efter de indtil nu foreliggende virkninger på  

 det omliggende samfund at dømme - være af en sådan art, at der kun kan være  

 tale om et generelt debatoplæg - og ikke undervisningsmateriale som hævdet.
..." I en skrivelse til A udtalte  

 jeg herefter følgende:
 "Hjemmeværnskommandoen  

 og Forsvarsministeriet har i udtalelserne til mig givet udtryk for den  

 opfattelse, at De ikke har ret til aktindsigt i folderen, jf.  

 offentlighedslovens § 4, stk. 1.
 Offentlighedslovens § 4, stk.  

 1, 1. pkt., har følgende ordlyd:
"Enhver kan med de  

 undtagelser, der er nævnt i §§ 7-14, forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed." Som det fremgår af den  

 citerede bestemmelse, er et dokument kun undergivet aktindsigt, såfremt det  

 indgår i en forvaltningsmyndigheds administrative sagsbehandling.
I  

 bemærkningerne til lovforslaget, Folketingstidende 1985/86, tillæg A, spalte  

 210, udtales herom følgende:
 "...
 Udenfor falder endvidere  

 andet "papirmateriale" som f.eks. undervisningsmateriale, kort,  

 bøger, brochurer, selv om det produceres eller anvendes af offentlige  

 myndigheder.
..." Jeg må lægge til grund at  

 folderen "Flygtninge - Indvandere - Fremmedarbejdere" er produceret  

 med henblik på undervisning på Hjemmeværnskommandoens kurser, og at  

 Hjemmeværnskommandoen alene har anvendt folderen til dette formål.
 At folderen tillige er blevet  

 debatteret i pressen bevirker ikke, at denne er indgået som led i en  

 offentlig  

 myndigheds administrative sagsbehandlig.
 Jeg er således enig med  

 Hjemmeværnskommandoen og Forsvarsministeriet i, at De ikke har krav på at få  

 folderen udleveret, da den ikke er undergivet aktindsigt jf.  

 offentlighedslovens § 4, stk. 1.
Ifølge forvaltningslovens §  

 22 skal forvaltningsmyndigheders skriftlige afgørelser være ledsaget af en  

 begrundelse, medmindre borgeren får fuldt ud medhold.
Som led i denne  

 begrundelse skal forvaltningsmyndigheden, jf. forvaltningslovens § 24, stk.  

 1,  

 henvise til de retsregler i henhold til hvilke afgørelsen er truffet.
 Det fremgår af sagens akter,  

 at Hjemmeværnskommandoen og Forsvarsministeriet ikke som led i begrundelserne  

 til Dem henviste til offentlighedslovens § 4, stk. 1.
 Forsvarsministeriet har i udtalelsen  

 til mig (...) forklaret dette med, at ministeriet betragtede henvendelsen fra  

 Dem som "en klage over manglende imødekommenhed ved rekvisition af  

 undervisningsmaterialet og ikke som en klage over afslag på aktindsigt".  

 Hjemmeværnskommandoen har ikke kommenteret dette forhold.
 Uanset at De i skrivelserne  

 til Hjemmeværnskommandoen og Forsvarsministeriet ikke benyttede udtrykket  

 aktindsigt, fremgik det klart, at De søgte aktindsigt i folderen.
 Jeg finder det derfor  

 beklageligt, at Hjemmeværnskommandoens og Forsvarsministeriets begrundelser  

 til  

 Dem ikke, i overensstemmelse med forvaltningslovens § 24, henviste til  

 offentlighedslovens § 4, stk. 1, og redegjorde for fortolkningen af  

 bestemmelsen.
 Jeg har gjort  

 Hjemmeværnskommandoen og Forsvarsministeriet bekendt med min opfattelse.
