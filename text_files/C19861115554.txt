 Fra den 1. januar 1986 har direktoratets løn- og regnskabskontor overtaget  

 den del af regnskabsføringen vedrørende arrestvæsenet, der hidtil er  

 foretaget af politikontorerne, således at det samlede regnskab vedrørende  

 arresthusene føres i direktoratet.
 Institutionsnumrene vedrørende arresthusenes regnskaber hos politiet er  

 samtidig nedlagt.
 Alle tilinsposteringer til arresthusregnskaberne skal fremtidig ske til  

 institutionsnummer 6442.1000 - og for så vidt angår bevillingsregnskabet  

 tillige til arresthusets aktivitetsnummer.
En oversigt over arresthusenes aktivitetsnumre vedlægges. (* 1) Løsladelsespenge til indsatte, der er overført til arresthus, skal som  

 hovedregel udbetales af arresthuset.
Oplysning om beløbets størrelse meddeles  

 arresthuset skriftligt af anstalten.
Det tilføjes, at ved overførsel  

 umiddelbart forinden løsladelse - eksempelvis af disciplinære årsager -  

 udbetales løsladelsespenge af anstalten efter nærmere aftale med arresthuset.
Indsattes eventuelle gæld til anstalten kan modregnes i løsladelsesbeløbet  

 ved ompostering, således at arresthuset udbetaler restbeløbet.
Der skal gives  

 meddelelse til arresthuset om sådanne tilbageholdte beløb ved fremsendelse af  

 opgørelse.
Ved overførsel skal opgørelse så vidt muligt foretages så betids, at  

 eventuelt tilgodehavende kan udbetales/medsendes.
Såfremt dette ikke er  

 muligt tilsendes beløbet arresthuset efter nærmere aftale, idet bemærkes, at  

 samtlige arresthuse har oprettet bank/sparekassekonto med tilknyttet  

 gironummer.
 Fakturaer vedrørende leverancer til arresthusene indsendes indtil videre  

 med originalfaktura til direktorates 3. kontor og genpart til løn- og  

 regnskabskontoret samtidig med tilinsposteringen.
Direktoratets 3. kontors skrivelse af 11. januar 1985 - j.nr. 3.k.  

 70-23-12 - om retningslinier for dispositioner uden forudgående forelæggelse  

 for direktoratet og om fremsendelse af fakturaer er under ændring.
Nye  

 retningslinier vil snarest blive udsendt.
