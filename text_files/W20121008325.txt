Ankestyrelsens principafgørelse 142-12 om adoption uden samtykke - barn under 1 aar - varigt uden forældreevne Resume:
Principafgørelsen fastslår Positiv rolle i forbindelse med samvær Selvom samværet med et barn underet år eller de ældre søskende er støttet eller overvåget, kan det ikke udelukkes, at forældrene kan spille en positiv rolle for barnet i forbindelse med samvær.
 Kan forældrene spille en positiv rolle for barnet i forbindelse med samvær, kan et barn underet år ikke bortadopteres uden forældrenes samtykke efter adoptionslovens § 9, stk. 3.
 Har forældrene regelmæssigt samvær med ældre søskende, som er anbragt uden for hjemmet, og forløber samværet uden problemer, taler det for, at forældrene kan spille en positiv rolle for barnet underet år i forbindelse med samvær.
 Love:
Lov om adoption - lovbekendtgoerelse nr. 905 af 28. september 2009 - § 2 og § 9, stk. 3 Afgørelse:
 Ankestyrelsen har truffet afgørelse om NN´s barn.
 Resultatet er:
· Vi giver ikke samtykke til, atbarnet bortadopteres Vi er således kommet til et andet resultat end børn og unge-udvalget om adoption uden samtykke.
 Der var enighed på ankemødet.
Begrundelsen for afgørelsen om ikke at give samtykke til adoption Vi vurderer, at der ikke er sådanne væsentlige hensyn til barnet, der giver grund til at bortadoptere ham uden forældrenes samtykke.
 Årsagen er, at det ikke er godtgjort, at forældrene ikke vil være i stand til at spille en positiv rolle forbarnet i forbindelse med samvær.
Vi henviser til, at forældrene har overvåget samvær med barnet 1 time hver 14. dag og kommer til de planlagte samvær.
Forældrene vil gerne have mere samvær med barnet, og de tager imod den støtte og vejledning, de får under samvær.
Ifølge beskrivelserne er der god øjenkontakt mellem forældrene ogbarnet under samvær.
Forældrene pusler ham, giver ham mad, taler med ham og leger med ham.
Det er dog beskrevet, at forældrene har svært ved at aflæse barnets behov, og at de begge har stort behov for støtte og vejledning under samværet.
Vi henviser desuden til, atbarnet har været anbragt uden for hjemmet siden fødslen og bor på institution.
Han beskrives som i almindelig udvikling og trivsel.
 Vi henviser desuden til, at forældrene også har stabilt overvåget samvær med en søskende.
 Vi henviser endelig til, at det må anses for godtgjort, at forældrene varigt vil være ude af stand til at varetage omsorgen for barnet.
 Oplysningerne fremgår af yy.
 Efter adoptionsloven kan Statsforvaltningen i særlige tilfælde meddele bevilling af adoption af et barn, selv om der ikke foreligger samtykke fra forældrene, når hensynet til barnets tarv afgørende taler for dette.
 Vi har brugt adoptionslovens regel om, at vi skal give samtykke, hvis barnet er anbragt uden for hjemmet med bistand fra kommunen.
 Vi har endvidere brugt adoptionslovens regel om, at adoption af et barn under 1 år kan meddeles, hvis det er godtgjort, at forældrene varigt vil være ude af stand til at varetage omsorgen for barnet og heller ikke vil være i stand til at spille en positiv rolle for barnet i forbindelse med samvær.
Oplysningerne i sagen Vi har afgjort sagen på grundlag af:
