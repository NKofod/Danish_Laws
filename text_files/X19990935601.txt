Søllerød Kommune ctr.  

 Konkurrencerådet K E N D E L S E Klageren har principalt påstået  

 Konkurrencestyrelsens afgørelse ophævet, subsidiært  

 påstået sagen hjemvist.
 Konkurrencestyrelsen har påstået  

 afgørelsen stadfæstet.
 Café "Rosenhuset" v/ Susanne Fossum er  

 ved advokat Johan Schwarz-Nielsen indtrådt i sagen til støtte  

 for Konkurrencestyrelsen.
 Forud for afgørelsen af 26. marts 1998 har  

 Konkurrencestyrelsen i sin skrivelse af 27. februar 1998 til  

 Søllerød Kommune bl.a. anført:
 "Konkurrencestyrelsen har modtaget vedlagt  

 henvendelse af 10. december 1997 og 13. februar 1998 fra advokat Johan  

 Schwarz-Nielsen i anledning af, at ejeren af café Rosenhuset ikke kan  

 opnå tilladelse til at udskænke alkohol i caféen.
 Konkurrencerådet behandlede i 1995 en tilsvarende  

 sag fra den tidligere ejer af caféen i henhold til den dengang  

 gældende konkurrencelov, jf. lovbekendtgørelse nr. 114 af 10.  

 marts 1993.
 Konkurrencerådet fandt, at kommunens  

 fremgangsmåde ved fastsættelse af vilkår for udlejning af  

 fast ejendom til restaurationsdrift, herunder udskænkning af alkohol,  

 måtte anses for konkurrenceforvridende.
Da lovens indgrebsbeføjelser ikke gjaldt for  

 erhvervsvirksomhed udøvet af kommunalforvaltningen, jf. § 2, stk. 2,  

 havde rådet alene hjemmel til at henstille til kommunen at ændre  

 vilkårene, således at konkurrenceforvridningen mellem  

 virksomhederne blev undgået.
Dette skete ved brev af 20. april 1995,  

 hvor rådet samtidig tilkendegav, at eventuelle saglige grunde til at  

 begrænse antallet af udskænkningssteder i de kommunale  

 udlejningsejendomme måtte fastsættes ud fra objektive  

 kriterier.
 Kommunen tilkendegav ved brev af 7. juni 1995, at man ikke  

 fandt grundlag for at følge henstillingen, og at lejemålet  

 således ikke vil kunne udvides med en tilladelse til udskænkning  

 af alkohol.
Med virkning fra januar 1998 trådte konkurrenceloven  

 af 10. juni 1997 i kraft.
Der vedlægges et eksemplar af loven.
Loven indebærere en skærpelse af  

 bestemmelserne om konkurrencebegrænsende aftaler.
Det hidtidige  

 kontrolprincip er afløst af et forbudsprincip, og ifølge lovens  

 § 6 er alle konkurrencebegrænsende aftaler   dvs. aftaler, der har til  

 formål eller til følge at begrænse konkurrencen  

 forbudt.
 Med loven ligestilles endvidere privat og offentlig  

 erhvervsudøvelse i konkurrenceretlig forstand.
 Loven omfatte således ifølge § 2 enhver form  

 for erhvervsvirksomhed, og forbudsbestemmelserne omfatter også  

 konkurrencebegrænsninger inden for offentlig erhvervsvirksomhed.
Undtaget er kun offentlig erhvervsvirksomhed, som er en  

 direkte eller nødvendig følge af offentlig regulering.
Det  

 følger af § 2, stk. 2, at en konkurrencebegrænsning, som er  

 fastsat af en kommunalbestyrelse, kun er en direkte eller nødvendig  

 følge af offentlig regulering, når  

 konkurrencebegrænsningen er nødvendig for, at  

 kommunalbestyrelsen kan opfylde de opgaver, den er pålagt i henhold til  

 lovgivningen.
 På baggrund af rådets tidligere vurdering af  

 kommunens vægring ved at tillade udskænkning af alkohol i  

 Café Rosenhuset er det Konkurrencestyrelsens holdning, at forholdet er  

 omfattet af forbudsbestemmelsen i § 6.
 Under henvisning til konkurrencelovens § 17 skal man  

 anmode kommunen om en udtalelse.
 . . .".
 "Ved brev af 13. marts 1998 har kommunen besvaret  

 Konkurrencestyrelsens henvendelse af 27. februar i ovennævnte sag.
 Kommunens synspunkter er følgende:
1.	Konkurrencerådets tidligere afgørelse  

 kan ikke tillægges retskraft i den nye sag.
Der er nye parter og et  

 ændret lovgrundlag.
2.	Det spørgsmål, der er rejst over for  

 Konkurrencestyrelsen, vedrører alene kommunen som udlejer af  

 Rosenhuset.
Kommunens virksomhed som bevilgende myndighed henhører  

 ikke under konkurrenceloven.
 3. 	Det gøres principalt gældende, at der  

 ikke foreligger nogen situation, der er omfattet af konkurrenceloven.
 4.	Subsidiært gøres det gældende, at  

 der ikke bør foretages en partiel tilsidesættelse af  

 lejeaftalen.
 5.	Anmeldelse af aftalen.
 Til de synspunkter kommunen har gjort gældende, skal  

 Styrelsen udtale følgende:
 ad 1. Konkurrencestyrelsen er enig i, at en behandling af  

 klagen af 10. december 1997, jf. 13. februar 1998, skal ske efter  

 bestemmelserne i den nu gældende konkurrencelov   nr. 384 af 10. juni  

 1997.
 Som nævnt i Konkurrencestyrelsens brev af 27.  

 februar 1998 omfatter loven enhver form for erhvervsvirksomhed, og  

 forbudsbestemmelserne omfatter også konkurrencebegrænsninger  

 inden for offentlig erhvervsvirksomhed.
 ad 2. Det er korrekt, at det i den konkrete klage er  

 Søllerød Kommunes rolle som udlejer af Rosenhuset, der skal  

 vurderes efter konkurrencelovens bestemmelser.
Kommunens   i dette tilfælde  

 Landsbevillingsnævnets   virksomhed som bevillingsmyndighed er omfattet  

 af undtagelsesbestemmelsen i lovens § 2, stk. 2, 1. punktum om  

 konkurrencebegrænsninger, som er en følge af offentlig  

 regulering.
Her finder forbudsbestemmelserne i kapitel 2 og 3 ikke  

 anvendelse.
ad 3. Til støtte for at der ikke foreligger en  

 situation, som er omfattet af konkurrencelovens § 6, henvises bl.a. til, at  

 der ikke foreligger nogen aftale mellem kommunen og stedets restauranter  

 eller andre.
Det er kommunen, der ensidigt har bestemt, at der ikke må  

 sælges alkohol i Rosenhuset.
 Ved Konkurrencestyrelsens foreløbige vurdering af  

 forholdet, jf. brev af 27. februar 1998, er der lagt vægt på, at  

 Søllerød Kommune og lejeren af Rosenhuset i lejekontrakten har  

 indgået en aftale om vilkårene for leje af lokalerne, hvorved  

 kommunen forpligter sit til at stille lokalerne til rådighed, mod at  

 lejeren har erklæret sig indforstået med at betale den i punkt 4  

 angivne leje.
 Det bemærkes i den forbindelse, at aftalens  

 betegnelse og form er uden betydning for anvendelsen af lovens § 6.
 I kontraktens punkt 2 er det aftalt, at lokalerne kun  

 må anvendes til kiosk og café. Varesortimentet kan udover  

 almindeligt kiosksortiment omfatte salater, pizza, sandwich, pølser,  

 kaffe, the og alkoholfrie drikke.
 Ved bestemmelsen om, at der kun må serveres  

 alkoholfri drikke i Rosenhuset, begrænses lejerens  

 erhvervsudøvelse.
 Styrelsen finder ikke, at det er et sagligt og rimeligt  

 vilkår for cafédrift, at der ikke må serveres alkohol.
 Udskænkning af alkohol i forbindelse med drift af en  

 virksomhed med servering af lette måltider for offentligheden må  

 anses for en sædvanlig ydelse, og der foreligger ikke saglige  

 oplysninger om de lokale forhold, der kan føre til en anden  

 vurdering.
 Der er herved tale om  konkurrencebegrænsende  

  bestemmelse  i strid med  konkurrencelovens § 6.
 ad. 4 Der henvises her til, at der ikke bør  

 foretages en partiel tilsidesættelse af lejeaftalen.
 Hvis bestemmelsen om alkoholservering i lejekontraktens  

 punkt 2 ikke er tilladt i henhold til konkurrenceloven, finder kommunen, at  

 den relevante udgang på sagen bør være, at lejeaftalen  

 ophæves i sin helhed, og lejemålet udbydes offentligt på  

 nye vilkår.
Hertil bemærkes, at det er kommunen, der  

 afgør, hvilke konsekvenser Konkurrencestyrelsens afgørelse  

 får for lejemålet i øvrigt.
Konkurrenceloven er ikke til  

 hinder for den foreslåede løsning.
 ad 5. Det fremgår, at kommunen ønsker at  

 anmelde den aftale, som Konkurrencestyrelsen måtte finde grundlag for  

 at give påbud om e.l.
 Hertil bemærkes, at anmeldelse af aftaler i henhold  

 til konkurrencelovens § 8, stk. 2, skal ske efter nærmere fastsatte  

 retningslinier, der skal sikre, at Konkurrencestyrelsen har det  

 fornødne grundlag for at kunne bedømme forholdene.
 Reglerne er fastsat i Konkurrencerådets  

 bekendtgørelse nr. 986 af 11. december 1997.
 Til hjælp for anmeldelsen er der udarbejdet et  

 særligt skema, hvoraf det fremgår, hvilke oplysninger og  

 dokumenter der forudsættes, jf. bekendtgørelsens § 5 og 6.
 Til orientering vedlægges en pjece om vejledning i  

 regler for anmeldelse af aftaler.
 Ud fra en konkurrenceretlig vurdering er det således  

 Styrelsens opfattelse, at bestemmelsen i lejekontrakten om, at der ikke  

 må serveres alkohol, er en konkurrencebegrænsning, som er  

 omfattet af forbudsbestemmelsen i konkurrencelovens § 6, stk. 1.
 . . . ".
3.	Klagerens argumentation 3.1	Klageren har til støtte for den principale  

 påstand om ophævelse af Konkurrencestyrelsens afgørelse  

 anført, at afgørelsen er uhjemlet, da lejekontrakten ikke er  

 omfattet af forbudsbestemmelsen i konkurrencelovens § 6, stk. 1.
Det er ikke enhver form for begrænsning af  

 erhvervsudøvelsen, der er omfattet af konkurrenceloven.
Bestemmelsen i  

 lejekontrakten, om at der kun må serveres alkoholfri drikke i  

 "Rosenhuset", er saglig og rimelig, og den kan ikke tilsidesættes i  

 henhold til konkurrenceloven.
Klageren har i nærheden af  

 "Rosenhuset" udlejet ejendommen "La Vela".  

 "Rosenhuset" er ifølge lejekontrakten udlejet til brug som  

 kiosk og café uden alkohol, medens "La Vela" er udlejet til  

 brug som restaurant uden at der i lejekontrakten er noget forbud mod  

 servering af alkohol.. Der foreligger ikke dermed "ydelser af samme  

 værdi", idet "Rosenhuset" er udlejet til et brug, der er  

 meget forskelligt fra det brug, der må gøres af de lokaler, der  

 er udlejet til "La Vela".
Det er en udlejers ret i forbindelse med lejeaftalens  

 indgåelse frit at aftale med en lejer, om udlejede lokaler skal  

 benyttes til kaffehus, konditori, restauration, beværtning eller andet.  

 Konkurrenceloven kan ikke benyttes til tilsidesættelse af denne ret.  

 Formuleringen af lejekontrakten vedrørende "Rosenhuset" er  

 baseret på det synspunkt, at en udlejning af den pågældende  

 bygning til kiosk og café med tilladelse til alkoholsalg ville  

 bevirke, at lokalerne primært ville blive drevet som café og  

 derfor i mindre grad som kiosk, samt at caféen ville få karakter  

 af spisested i stedet for konditori, hvilket klageren ikke ønsker.
For  

 forbrugerne vil forbudet mod alkohol også betyde, at der i hvert fald  

 er ét sted på havnen med et alkoholfrit serveringsmiljø.  

 Forbudet indgår i lejekontrakten, men reelt er der tale om et ensidigt  

 fastsat udlejningsvilkår.
Som kommune og udlejer ønsker klageren  

 således, at der i kommunens 2 udlejningsejendomme ved Vedbæk  

 Strand er to forskellige virksomheder, nemlig henholdsvis en virksomhed, hvor  

 badegæster m.fl. skal kunne købe bl.a. kioskvarer, og en  

 restaurationsvirksomhed.
Der er i den forbindelse tale om et  

 servicesynspunkt, men også et forretningsmæssigt synspunkt.
Det forretningsmæssige aspekt ligger i, at klageren  

 kan blive påført økonomisk tab, hvis der udlejes til to  

 konkurrerende virksomheder inden for samme geografiske område.
Tabet  

 kan opstå i den situation, hvor den virksomhed, der ikke overlever  

 konkurrencen, lukker og efterlader lejerestancer m.v.
Konkurrenceloven  

 bør ikke kunne benyttes  til at tvinge en udlejer til dispositioner,  

 der kan påføre udlejeren tab, medmindre der er tvingende  

 konkurrencemæssig hensyn, der kan begrunde dette.
Hertil kommer, at den for "Rosenhuset"  

 gældende leje, herunder især mindstelejens størrelse, og  

 øvrige vilkår i sin tid er fastsat efter et offentligt udbud og  

 på grundlag af et kontraktsoplæg, som indebar, at der ikke ville  

 være adgang til at sælge alkohol.
Det aftalte vederlag er blevet  

 fastsat under hensyn til, at der er tale om et lejemål, som  

 indebærer reducerede indtjeningsmuligheder, da lejeaftalen ikke giver  

 mulighed for at servere alkohol.
Hvis klageren som udlejer ikke kan  

 opretholde, at der ikke må serveres alkohol i de lejede lokaler, vil  

 det derfor give lejeren af "Rosenhuset" en urimelig konkurrencefordel i  

 forhold til lejeren af "La Vela", som i sin tid har betalt den tidligere  

 lejer af lokalerne for, at der var mulighed for servering af alkohol.
 Konkurrencefordelen består i væsentlig omfang  

 i, at den betaling, som den nuværende lejer af "Rosenhuset" har aftalt  

 med den tidligere lejer af "Rosenhuset" til dækning af goodwill m.v.,  

 har været lavere, end den betaling, der ville være blevet aftalt,  

 hvis der i lejekontrakten havde været tilladelse til alkoholsalg.
Klageren bestrider endvidere, at "Rosenhuset" er  

 udlejet til et formål, der berettiger til at karakterisere  

 udskænkning af alkohol som en sædvanlig ydelse.
Der findes ikke  

 nogen entydig definition af ordet "café". Det  

 afgørende må være, hvilket varesortiment parterne har  

 aftalt.
Lejekontraktens beskrivelse af forretningens varesortiment er derfor  

 en beskrivelse af, hvilken type virksomhed, der må drives fra  

 lokalerne, og det er ikke relevant at betragte denne beskrivelse som en  

 konkurrencebegrænsende klausul.
 3.2	Til støtte for påstanden om  

 hjemvisning har klageren anført, at Konkurrencestyrelsen ikke har  

 taget stilling til, om der foreligger en bagatelsag, som allerede derfor ikke  

 er omfattet af konkurrencelovens § 6, jf. konkurrencelovens § 7.
 Klageren har endvidere gjort gældende, at sagen  

 i stedet skal behandles af Konkurrencerådet, da det er første  

 sag af denne type.
4.	Konkurrencestyrelsens argumentation Konkurrencestyrelsen har anført, at  

 bestemmelsen i lejekontrakten, hvorefter der alene må serveres  

 alkoholfri drikke til et varesortiment omfattende salater, pizza, sandwich og  

 pølser er en konkurrencebegrænsende bestemmelse i strid med  

 konkurrencelovens § 6. Det skyldes, at bestemmelsen begrænser lejeren  

 af "Rosenhuset" i sin erhvervsudøvelse, og at udskænkning af  

 alkohol i forbindelse med servering af lette måltider må anses  

 for en sædvanlig ydelse.
Det er ikke et sagligt og rimeligt  

 vilkår for cafédrift i almindelighed, at der ikke må  

 serveres alkohol.
Det er derimod ikke afgørende, at "La  

 Vela" har tilladelse til at servere alkohol.
Styrelsen finder ikke, at  

 der er oplyst saglige grunde, der kan føre til en anden vurdering.  

 Under alle omstændigheder må servering af alkohol betragtes som  

 et sædvanligt supplement til en frokost.
 Styrelsen har på ingen måde søgt at  

 tilsidesætte en udlejers ret til i forbindelse med lejeaftalens  

 indgåelse frit at aftale med en lejer, om udlejede lokaler skal  

 benyttes til kaffehus, konditori, restauration, beværtning eller andet.  

 Styrelsen har kun vurderet de vilkår, der er knyttet til anvendelsen af  

 det udlejede, herunder de begrænsninger, der bliver lagt for driften af  

 den nævnte virksomhed: kiosk og café.
Den omtvistede bestemmelse er  

 konkurrencebegrænsende.
Det gælder uanset om klageren har  

 ønsket to forskellige virksomheder, nemlig henholdsvis en virksomhed,  

 hvor badegæster m.fl. skal kunne købe kioskvarer, og en  

 restaurationsvirksomhed, og uanset at kommunen kan blive påført  

 et økonomisk tab, hvis der udlejes til to konkurrerende virksomheder  

 inden for samme geografiske område.
5.	Lejeren af "Rosenhuset" Susanne Fossums  

 argumentation Advokat Johan Schwarz-Nielsen har på vegne Susanne  

 Fossum tilsluttet sig det af Konkurrencestyrelsen anførte.
Forbudet  

 mod alkoholservering er både usagligt og ulovligt.
Der er ikke tale om nogen bagatelsag for Susanne Fossum.  

 Den mistede omsætning og mistede fortjeneste er af væsentlig  

 størrelse.
Hun mister ikke blot omsætningen og fortjeneste ved  

 salg af alkohol, men også accessoirer dertil, herunder først og  

 fremmest madvarer, idet hun er det eneste serveringssted i området, som  

 ikke serverer alkohol.
7.	Konkurrenceankenævnets  

 bemærkninger Det konkurrenceretlige udgangspunkt for sagens  

 bedømmelse er, at Søllerød Kommune som ejer og udlejer  

 af Rosenhuset har frihed til at betinge udleje af vilkår, som  

 fastlægger og begrænser lejerens brug af ejendommen, uden hensyn  

 til, hvilken anvendelse der ville indebære den mest effektive  

 samfundsmæssige ressourceanvendelse, og uden hensyn til, hvorledes  

 cafévirksomhed sædvanligt eller driftsøkonomisk bedst  

 drives.
 Det følger imidlertid af konkurrencelovens § 6,  

 stk. 1, at Søllerød Kommune ikke kan udnytte denne frihed til  

 at indgå en lejeaftale vedrørende Rosenhuset med et  

 vilkår, hvorefter der ikke må serveres alkohol, hvis dette  

 vilkår må anses for en aftale, "der direkte eller indirekte  

 har til formål eller følge at begrænse  

 konkurrencen".
Det er som anført af Konkurrencestyrelsen en  

 tilstræbt følge af vilkåret, at Susanne Fossum som lejer  

 af Rosenhuset er afskåret fra at servere alkohol i Rosenhuset, og at  

 hun således er begrænset i sin erhvervsudøvelse dér  

 - ganske som hendes erhvervsudøvelse dér begrænses af, at  

 lokalerne efter lejekontrakten skal anvendes til kiosk og café, og at  

 varesortimentet kun må omfatte pizza, sandwich, pølser, kaffe,  

 the og andre (alkoholfrie) drikke.
Dette kan imidlertid ikke i sig selv anses  

 for en konkurrencebegrænsning omfattet af forbudet i konkurrencelovens  

 §6, stk. 1. Vilkåret er alene i strid med denne bestemmelse, hvis det  

 kan være af betydning for en virksom konkurrence på det relevante  

 marked.
 Ankenævnet finder intet grundlag for at antage, at  

 vilkåret skulle kunne have en sådan markedspåvirkning, at  

 der er tale om en konkurrencebegrænsning omfattet af konkurrencelovens  

 § 6, stk. 1.
 Ankenævnet ophæver derfor  

 Konkurrencestyrelsens afgørelse.
 Herefter bestemmes:
 Konkurrencestyrelsens afgørelse af 26 marts 1998  

 ophæves.
 Klageafgiften skal tilbagebetales til klageren.
