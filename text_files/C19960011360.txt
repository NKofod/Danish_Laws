Direktoratet har i bekendtgørelse nr. 543 af 20. juni 1996 fastsat regler  

 om overførsel af overskydende timer.
Til brug herfor har direktoratet  

 udarbejdet denne vejledning.
Til § 1, stk. 1 Reglerne om timeoverførsel gælder for alle fagområder.
Overskydende timer  

 skal være opbrugt eller bortfaldet, før medlemmet kan få dagpenge.
Medlemmet  

 kan dog få feriedagpenge, når betingelserne herfor er opfyldt.
Ved opgørelsen af overskydende timer medregnes kun arbejde og indtægter i  

 medlemsperioder.
Som hovedregel medregnes alle timer fra lønarbejde, jf.  

 arbejdsløshedsforsikringslovens § 41 og § 53, samt timer for hvilke der er  

 ydet kontant dækning.
Der medregnes endvidere timer fra bibeskæftigelse ved  

 selvstændig erhvervsvirksomhed.
 Timer fra arbejde, som medfører fradrag på et medlems dagpengekort, skal  

 som hovedregel medregnes ved opgørelsen af medlemmets overskydende timer.
 Vederlag, som medfører fradrag på et medlems dagpengekort, skal som  

 hovedregel medregnes ved opgørelsen af overskydende timer, eventuelt efter  

 omregning af vederlaget med den til enhver tid gældende omregningssats, jf.  

 vejledningen til § 5.
 Når en dimittend er blevet optaget som medlem i en arbejdsløshedskasse,  

 skal timer fra arbejde udført af dimittenden i karensperioden medregnes ved  

 en opgørelse af dimittendens eventuelle overskydende timer.
Hver gang et medlem tilmelder sig Arbejdsformidlingen og anmoder om  

 dagpenge (opgørelsestidspunktet), skal arbejdsløshedskassen opgøre antallet  

 af overskydende timer, som medlemmet har haft i beskæftigelsesperioden forud  

 for opgørelsestidspunktet.
Der skal ikke opgøres overskydende timer for mere  

 end de sidste 12 uger/3 måneder.
Både uger/måneder med beskæftigelse af mindre omfang end fagets normale  

 ugentlige arbejdstid og uger/måneder med beskæftigelse af større omfang end  

 fagets normale ugentlige arbejdstid medregnes ved opgørelsen af overskydende  

 timer i opgørelsesperioden.
Manglende timer i forhold til fagets normale  

 ugentlige arbejdstid i enkelte uger vil således blive fratrukket ved  

 opgørelsen af de overskydende timer i opgørelsesperioden, medmindre medlemmet  

 har fået fulde eller supplerende dagpenge eller anden kontant dækning for de  

 pågældende timer.
Fagets normale arbejdstid Det afgøres ud fra overenskomsten for det pågældende faglige område, om  

 medlemmet har haft beskæftigelse af større omfang end svarende til fagets  

 normale ugentlige arbejdstid.
En individuel kontrakt, der fraviger  

 overenskomstens bestemmelse om fagets normale ugentlige arbejdstid, er ikke  

 afgørende.
Hvis arbejdet ikke er overenskomstdækket, tages der udgangspunkt  

 i, hvad der er den normale ugentlige arbejdstid i en overenskomst for  

 tilsvarende eller lignende arbejde.
 Betaling for transporttid mv.
Transportbetaling, der ikke er skattepligtig, indgår ikke i opgørelsen af  

 overskydende timer.
Der kan her være tale om skattefri kørselsgodtgørelse i  

 henhold til gældende skatteregler eller arbejdsgivers refusion af  

 transportudgifter efter regning.
 Er betaling derimod skattepligtig, vil udgangspunktet være, at transport,  

 som er en del af arbejdsforholdet (fx transport mellem forskellige  

 arbejdssteder), som hidtil skal indgå i opgørelsen af overskydende timer.
 Ved vurderingen af om tidsrum, der bliver anvendt til transport, skal  

 indgå i opgørelsen af overskydende timer, må man således først se på, om  

 transporten foregår inden for eller uden for almindelig arbejdstid (incl.  

 evt. overarbejdstid).
 Foregår transporten inden for den normale arbejdstid (incl. evt.  

 overarbejdstid) indgår den medgåede tid også i opgørelsen af overskydende  

 timer.
Foregår transporten uden for arbejdstiden - fx som transport mellem bopæl  

 og arbejdssted - vil betalingen herfor som udgangspunkt ikke skulle medgå i  

 opgørelsen af overskydende timer.
Dette gælder fx de situationer, hvor  

 betaling for transporten ikke sker i form af en timeløn, men med en  

 overenskomstmæssigt fastsat ydelse for transport.
Sker betalingen på baggrund af en individuel aftale mellem arbejdsgiver og  

 arbejdstager om betaling af transporten, vil dette som udgangspunkt heller  

 ikke skulle indgå i opgørelsen af overskydende timer.
Der kan fx være tale om  

 betaling, der baserer sig på antallet af kørte kilometer, kørte zoner  

 el.lign.
 Hvis betaling for transporten sker på baggrund af en individuel aftale og  

 det udbetalte beløb væsentligt overstiger, hvad man måtte forvente i forhold  

 til den tid, der er brugt til transporten og udgifterne hertil, bør man dog  

 være opmærksom på, at der kan være tale om en maskeret aflønning af  

 medlemmet, som i givet fald skal indgå i opgørelsen af overskydende timer.
 Dette kunne fx være tilfældet, hvor betalingen væsentligt overstiger, hvad  

 der ville være blevet udbetalt i timeløn for det samme tidsrum plus udgifter  

 til transporten.
Arbejde udført i udlandet Arbejde udført i udlandet medregnes ved opgørelsen af overskydende timer i  

 opgørelsesperioden.
Hvis et medlem er udsendt til udlandet af en arbejdsgiver, der er  

 etableret i Danmark, og arbejdet er omfattet af en dansk overenskomst, skal  

 der ved opgørelsen af overskydende timer tages udgangspunkt i den  

 overenskomstmæssigt aftalte normale ugentlige arbejdstid.
Hvis det af aftalen  

 mellem de overenskomstmæssige parter klart fremgår, at arbejdstiden for  

 arbejde i udlandet fastlægges individuelt, tages der dog udgangspunkt i den  

 individuelt aftalte ugentlige arbejdstid.
Hvis arbejdet ikke er  

 overenskomstdækket, tages der udgangspunkt i, hvad der er den normale  

 ugentlige arbejdstid i en overenskomst for tilsvarende eller lignende arbejde  

 i Danmark.
Hvis et medlem bliver ansat hos en arbejdsgiver i udlandet, baseres  

 opgørelsen af de overskydende timer på fagets normale ugentlige arbejdstid  

 ifølge den gældende overenskomst eller lov herom i det pågældende land.
Hvis  

 det af den gældende overenskomst eller lov herom i det pågældende land klart  

 fremgår, at arbejdstiden kan fastlægges individuelt, baseres opgørelsen af de  

 overskydende timer dog på den individuelt aftalte ugentlige arbejdstid.
Hvis  

 arbejdstiden ikke er reguleret ved lov eller overenskomst, tages der  

 udgangspunkt i, hvad der er den normale ugentlige arbejdstid i en  

 overenskomst for tilsvarende eller lignende arbejde i Danmark.
Dokumentation for medlemmets arbejdstid Oplysninger om omfanget af et medlems beskæftigelse skal som hovedregel  

 bero på medlemmets egne oplysninger, eventuelt ved dokumentation i form af  

 lønsedler, medmindre der foreligger arbejdsgiverdokumentation til brug for  

 beregning af dagpengesatsen.
Dette gælder også, når et medlem har været  

ansat hos en arbejdsgiver i udlandet.
Hvis der er tvivl om fagets  

 normale arbejdstid for et medlem, der har været ansat hos en  

 arbejdsgiver i udlandet, lægges den tilsvarende normale ugentlige arbejdstid  

 i Danmark til grund ved beregningen af overskydende timer.
 Direktoratet har udarbejdet en blanket til brug ved opgørelse af  

 overskydende timer, AR 232. Blanketten skal anvendes, medmindre  

 arbejdsløshedskassen, som følge af at medlemmet har fået fulde eller  

 supplerende dagpenge, fra medlemmets dagpengekort har alle nødvendige  

 oplysninger til brug for opgørelsen af overskydende timer, eller  

 arbejdsløshedskassen har fået godkendt sin egen blanket, der mindst  

 indeholder de samme oplysninger, som den af direktoratet udarbejdede blanket.
Til § 1, stk. 2 og 3 A.
Månedslønnede contra uge/14-dages lønnede Ved vurderingen af om et medlem er månedslønnet, og dermed skal have  

 opgjort overskydende timer på grundlag af en 3 måneders opgørelsesperiode,  

 tages udgangspunkt i, om lønnen udbetales som fast månedsløn.
Hvis medlemmet  

 aflønnes pr. beskæftiget time, men lønnen udbetales månedsvis, anses  

 medlemmet i forbindelse med opgørelsen af overskydende timer ikke for at være  

 månedslønnet.
 Hvis et fast ansat medlem aflønnes på provisionsbasis, eller hvis  

 medlemmet aflønnes med en fast grundløn samt provision, og lønnen udbetales  

 månedsvis, anses medlemmet for at være månedslønnet.
 Der forekommer overskydende timer, hvis de opgjorte timer i  

 opgørelsesperioden overstiger den overenskomstmæssige arbejdstid i perioden.  

 Dette vil normalt sige 481 timer for en 3 månders periode eller 444 timer for  

 en 12 ugers periode.
B.
Opgørelsestidspunkt og opgørelsesperiode Opgørelsen af overskydende timer skal finde sted med udgangspunkt i en af  

 følgende metoder:
I.
Opgørelse på grundlag af hele lønperioder Opgørelsestidspunktet er afslutningen af en lønperiode, hvis:
1. Medlemmet tilmelder sig Arbejdsformidlingen og  

 anmoder om dagpenge i den uge, hvor lønperioden slutter, eller tilmelder sig  

 i den følgende uge, og den senere tilmelding alene skyldes, a. at medlemmet på grund af lørdag, søndag eller helligdage har været  

 afskåret fra at tilmelde sig Arbejdsformidlingen, og/eller b. at medlemmet har undladt at tilmelde sig Arbejdsformidlingen på dage,  

 hvor den pågældende modtager dagpengegodtgørelse for 1. og 2. ledighedsdag.
 2. Medlemmet umiddelbart forud for afslutningen af den  

 seneste lønperiode har mindst 3 hele sammenhængende lønperioder for  

 månedslønnede eller mindst 12/6 hele sammenhængende lønperioder for  

 henholdsvis uge- og 14-dages lønnede.
Ad 1.: Det er en afgørende forudsætning for, at arbejdsløshedskassen kan  

 opgøre overskydende timer på grundlag af lønperioder, at ledigheden og dermed  

 (som udgangspunkt) tilmeldingen til arbejdsformidlingen finder sted i samme  

 uge, som lønperioden slutter.
Det kan dog accepteres, at tilmelding i de i §  

 1, stk. 2, litra a og b nævnte tilfælde sker i den følgende uge.
 Det betyder, at et medlem, hvis lønperiode slutter tirsdag, men som først  

 fratræder ved ugens udgang, kan opfylde betingelserne i § 1, stk. 2. Dette  

 kan ske ved enten at tilmelde sig Arbejdsformidlingen den første ledige  

 dag i den følgende uge (punkt a.) eller tilmelde sig efter udløbet af de  

 dage, hvor den pågældende eventuelt har oppebåret dagpengegodtgørelse (punkt  

 b.).
 I de tilfælde, hvor ledigheden ikke indtræder i samme uge, som lønperioden  

 slutter, fx på grund af at beskæftigelsen fortsætter ind i den følgende uge,  

 skal opgørelsen altid ske på grundlag af hele kalenderuger.
 Ad 2.: En lønperiode anses ikke for hel, hvis der i perioden fx er  

 udbetalt ydelser fra kassen, hvis medlemmet har modtaget sygedagpenge eller  

 der er afholdt ferie med feriegodtgørelse.
 Hvis betingelserne under 1. og 2. er opfyldt, vil opgørelsesperioden for  

 månedslønnede være medlemmets seneste 3 lønperioder og for henholdsvis uge-  

 og 14-dages lønnede de seneste 12/6 lønperioder.
 Eksempel 1:
Et månedslønnet medlem ophører med sit arbejde lørdag den 31. december  

 1995. Medlemmet melder sig ledig tirsdag den 2. januar 1996, som er den  

 første ledige hverdag.
Medlemmet har haft 3 hele  

 månedslønninger(oktober-november-december). Opgørelsesperioden går fra den 1.  

 oktober til den 31. december 1995.
 Eksempel 2:
Et ugelønnet medlem, hvis lønperioder går fra onsdag til tirsdag, ophører  

 med sit arbejde tirsdag.
Medlemmet melder sig ledig om fredagen i samme uge.  

 Opgørelsestidspunktet er den tirsdag, hvor medlemmet ophører, og  

 opgørelsesperioden er de forudgående 12 lønperioder.
 Eksempel 3:
 Et ugelønnet medlem, hvis lønperioder går fra torsdag til onsdag, har  

 sidste arbejdsdag mandag i uge 10. Medlemmet melder sig ledig tirsdag i uge  

 10. Da lønperioden slutter i uge 9, og da den senere tilmelding i uge 10  

 hverken skyldes lørdag, søndag, eller atmedlemmet modtager  

 dagpengegodtgørelse, (men derimod skyldes at medlemmets arbejde strækker sig  

 ind i uge 10) er opgørelsestidspunktet udgangen af uge 9, og  

 opgørelsesperioden er de forudgående 12 kalenderuger.
 Eksempel 4:
 Et ugelønnet medlem, hvis lønperioder går fra torsdag til onsdag,  

 afskediges, og den sidste hele lønperiode slutter onsdag den 15. Medlemmet  

 arbejder ugen ud og har således sidste arbejdsdag fredag den 17. Medlemmet  

 modtager dagpengegodtgørelse for mandag og tirsdag i den følgende uge og  

 melder sig ledig onsdag den 22. Da den senere tilmelding til  

 Arbejdsformidlingen skyldes lørdag og søndag og 2 dage med  

 dagpengegodtgørelse, er opgørelsestidspunktet onsdag den 15., og  

 opgørelsesperioden er de forudgående 12 lønperioder.
II.
Opgørelse på grundlag af hele kalenderuger Såfremt betingelserne under I. ikke er opfyldt, vil  

 opgørelsestidspunktet altid være udgangen af den uge, der ligger umiddelbart  

 før medlemmets tilmelding til Arbejdsformidlingen, og opgørelsesperioden vil  

 i disse tilfælde være højst 12 hele kalenderuger.
 Eksempel:
Et månedslønnet medlem ophører med sit arbejde og har været ansat mere end  

 3 måneder forud for sit arbejdsophør.
Medlemmet har inden for de seneste 3  

 måneder holdt en uges ferie med feriedagpenge.
Da der ikke er tale om 3 hele  

 månedslønninger, er opgørelsestidspunktet udgangen af ugen forud for  

 tilmeldingen til Arbejdsformidlingen og anmodningen om dagpenge.  

 Opgørelsesperioden er de forudgående 12 kalenderuger.
Til § 1, stk. 4 Kombinerede lønformer I tilfælde, hvor medlemmet i opgørelsesperioden samtidig har modtaget  

 månedsløn og uge-/14-dages løn, vil opgørelsestidspunktet (af administrative  

 grunde) være udgangen af den uge, der ligger umiddelbart før medlemmets  

 tilmelding til Arbejdsformidlingen, og opgørelsesperioden vil i disse  

 tilfælde være højst 12 hele kalenderuger.
 Det samme gør sig gældende, hvor medlemmet i opgørelsesperioden i  

 forlængelse af hinanden har været aflønnet med henholdsvis månedsløn og  

 uge-/14-dages løn.
Til § 1, stk. 5 Har et medlem i opgørelsesperioden fået kontant dækning for tabt  

 arbejdsfortjeneste fx i form af sygedagpenge eller dagpengegodtgørelse i  

 henhold til arbejdsløshedsforsikringslovens § 84, og udgør  

 beskæftigelsestimerne sammen med de timer, for hvilke medlemmet har modtaget  

 sygedagpenge eller dagpengegodtgørelse et større antal timer end svarende til  

 fagets normale ugentlige arbejdstid, skal der ske timeoverførsel.
Det er uden  

 betydning, at den kontante dækning ikke fuldt ud svarer til den løn, som den  

 skal erstatte.
Overskydende timer fra en tidligere opgørelse Overskydende timer, som er forbrugt i opgørelsesperioden, skal ikke  

 medregnes i den nye opgørelse af overskydende timer.
Begrundelsen herfor er,  

 at medlemmet i opgørelsesperioden ikke har fået kontant dækning for de  

 forbrugte overskydende timer.
 Afholdelse af fridage for egen regning, ferie m.v.
 Har et medlem i opgørelsesperioden holdt fri for egen regning eller  

 afspadseret for et antal timer og således ikke fået kontant dækning for tabt  

 arbejdsfortjeneste, skal disse timer ikke medregnes ved opgørelsen af  

 beskæftigelsens omfang i de enkelte uger.
Har et medlem holdt ferie med løn eller feriegodtgørelse eller ferie med  

 feriedagpenge i de sidste uger af en ansættelsesperiode, regnes feriedagene  

 med til opgørelsesperioden.
Holder medlemmet først ferie, efter at  

 ansættelsen er ophørt, kan der ikke afspadseres overskydende timer ved  

 afholdelse af en kalenderuges sammenhængende ferie (6 dage). En uges  

 sammenhængende ferie sidestilles af administrative grunde med en uge med  

 normal arbejdstid.
Udbetaling af erstatning for løn og anden godtgørelse for samme  

 ansættelsesforhold Hvis et medlem har fået løn, erstatning og/eller godtgørelse fra flere  

 intanser for det samme antal timer i det samme ansættelsesforhold, skal der  

 ikke ske overførsel af overskydende timer, da medlemmet ikke har fået dækning  

 for flere timer end svarende til normal arbejdstid.
Har medlemmet derimod  

 påbegyndt et andet arbejde i en opsigelsesperiode, hvor medlemmet har været  

 fritstillet, skal der ske timeoverførsel ved ledighed fra det andet arbejde,  

 da medlemmet har haft løntimer fra 2 ansættelsesforhold samtidigt.
Kursusdeltagelse Et deltidsforsikret medlem, der under deltagelse i et kursus har fået fuld  

 kursusgodtgørelse svarende til satsen for fuldtidsforsikrede, skal ikke af  

 den årsag have overført overskydende timer, uanset bestemmelsen i § 4, da  

 hensigten med reglerne om overførsel af overskydende timer ikke har været, at  

 deltagelse i et kursus skal medføre timeoverførsel.
Arbejde med støtte i henhold til bistandslovens § 43 Et deltidsforsikret medlem, der før opgørelsestidspunktet har haft arbejde  

 med støtte i henhold til bistandslovens § 43 i mere end 30 timer om ugen,  

 skal have overført overskydende timer for arbejdstiden ud over de 30 timer om  

 ugen, hvis arbejdet efter de gældende regler om optagelse i en statsanerkendt  

 arbejdsløshedskasse for lønmodtagere kan anses for at være lønarbejde.
Pasning af sygt barn i hjemmet med støtte i henhold til bistandslovens  

 § 48 og § 48 a Et deltidsforsikret medlem, der melder sig ledig og anmoder om dagpenge  

 efter støtteperiodens ophør, skal ikke have overført overskydende timer,  

 uanset at medlemmet i perioden med pasningen af barnet har modtaget  

 kompensation for tabt arbejdsfortjeneste op til normal ugentlig arbejdstid  

 for fuldtidsforsikrede.
Fratrædelsesgodtgørelse, pensionsindtægt fra tidligere ansættelse og  

 lignende Fratrædelsesgodtgørelse, herunder fratrædelsesgodtgørelse i henhold til  

 funktionærloven, og pensionsindtægt fra en tidligere ansættelse skal ikke  

 medføre timeoverførsel.
Varetagelse af hverv i henhold til de kommunale styrelseslove Der skal ikke ske overførsel af overskydende timer på baggrund af beløb,  

 der modtages for varetagelse af hverv i henhold til de kommunale  

 styrelseslove.
Supplerende dagpenge For et medlem, der modtager supplerende dagpenge, er der et  

 opgørelsestidspunkt for overskydende timer, når medlemmet i en eller flere på  

 hinanden følgende uger har haft flere timer end svarende til fagets fulde  

 overenskomstmæssige arbejdstid.
Hvis et medlem, der modtager supplerende  

 dagpenge, fx har haft arbejde i 3 på hinanden følgende uger med overskydende  

 timer i hver af disse uger, skal der kun ske en samlet opgørelse af  

 overskydende timer efter den 3. uge.
Hvis et medlem på grund af vejrlig eller materialemangel anmoder om  

 dagpenge uden at være tilmeldt Arbejdsformidlingen i henhold til de særlige  

 regler herom, skal der ligeledes foretages en opgørelse af overskydende  

 timer.
Eventuelle overskydende timer skal være opbrugt eller bortfaldet, før  

 medlemmet kan få dagpenge.
 Timer, som medlemmet i relation til reglerne om supplerende dagpenge ud  

 fra rådighedsbetragtninger er blevet teknisk belagt med, medregnes derimod  

 ikke i opgørelsen af den ugentlige arbejdstid.
Overgangsydelse For et medlem, der modtager overgangsydelse, er der et opgørelsestidspunkt  

 for overskydende timer, når medlemmet i en eller flere på hinanden følgende  

 uger har haft flere timer end svarende til fagets fulde overenskomstmæssige  

 arbejdstid.
 For et medlem, der modtager overgangsydelse, skal der således kun  

 foretages en opgørelse af eventuelle overskydende timer, når medlemmet som  

 følge af lønnet arbejde og/eller kontant dækning for tabt arbejdsfortjeneste  

 (teknisk belægning) har haft overskydende timer i en eller flere uger forud  

 for opgørelsestidspunktet.
 Hvis et medlem, der modtager overgangsydelse, fx har haft arbejde i 3 på  

 hinanden følgende uger med overskydende timer i hver af disse uger, skal der  

 kun ske en samlet opgørelse af overskydende timer efter den 3. uge.
Efterløn Der skal ikke ske overførsel af overskydende timer ved overgang til  

 efterløn.
Til § 2 Ny opgørelse I de tilfælde, hvor et forudgående opgørelsestidspunkt ikke falder sammen  

 med udgangen af en kalenderuge, og der ikke foreligger mindst 12 hele  

 kalenderuger mellem de 2 opgørelsestidspunkter, skal der i opgørelsesperioden  

 alene indgå hele kalenderuger.
 Eksempel:
Et medlem på fast månedsløn tilmelder sig som ledig onsdag den 1.  

 november.
Medlemmets opgørelsestidspunkt er udgangen af oktober, nemlig  

 tirsdag den 31. oktober (uge 44). Medlemmet er på ny ledig i uge 50, hvor der  

 foretages en ny opgørelse.
 Da der kun skal regnes med hele kalenderuger, kommer opgørelsesperioden  

 til at omfatte kalenderugerne 45-49.
Til § 3 Har et medlem fx siden sidste opgørelsestidspunkt som led i en turnus  

 ingen arbejdstimer i arbejdsuge 1 og 56 timer i uge 2, skal der ikke ved et  

 nyt opgørelsestidspunkt ved udgangen af uge 2 ske timeoverførsel fra uge 2  

 til uge 3. Det forudsættes, at medlemmet ikke har modtaget kontant dækning  

 for uge 1.
Til § 5, stk. 1 Kontrollabel/ukontrollabel beskæftigelse Ukontrollabel beskæftigelse m.v.
 Anvendelsen af medlemmernes egne oplysninger (tro og love oplysninger) om  

 arbejdets omfang ved opgørelse af overskydende timer bygger på en  

 forudsætning om, at oplysningerne kan efterkontrolles hos 3. mand  

 (arbejdsgiveren).
 Det vil sige, at arbejdsgiveren skal kunne afgive oplysninger om arbejdets  

 omfang.
 Der vil typisk være tale om kontrollabel beskæftigelse, når arbejdet  

 udføres på en virksomhed eller på en af arbejdsgiveren anvist arbejdsplads  

 under opsyn af en arbejdsgiverrepræsentant.
Et arbejde anses for ukontrollabelt, når arbejdstiden ikke eller kun  

 vanskeligt kan kontrolleres ved arbejdsgiverens egne registreringer.  

 Ukontrollabel beskæftigelse kan f.eks. forekomme i forbindelse med free-lance  

 beskæftigelse, konsulentarbejde og handelsrejsende.
Hvis beskæftigelsen anses  

 for ukontrollabel, skal indtægten omregnes til timer.
 Ved denne vurdering er det afgørende, om det i forbindelse med det  

 konkrete ansættelsesforhold er et naturligt element, at arbejdsgiveren eller  

 en ansat, der er bemyndiget hertil, har mulighed for at efterkontrollere  

 arbejdets udførelse og omfang.
 Det er ikke afgørende, om arbejdets udførelse og omfang kontrolleres  

 permanent, men om arbejdet er af en sådan beskaffenhed, at en regelmæssig  

 kontrol af arbejdets udførelse og omfang til hver en tid kan udøves som et  

 naturligt led i ansættelsesforholdet.
 Når der er lagt vægt på, at det skal være arbejdsgiverens egne  

 registreringer, er det kontrolelementet, der tages udgangspunkt i.
 Hvis arbejdet fx udføres på en virksomhed, er der som hovedregel tale om  

 kontrollabel beskæftigelse, og det er derfor uden betydning, om  

 lønudbetalingen i praksis alene baseres på den ansattes egne timeoplysninger.  

 Det afgørende er som ovenfor nævnt, at kontrolmuligheden foreligger som et  

 naturligt element i ansættelsen.
Er der imidlertid tale om ukontrollerbar beskæftigelse, bliver den ikke  

 kontrollabel, blot fordi arbejdsgiveren kan fremlægge fx timelønsedler, der  

 alene er udfyldt af medlemmet uden mulighed for kontrol fra arbejdsgiverens  

 side.
Her er der netop ikke tale om arbejdsgiverens egne registreringer.
 Som det fremgår af ovennævnte, er arbejdsgiverens mulighed for, som et  

 naturligt led i ansættelsen, at føre regelmæssig kontrol med tidsforbruget  

 ved arbejdets udførelse det afgørende element i vurderingen af  

 kontrollabelt/ukontrollabelt arbejde.
 Fritstillings-/sygdomsperioder m.v.
 I tilfælde af at et medlem med ukontrollabel beskæftigelse bliver  

 fritstillet i en opsigelsesperiode, bliver syg, holder ferie eller lignende,  

 og i den forbindelse fra arbejdsgiveren får udbetalt løn i perioden, skal  

 beløbet udbetalt i fritstillings-, sygdoms- eller ferieperioden m.v. omregnes  

 til timer.
 Baggrunden herfor er, at den kontante dækning i forsikringsmæssig  

 sammenhæng ikke kan anses for at være en kompensation for et bestemt antal  

 (kontrollable) timer.
Hvis medlemmet derimod fra anden side har fået kontant dækning for den  

 pågældende periode, skal det antal timer, som den kontante dækning  

 kompenserer for, indgå i opgørelsen af de overskydende timer.
Hvis medlemmet  

 fx har fået udbetalt sygedagpenge, feriegodtgørelse eller feriedagpenge, skal  

 der normalt for hver sygedag eller feriedag medregnes det antal timer,  

 medlemmet modtager kontant dækning for.
Særlige områder Ukontrollabel beskæftigelse forekommer endvidere i tilfælde, hvor  

 arbejdets udførelse »normalt« kræver, at der forinden har fundet en  

 vis forberedelse sted.
Som eksempler på medlemsgrupper, der arbejder på denne  

 måde, kan nævnes skuespillere, musikere, foredragsholdere og undervisere.
På undervisningsområdet er der imidlertid i praksis lavet en undtagelse  

 fra reglen fra omregning i § 5. I de tilfælde, hvor der er indgået en  

 overenskomst, der regulerer omfanget af forberedelsestiden samt betalingen  

 herfor, anses arbejdet ikke for at være ukontrollabelt.
Dette forudsætter  

 dog, at arbejdsgiveren er omfattet af overenskomsten.
 Såfremt arbejdsgiveren ikke er omfattet af overenskomsten, kan man ikke  

 undgå omregning efter § 5 ved »privat« at aftale, at arbejdet  

 aflønnes efter en overenskomst, der regulerer omfanget og betalingen for  

 forberedelsestiden.
Omregning Ved opgørelsen af overskydende timer ved ukontrollabel beskæftigelse  

 omregnes nettoindtægten fra arbejdet til timer ved at dividere nettoindtægten  

 med den på opgørelsestidspunktet gældende omregningssats.
Rådighedsvederlag og lignende Rådighedsvederlag, som et medlem fx i henhold til en kollektiv  

 overenskomst får udbetalt i forbindelse med hver lønudbetaling for at stå til  

 rådighed i et bestemt antal timer i en periode (rådighedsforpligtelse),  

 uanset om medlemmet opfylder rådighedsforpligtelsen, skal ikke indgå i  

 opgørelsen af overskydende timer.
Et sådant fast rådighedsvederlag betragtes  

 således som en lønandel.
 Hvis et medlem ud over et sådant fast rådighedsvederlag får et særskilt  

 vederlag for bestemte dage, hvor medlemmet efter særlig aftale er forpligtet  

 til at stå til rådighed, skal alene det særskilte vederlag eventuelt efter  

 omregning indgå i opgørelsen af overskydende timer.
Rådighedsvederlag, hvis størrelse varierer og er afhængig af det antal  

 timer, som medlemmet faktisk har stået til rådighed, skal indgå i opgørelsen  

 af overskydende timer.
Et sådant rådighedsvederlag omregnes med den til  

 enhver tid gældende omregningssats, hvis vederlaget pr. time er mindre end  

 omregningssatsen.
Hvis medlemmet har været berettiget til at afspadsere i  

 stedet for at få rådighedsvederlaget udbetalt, omregnes vederlaget ikke.
I  

 stedet indgår det antal timer, som medlemmet har været berettiget til at  

 afspadsere, i opgørelsen af overskydende timer.
 Når indtægten skal omregnes til et antal arbejdstimer, er det dette antal  

 arbejdstimer, der skal indgå i opgørelsen af medlemmets ugentlige arbejdstid.
Til § 5, stk. 2 Forhøjelse af omregningssatsen Bestemmelsen beskriver hvornår anvendelse af den gældende omregningssats  

 gange 1,5 tages i anvendelse.
Formålet med at forhøje omregningssatsen er at  

 skabe parallelitet til kontrollabel beskæftigelse, hvor merarbejde typisk  

 aflønnes med en højere timelønssats.
Ved omregning af nettoindtægten til timer forhøjes omregningssatsen for  

 den del af nettoindtægten i den samlede opgørelsesperiode, der på ugebasis  

 overstiger 37 gange den gældende omregningssats gange antallet af uger i  

 opgørelsesperioden.
For månedslønnede forhøjes omregningssatsen for den del  

 af nettoindtægten, der overstiger 481 gange omregningssatsen.
Ved en opgørelsesperiode på fx 12 uger og en omregningssats på 118,18 kr.  

 (pr. 1. januar 1996) vil nettoindtægt over 52.472 kr. (37 timer x 118,18 kr.  

 x 12 uger) skulle omregnes med den forhøjede omregningssats.
Den forhøjede  

 omregningssats vil være 118,18 kr.x1,5 = 177,27 kr.
 Hvis nettoindtægten i opgørelsesperioden har været 75.000 kr., vil der  

 skulle overføres 127 overskydende timer beregnet på følgende måde:
 Indtægt 75.000 kr. minus 52.472 = 22.528: 177,27 = 127 overskydende timer.
Til § 5, stk. 3 Loft over antallet af overførte timer Ved ukontrollabelt arbejde er der fastsat et maksimum for det antal timer,  

 der skal overføres.
Formålet med et loft over antallet af overførte timer,  

 der i gennemsnit svarer til 60 timer pr. uge, er at undgå, at personer med  

 meget høje indtægter fra ukontrollabelt arbejde får overført et urealistisk  

 højt antal timer.
Således vil omregnede timer udover 780 timer ved en opgørelsesperiode på 3  

 hele månedslønsperioder, henholdsvis 720 timer ved en opgørelsesperiode på 6  

 hele 14 dages lønperioder eller 12 hele ugelønsperioder ikke medføre  

 overførsel af overskydende timer.
Ved en opgørelsesperiode på hele  

 kalenderuger vil omregnede timer udover 60 x antallet af kalenderuger ikke  

 medføre overførsel af overskydende timer.
 Hvis opgørelsesperioden f.eks. er på 8 hele kalenderuger, vil omregnede  

 timer udover 480 timer (60x8) således ikke medføre overførsel.
Opgørelsesperioder med både ukontrollabel og kontrollabel  

 beskæftigelse/kontant dækning Det kan i en opgørelsesperiode forekomme, at et medlem har både  

 kontrollabel og ukontrollabel beskæftigelse.
De 2 former for beskæftigelse  

 kan forekomme enten i forlængelse af hinanden eller samtidigt, eller i en  

 kombination, hvor de lapper ind over hinanden.
 De 2 former for beskæftigelse behandles med hensyn til særreglerne i § 5,  

 stk. 2 og 3 under et for hele opgørelsesperioden, således at timerne fra den  

 kontrollable beskæftigelse ved opgørelsen først lægges »i bunden«.  

 Herefter »fyldes der op« med timer fra den ukontrollable  

 beskæftigelse, omregnet med den gældende omregningssats, indtil det samlede  

 timetal udgør 37 gange antallet af uger i opgørelsesperioden.
 For en eventuel resterende del af indtægten fra den ukontrollable  

 beskæftigelse anvendes herefter den forhøjede omregningssats (den gældende  

 omregningssats gange 1,5) og eventuelt loftet på 60 timer pr. uge.
 Eksempel:
Et medlem har - i en opgørelsesperiode på 12 uger - et job med  

 kontrollabel beskæftigelse på 25 timer pr. uge.
Derudover har medlemmet i  

 hele perioden et job med ukontrollabel arbejdstid og en indtjening på i alt  

 35.000 kr.
 Den samlede overenskomstmæssige arbejdstid på 12 ugers-perioden er 444  

 timer (12x37 timer).
 De 12 uger med 25 timers kontrollabel beskæftigelse giver 300 timer.
 144 timer omregnet med en omregningssats (pr. 1. januar 1996: 118,18)  

 giver 144x118,18 = 17.018 kr.
 De resterende 17.982 kr. (35.000 - 17.018 kr.) omregnes med den forhøjede  

 omregningssats (17.982 : 177,27), hvilket giver i alt 101,4 overskydende  

 timer.
 Det samlede antal timer i opgørelsesperioden er 545,4 timer (444 + 101,4  

 timer). Loftet, som er på 720 timer, rammes således ikke.
Ovennævnte problemstilling kan ligeledes forekomme i situationer, hvor der  

 er ukontrollabel beskæftigelse og kontant dækning i opgørelsesperioden.
Også  

 i denne situation lægges timer med kontant dækning »i bunden«, og  

 herefter »fyldes op« med timerne fra den ukontrollable  

 beskæftigelse.
 Eksempel:
Et medlem har i 8 uger modtaget sygedagpenge.
Medlemmet får herefter 4  

 ugers arbejde med ukontrollabel arbejdstid og en indtægt på 35.000 kr.
 Opgørelsesperioden er 12 uger (444 timer).
 De 8 uger med sygedagpenge giver 296 timer, som lægges »i  

 bunden«.
 De 148 timer omregnet med en omregningssats (pr. 1. januar 1996: 118,18)  

 giver 148x118,18 = 17.491 kr.
 De resterende 17.509 kr. (35.000 - 17.491 kr.) omregnes med den forhøjede  

 omregningssats (17.509 : 177,27), hvilket giver i ialt 98,8 overskydende  

 timer.
 Det samlede antal timer i opgørelsesperioden er 542,8 timer (444 + 98,8  

 timer). Loftet, som er på 720 timer, rammes således ikke.
Til § 5, stk. 4 Ved opgørelsen af nettoindtægten foretages der fradrag for de  

 dokumenterede, nødvendige udgifter, der i henhold til gældende skatteregler  

 kan fradrages indtægten før skatteberegning.
Der foretages ikke fradrag for  

 arbejdsmarkedsbidrag i henhold til lov om arbejdsmarkedsfonde.
 Der kan ikke foretages fradrag for ligningsmæssige fradrag, dvs. udgifter  

 der alene fradrages i den skattepligtige almindelige indkomst i forbindelse  

 med skatteligningen.
Til § 5, stk. 5 Værdien beregnes på grundlag af de af Ligningsrådet fastsatte satser.
Hvis  

 værdien af skattemyndighederne i konkrete tilfælde er ansat til en højere  

 eller lavere værdi, lægges denne til grund ved opgørelsen.
Ved opgørelse på  

 grundlag af arbejde i udlandet, hvor der indgår kost og logi m.v. og hvor  

 beskatningen er sket i udlandet, anvendes ligeledes de af Ligningsrådet  

 fastsatte satser.
Til § 5, stk. 6 I de tilfælde, hvor indtægten ikke er kendt på tidspunktet for arbejdets  

 udførelse, skal der foretages en opgørelse af overskydende timer på baggrund  

 af det faktiske antal arbejdstimer.
 Når indtægten kendes, foretages den endelige opgørelse efter omregning af  

 nettoindtægten.
Til § 6 »Fagets normale arbejdstid« for et medlem, der driver  

 selvstændig virksomhed i væsentligt omfang, svarer til den normale ugentlige  

 arbejdstid for en fuldtidsansat lønmodtager, dvs. 37 timer, uanset om  

 medlemmet oplyser at have haft færre eller flere arbejdstimer.
Hvis indtægten  

 fra et lønarbejde undtagelsesvis kan indgåi beregningsgrundlaget for den  

 selvstændige virksomhed, skal timerne for dette lønarbejde ikke overføres,  

 jf. direktoratets bekendtgørelse om beregning af arbejdsfortjenesten for  

 selvstændige erhvervsdrivende.
Til § 7 Overskydende timer kan eksempelvis opbruges, som det fremgår af bilag 1.
Hvis der har fundet timeoverførsel sted for timer i et ansættelsesforhold,  

 og medlemmet senere i det samme ansættelsesforhold har afspadseret disse  

 timer, vil arbejdsløshedskassen kunne efterbetale medlemmet de manglende  

 dagpenge.
Medlemmet skal dog fremlægge dokumentation, dels for at  

 afspadseringen har fundet sted, og dels for hvilken arbejdsperiode  

 afspadseringen vedrørte.
Til § 7, stk. 3 Et deltidsforsikret medlem, der har fået beregnet dagpenge på baggrund af  

 en gennemsnitlig arbejdstid på 26 timer, og som i en uge kun arbejder 22  

 timer, vil kunne opbruge 4 overskydende timer i denne uge.
Til § 7, stk. 4 Overskydende timer kan ikke opbruges på dage, hvor et medlem er udelukket  

 fra at få dagpenge, fordi medlemmet eksempelvis uden fyldestgørende grund er  

 ophørt i et arbejde.
Der kan endvidere ikke opbruges overskydende timer i den  

 første uge efter ophøret af en selvstændig virksomhed, hvor medlemmet er  

 udelukket fra at få dagpenge.
Til § 9 Det fremgår, at bekendtgørelsen træder i kraft den 1. juli 1996.
 Afgørende for om bekendtgørelsens regler finder anvendelse er det  

 tidspunkt, hvor arbejdsløshedskassen faktisk foretager opgørelsen af de  

 overskydende timer.
