Bindende forhåndsbesked  

 firmabilbeskatning   leasingaftale  ansatte Spørgsmål Kan Ligningsrådet bekræfte, at en anvendelse  

 af den nedenfor beskrevne model vil sikre forespørgeren mod at blive  

 beskattet af bil efter firmabilreglerne som følge af deltagelse i  

 ordningen? Det forudsættes, at den anvendte bil står i et  

 rimeligt forhold til firmaets behov, ligesom et kørselsregnskab, som  

 opfylder skattemyndighedernes krav, forudsættes udarbejdet.
Svar Ja, se sagsfremstilling og begrundelse.
Beskrivelse af de faktiske forhold Som baggrund for anmodningen om bindende  

 forhåndsbesked anfører forespørgers repræsentant,  

 at de nye regler for beskatning af firmabil typisk vil indebære, at det  

 vil være dyrere for en medarbejder at få stillet en firmabil til  

 rådighed end selv at eje bilen.
Det anføres dernæst, at  

 såfremt bilen ejes privat, udgør omkostningerne til drift,  

 afskrivninger og forrentning et langt højere beløb pr. km. end  

 statens takster for kørsel i egen bil.
Stiller en medarbejder sin bil  

 til rådighed for firmakørsel, kommer han derfor selv til at  

 dække en væsentlig del af firmaets udgifter.
 For at undgå at medarbejderen således kommer  

 til at afholde en del af de udgifter, som vedrører den  

 erhvervsmæssige kørsel, har forespørgers  

 repræsentant opstillet nedenstående model, som tilsigter at  

 sikre, at såvel virksomheden som medarbejderen betaler præcis  

 hver deres del af de samlede omkostninger.
Efter modellen tilbyder et leasingselskab virksomheden at  

 lease en bil fortrinsvis i den almindelige kontortid, hvor der normalt er  

 brug for bilen forretningsmæssigt.
Samtidig tilbydes medarbejderen at  

 lease samme bil fortrinsvis uden for kontortid.
De to leasingaftaler  

 indgås på almindelige forretningsmæssige vilkår.
Virksomheden henholdsvis medarbejderen indgår hver  

 en selvstændig leasingaftale med leasingselskabet over tre eller fem  

 år og ingen hæfter for den anden parts forpligtelser.
A conto  

 leasingydelsen beregnes for hver part på grundlag af deres forventede  

 kørselsbehov og betales direkte til leasingselskabet.
Det vil  

 være et krav, at hver af parterne fører et detaljeret  

 kørselsregnskab, og på grundlag af dette slutafregner  

 leasingselskabet regelmæssigt (for eksempel hver 3. måned) med  

 hver part efter fælles retningslinjer.
Det forventes, at de samlede  

 udgifter til bilens drift, afskrivning og forrentning - alle indeholdt i  

 leasingydelsen - fordeles proportionalt mellem parterne på grundlag af  

 de faktisk kørte km.
 Repræsentanten har supplerende blandt andet  

 anført følgende:
"Som det fremgår af anmodningen, indgås  

 af hver part en aftale med et leasingselskab.
Arbejdsgiveren har fortrinsret  

 til at anvende bilen indenfor normal arbejdstid, mens medarbejderen har  

 fortrinsret til at anvende den på andre tidspunkter.
Hvis den anden  

 part ikke skal bruge bilen, er der dog fleksibel mulighed for, at hver part  

 kan anvende den på andre tidspunkter, blot der afregnes for det  

 faktiske forbrug.
Hver part skal betale det samme pr. kørt km, og  

 tilsammen dækker disse betalinger alle omkostninger til bilens drift,  

 værdiforringelse samt forrentning.
Det er ikke usædvanligt at  

 afregne ydelser efter forbrug, og det understreges, at medarbejderen i den  

 beskrevne model afregner direkte til leasingselskabet.  Arbejdsgiveren  

 finansierer, hæfter eller garanterer på ingen måde for  

 medarbejderens forpligtelser.
Tværtimod opnår arbejdsgiveren en  

 større besparelse, jo flere km medarbejderen anvender bilen  

 privat.
Med de nye regler om beskatning af firmabiler søges  

 en administrativ let ordning.
Det fremgår samtidig af den  

 daværende skatteministers kommentarer og taleksempler til lovforslaget,  

 at man stræber mod at beskatte medarbejderen af en  

 "værdi", som svarer til den totale udgift ved at holde bil,  

 og ikke blot af den private del.
Da arbejdsgiveren samtidig ved fri bil  

 ubeskåret må betale alle udgifter, er det ikke unaturligt, at der  

 tit kan findes billigere alternativer.
Stiller en medarbejder sin private bil  

 til rådighed for arbejdsgiveren, kan han ikke opnå  

 godtgørelse efter tilsvarende regler.
Her skal afregnes efter statens  

 km takster, som kun dækker de faktiske udgifter for biler i den lavere  

 prisklasse.
Med den beskrevne model søges ingen omgåelse.  

Ønsket er blot, at det kan accepteres, at parterne kan få  

 mulighed for at deles om anvendelsen af en bil på fair vis til gensidig  

 gavn.
Kører hver part for eksempel 10.000 km årligt, skal hver  

 betale halvdelen af alle udgifter." Styrelsens indstilling og begrundelse I henhold til ligningslovens § 16, stk. 4, ansættes  

 den skattepligtige værdi af en bil, der er stillet til rådighed  

 for den ansattes private benyttelse af en arbejdsgiver, til en årlig  

 procentdel af bilens værdi, dog mindst af 160.000 kr.
Procentdelen  

 udgør 25 pct. af den del af bilens værdi, der ikke overstiger  

 300.000 kr. og 20 pct. af resten.
 Selvom der ikke er aftalt en firmabilordning mellem  

 virksomheden og den ansatte, skal den ansatte beskattes efter reglerne om  

 firmabilbeskatning, hvis den ansatte benytter virksomhedens bil/en af  

 virksomheden leaset bil til en kørsel, der ikke udelukkende kan  

 karakteriseres som erhvervsmæssig.
 Efter ligningslovens § 9 B er erhvervsmæssig  

 kørsel:
i kørsel mellem sædvanlig bopæl og  

 arbejdsplads i indtil 60 arbejdsdage inden for de forudgående 24  

 måneder i kørsel mellem arbejdspladser, og i kørsel inden for samme arbejdsplads Anden kørsel er privat kørsel.
 Efter Told- og Skattestyrelsens opfattelse er der som  

 udgangspunkt - således som modellen er beskrevet af  

 repræsentanten - ikke tale om en bilordning, der medfører  

 beskatning efter ligningslovens § 16, stk. 4, idet bilen ikke kan anses for  

 at være "stillet til rådighed for den skattepligtiges  

 private benyttelse af en arbejdsgiver". Styrelsen har herved  

 henset til, at der ifølge det oplyste indgås skriftlige  

 separate aftaler mellem henholdsvis leasingselskab og virksomhed og  

 leasingselskab og den ansatte, at de samlede udgifter til bilens  

 drift, afskrivning og forrentning - alle indeholdt i leasingydelsen -  

 fordeles proportionalt mellem parterne på grundlag af de faktisk  

 kørte km. fordelt på henholdsvis erhvervsmæssig og privat  

 kørsel (leasingaftalerne forudsættes at være identiske),  

at leasingydelsen for hver af parterne betales direkte til  

 leasingselskabet, samt at hver af parterne alene hæfter for egne  

 forpligtelser i relation til leasingselskabet.
 For at tilsikre, at der gennem arbejdsgivers leasingydelse  

 kun afholdes udgifter for kørsel foretaget af den ansatte, der er  

 erhvervsmæssig - og som i modsat fald vil udløse beskatning af  

 kørslen efter ligningslovens § 16, stk. 4 - må det være en  

 forudsætning, at der løbende føres et detaljeret  

 kørselsregnskab for den stedfundne kørsel fordelt på  

 henholdsvis erhvervsmæssigt og privat kørte km.  

 Detaljeringsgraden bør være den samme som anført i  

 Skatteministeriets bekg. nr. 173 af 13. marts 2000 om dokumentationskrav  

 vedrørende skattefri kørselsgodtgørelse, og  

 kørselsregnskabet må være tilgængeligt i  

 arbejdsgivers virksomhed.
 Med hensyn til det oplyste om, at man forestiller sig, at  

 den løbende afregning med leasingselskabet sker for eksempel hver 3.  

 måned, må det efter styrelsens opfattelse være en  

 forudsætning, at det er kutyme med et så langt afregningsinterval  

 vedrørende billeasing.
 Ligningsrådet kan tiltræde Told- og  

 Skattestyrelsens indstilling og begrundelse herfor.
