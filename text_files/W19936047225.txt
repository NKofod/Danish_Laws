Et udenlanske selskab søgte varemærket SOMATOBISS (figurmærke)  

 registreret som ordmærke for visse varer i klasse 5. Ansøgningen blev afslået  

 på grund af forvekslelighed med det tidligere registrerede ordmærke  

 SOMATONORM År 1993, den 5. maj afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 69/91: Klage fra Bissendorf Peptide GmbH,  

 Forbundsrepublikken Tyskland, v/Patentbureau Chas.
Hude over  

 Patentdirektoratets afgørelse af 14. august 1991 af varemærke- ansøgning nr.  

 VA 6040 1989 efter indsigelse fra KabiVitrum Aktiebolag, Sverige,  

 v/Internationalt Patent-Bureau.
Den 16. august 1989 indleverede klageren en ansøgning om registrering af  

 varemærket SOMATOBISS (figurmærke) for visse varer i klasse 5, nemlig  

 »farmaceutiske præparater, nemlig peptider til diagnostiske og  

 terapeutiske formål inden for humanmedicin«.
Ansøgningen blev den 17.  

 oktober 1990 bekendtgjort i Dansk Varemærketidende.
Ved skrivelse af 17. december 1990 nedlagte KabiVitrum Aktiebolag,  

 Sverige, v/Internationalt Patent-Bureau i medfør af varemærkeloens § 20, stk.  

 2, indsigelse mod registrering af det ansøgte mærke.
Indsigelsen nedlagdes  

 under henvisning til det for indsiger under VR 531 1982 registrerede  

 varemærke SOMATONORM (ordmærke). I skrivelse af 8. marts 1991 anførte  

 indsiger følgende:
»Som nævnt i vor skrivelse af 17. december 1990 henvises der til  

 indsigernes tidligere registrerede mærke VR 0531 1982, ordet SOMATONORM, der omfatter »farmaceutiske og  

 veterinærmedicinske præparater og hygiejniske præparter (ikke indeholdt i  

 andre klasser) diætetiske præparater til børn og syge« i klasse 5.
Det ansøgte mærke, der består af betegnelsen SOMATOBISS, er begæret  

 registreret for »farmaceutiske præparater, nemlig peptider til  

 diagnostiske og terapeutiske formål inden for humanmedicin« i klasse 5. Der kan således ikke være nogen tvivl  

 om, at der foreligger kollision, idet mærkerne angår identiske varer.
 Hvad angår ligheden mellem mærkerne skal vi anføre, at denne er af en  

 sådan karakter, at der bør statueres forvekslelighed.
 Begge mærker består således at 10 bogstaver fordelt på følgende 4  

 stavelser:
SO-MA-TO-NORM SO-MA-TO-BISS De tre første stavelser er helt identiske.
De må ganske vist antages at  

 være af en svag karakter, men vi må hævde, at de desuagtet spiller en væsentlig rolle i  

 forvekslingsspørgsmålet, navnlig fordi de udgør den første og den største del af mærkerne, som vil fæstne sig i publikums bevidsthed.
Der må  

 derfor lægges stor vægt netop på den identiske indledning og mindre vægt på  

 den sidste stavelse, der ikke udviser nogen betragtelig lighed.
 Vi skal endvidere henvise til, at indsigernes mærke SOMATONORM og de  

 tidligere registrerede lignende mærker VR 0651 1985 betegnelsen SOMATONATIV  

 og VR 3987 1987 betegnelsen SOMATHUMAN, så vidt vi kan se, er de eneste  

 mærker af denne art, der findes i klasse 5. Et nyt tilkommet mærke som  

 SOMATOBISS vil utvivlsomt blive opfattet som havende forbindelse med  

 indsigernes nævnte tre tidligere registrerede mærker, af hvilke SOMATONORM er  

 det nærmeste.
 Vi må følgelig anmode direktoratet om at afslå ansøgningen'.
 I skrivelse af 13. maj 1991 anførte klageren følgende:
 »I besvarelse af direktoratets skrivelse af 14. marts 1991 vedrørende  

 ovennævnte skal jeg herved meddele, at jeg absolut ikke kan tilslutte mig  

 modpartens synspunkt om, at mærkerne SOMATONORM og SOMATOBISS & figur  

 skulle være forvekslelige.
 Indledningsvis skal jeg bemærke, at denne oven nævnte opfattelse tillige  

 deles af direktoratet, der ved behandlingen af min klients ansøgning af  

 SOMATOBISS & figur ikke modholdt modpartens registreringer henholdsvis VR  

 531 1982 SOMATONORM, VR 651 1985 SOMATONATIV, og VR 3987 1987 SOMATHUMAN.
 Dette relaterer sig utvivlsomt til det faktum, at præfixet SOMA er en  

 fuldstændig generisk betegnelse inden for det medicinske område, idet ordet  

 SOMA, der er af græsk oprindelse, betyder »krop«.
 Inden for endokrinologien henviser ordbestanddelen SOMATO til vækst, og  

 jeg henviser i den forbindelse til betegnelserne somatorelin, somatotropin,  

 somatostalin og somatomedin.
 Til belysning heraf vedlægges kopi af »Pschyrembel Klinisches  

 Worterbuch 1986« p. 1560 og 1561, samt kopi af Nohring's  

 »Woorterbuch Medizin 1984« p. 596 og 597.
 Det er således åbenbart, at man inden for klasse 5 produkter ikke kan opnå  

 eneret til betegnelsen SOMA og SOMATO.
 Suffixerne NORM og BISS i de to mærker SOMATONORM og SOMATOBISS har  

 overhovedet ingen ligheder, hverken auditivt eller visuelt.
 Jeg skal således høfligst på ovennævnte baggrund henstille, at indsigelsen  

 afslås, således at registreringen af min klients mærke kan færdiggøres'.
 Patentdirektoratet traf afgørelse i sagen den 14. august 1991 og afslog  

 ansøgningen med følgende begrundelse:
»Da begge mærker angår farmaceutiske præparater i klasse 5, er der  

 varekollision.
Det er således spørgsmålet om mærkelighed, der er afgørende  

 for, om de to mærker kan anses for forvekslelige.
Det er direktoratets  

 opfattelse, at der såvel i synsmæssig som lydlig henseende er mærkelighed.  

 Mærkernes tre første stavelser, det vil sige seks bogstaver ud af ti, er  

 identiske og det er normalt de første bogstaver, der indprenter sig i  

 køberens bevidsthed.
Somato er ganske vist en almindelig anvendt betegnelse i  

 den kliniske terminologi, men der er kun registreret et yderligere varemærke  

 i klasse 5 begyndende med den lange forstavelse, og dette tilhører  

 indsigerne.
 Mærkerne er således i deres helhed fundet forvekslelige, og indsigelsen  

 tages derfor til følge.
 Ansøgningen afslås herefter i medfør af bestemmelsen i § 14, stk. 1, nr. 6  

 i varemærkeloven, da mærket er forveksleligt med det under VR 9531 1982  

 registrerede varemærke«.
Denne afgørelse har klageren ved skrivelse af 14. oktober 1991 indbragt  

 for Patentankenævnet.
I klagebegrundelsen af 10. april 1992 har klageren  

 anført følgende:
 »I ovennævnte sag henviser jeg til min ankeskrivelse af 14. oktober  

 1991 og skal herved på vegne min klient gøre gældende at mærkerne SOMATONORM  

 SOMATOBISS & figur ikke er forvekslelige i henhold til dansk praksis.
 Direktoratet har i sin afgørelse af 14. august 1991 fremhævet, at mærkerne  

 i deres helhed er fundet forvekslelige, idet mærkernes tre første stavelser,  

 det vil sige seks bogstaver ud af ti, er identiske, og det er normalt de  

 første bogstaver, der indprenter sig i køberens bevidsthed.
 Direktoratet finder ikke, at det forhold, at SOMATO er en almindelig  

 anvendt betegnelse i den kliniske terminologi, er relevant.
 Direktoratets ovennævnte synspunkter kan på ingen måde følges.
 De to mærker kan ikke anses for forvekslelige, idet det forhold, at de har  

 de første tre stavelser til fælles, ikke er tilstrækkelig til at gøre dem  

 forvekslelige efter min opfattelse.
 Efter min opfattelse er det forhold, at SOMATO er en generisk betegnelse  

 for produkter i klasse 5 af overordentlig stor betydning, idet forbrugeren,  

 som jo vil være en fag-mand, det vil sige en læge, apoteker, farmaceut eller  

 lignende, ikke vil hæfte sig ved den generiske betegnelse SOMATO, selv om  

 denne betegnelse står først i mærkerne.
Det, som fagmanden - forbrugeren - vil hæfte sig ved, vil være de to  

 suffixer, nemlig BISSNORM Disse to suffixer er vidt forskellige, idet de ikke har et eneste bogstav  

 til fælles, og de har ingen auditive eller visuelle ligheder overhovedet.
 Der kan efter min opfattelse ikke være tvivl om, at disse to vidt  

 forskellige suffixer påvirker helhedsindtrykket af hvert mærke i en sådan  

 grad, at de ikke kan betegnes som forvekslelige.
Derudover består min klients mærke tillige af en figurdel, nemlig en  

 gennemfarvet cirkel, der er anbragt bagest i mærket.
Denne figurdel, som  

 direktoratet i sin sagsbehandling og afgørelse ganske har forbigået, påvirker  

 ligeledes i høj grad de visuelle forskelle på de to mærker.
 Sluttelig skal jeg tillade mig at fremhæve, at det netop inden for klasse  

 5, lægemiddelområdet, er fast praksis, at mærkerne kan ligge tættere på  

 hinanden end inden for andre områder, uden at der statueres forvekslelighed.
 Jeg henviser til UfR 1965, p. 123 DRENISON/TRENIMON, UfR 1969, p. 1109  

 APURIN/ASPURIN og UfR 1974, p. 175 BARALGIN/ABALGIN og Rigmor Carlsens  

 Registreringspraksis p. 51 og 52.
 På denne baggrund skal jeg høfligst henstille, at direktoratets afgørelse  

 af 14. august 1991 ændres, således at indsigelsen afslås, og registreringen  

 af min klients mærke fremmes«.
 Indsigeren har i skrivelse af 21. juli 1992 fastholdt indsigelsen og bl.a.  

 anført følgende:
 »Det er en ubestridelig kendsgerning, at de to mærker har de første  

 tre stavelser fælles og alene adskiller sig fra hinanden ved slutstavelserne  

 -BISS og -NORM.
 Ansøgerne henviser til betydningen af ordet SOMA og af ordet SOMATO samt  

 til en række præparatnavne, og det erkendes naturligvis, at disse navne  

 eksisterer som generiske be-tegnelser, men de har ikke været til hinder for  

 registrering af SOMATONORM som varemærke, ligesom de ikke synes at have voldt  

 vanskeligheder for ansøgningen om registrering af »SOMATOBISS«.
 Imidlertid forekommer de anførte oplysninger og henvisninger os  

 irrelevante i spørgsmålet, hvorvidt mærkerne »SOMATOBISS« og  

 SOMATONORM er forvekslelige, hvilket - efter vor opfattelse - ubestrideligt  

 er tilfældet.
Hertil kommer, at indsigerne er indehavere af samtlige danske registrerede  

 varemærker med indledningen SOMATO, nemlig foruden mærket SOMATONORM også  

 registreringen nr.
VR 0651 1985 SOMATONATIV, hvortil kommer registreringen VR  

 3987 1987 SOMATHYMAN, hvor bogstavet O er udeladt af praktiske grunde.
 Indsigerne er således i færd med at opbygge en varemærkeserie med  

 indledningen SOMATO-, hvorfor det vil være et indgreb i indsigernes  

 rettigheder at registrere SOMATO-vare mærker i klasse 5 for andre, ligesom  

 det er nærliggende, at publikum vil opfatte præparater med navne som  

 SOMATONORM, SOMATONATIV og SOMATOBISS som hidrørende fra samme virksomhed.
 Som følge heraf skal vi henstille, at Patentdirektoratets afgørelse  

 stadfæstes'.
 Ankenævnet har behandlet sagen på sit møde den 6. april 1993.
 Klageren gav ikke møde.
 Ankenævnet skal udtale:
I henhold til de af Patentdirektoratet anførte grunde og idet det for Ankenævnet anførte ikke findes at kunne føre til  

 andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
