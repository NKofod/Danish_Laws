 Til samtlige til eksport af fersk kød og kødprodukter autoriserede  

 virksomheder samt dyrlæger ved disse.
 I henhold til Canada Meat Inspection Regulations skal kartonerne på  

 »principal display panel« være forsynet med de krævede oplysninger,  

 herunder sundhedsmærket, jf. veterinærdirektoratets cirkulæreskrivelser af  

 14. august 1980 og 21. januar 1985.
 Dette »panel« kan enten være kartonens låg eller endegavl.
 Da sundhedsmærket på den grønstribede mærkeseddel normalt er placeret på  

 kartonernes bund, meddeles herved, for at imødekomme det canadiske krav,  

 tilladelse til ved eksport til Canada også at placere et sundhedsmærke på den  

 del af kartonen, der i vedkommende tilfælde er »principal display  

 panel«, selvom dette sundhedsmærke ikke vil have virkning som forsegling  

 af kartonerne.
 P.V.V.
