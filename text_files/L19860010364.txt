 I tilslutning til udenrigsministeriets bekendtgørelser nr. 98 af 13.  

 november 1978 og nr. 3 af 8. januar 1982, Lovtidende C, meddeles det, at der  

 ved noteveksling i Nairobi den 15. februar 1985 og den 20. februar 1986 er  

 indgået en overenskomst mellem Danmark og Kenya, ifølge hvilken den danske  

 regering i årene 1984-1988 yder et beløb på 3.800.000 kroner til en  

 planlægningsenhed i Kenyas sundhedsministerium.
 Enhedens hovedopgave er at planlægge, projektere og føre tilsyn i  

 forbindelse med opførelse og istandsættelse af sundhedsbyggeri i Kenyas  

 landdistrikter.
