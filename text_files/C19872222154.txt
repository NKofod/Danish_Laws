(De tekniske skoler) Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet, har direktoratet  

 godkendt 2. dels uddannelsen som entreprenørmaskinmekaniker med virkning fra  

 1. januar 1987.
 Uddannelsesvarighed: 3 år.
 Lovgrundlag: Lov om erhvervsfaglige grunduddannelser nr. 289 af 8.  

 juni 1977.
 Undervisningsgrundlag:
 Undervisningen meddeles på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede entreprenørmekaniker kan foretage fejlfinding,  

 vedligeholdelse og reparationer på selvkørende entreprenørmaskiner og  

 redskaber og på de hertil almindelige forekommende hydrauliske og elektriske  

 komponenter og kredsløb.
 Entreprenørmekanikeren udfører arbejdet under anvendelse af  

 reparationshåndbøger på dansk, tysk og engelsk samt andre tilgængelige  

 tekniske data, herunder Justitsministeriets og Dansk Standards forskrifter  

 for entreprenørmaskiner og redskaber, samt det for branchen krævede  

 mindsteudstyr.
 Entreprenørmekanikeren har opnået et praktisk rettet kendskab til almene  

 samfundsforhold samt indsigt i virksomhedsorganisation og samarbejdsformer.
 P.d.v.
 e.b.
