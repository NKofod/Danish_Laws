En sag om overtrædelse af byplanloven m.v. blev ved retten i Glostrup  

 afgjort med, at den skyldige modtog en advarsel og forpligtede sig til mod en  

 dagsmulkt på 5o kr., at bringe det ulovlige forhold til ophør inden en  

 bestemt frist.
En begæring fra politimesteren om, at denne forpligtelse  

 fastsattes ved dom, afvistes af dommeren med henvisning til, at det var i  

 overensstemmelse med fast hævdvunden retspraksis, at bestemmelserne i  

 retsplejelovens § 936 om bødevedtagelse også omfatter de i retsplejelovens §  

 997, stk. 3, omhandlede bøder.
 Denne afgørelse blev af statsadvokaten for Sjælland påkæret til Østre  

 Landsret, der ved kendelse af 7.1.1965 ophævede den stedfundne vedtagelse af  

 tvangsbøder under henvisning til, at der ikke i retsplejelovens § 936, stk.  

 1, eller andetsteds fandtes at være hjemmel til at vedtage tvangsbøder.
 Kendelsen er refereret U 65.369.
