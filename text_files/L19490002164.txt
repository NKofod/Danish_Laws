 Ved en i København den 30. december 1948 mellem udenrigsministeren og den  

 belgiske gesandt i København stedfunden noteveksling er der afsluttet  

 følgende aftale om bilæggelse af erstatningsmellemværende mellem danske og  

 belgiske fiskere:
DET BELGISKE GESANDTSKAB København 30. december 1948 Hr.
Minister, Idet jeg henviser til tidligere brevveksling vedrørende afslutning af en  

 aftale med henblik på at lette afgørelsen af tvister, som opstår mellem  

 danske og belgiske fiskere på havet udenfor de territoriale farvande, har jeg  

 den ære at meddele Deres Excellence, at den belgiske regering, under  

 forbehold af bestemmelserne i Haagerkonventionen af 6. maj 1882 vedrørende  

 fiskeripolitiet i Nordsøen, er rede til med den danske regering at afslutte  

 en aftale af følgende indhold:
 »Når en fisker i et af de to lande fremsætter en klage, der indebærer  

 et erstatningskrav imod en fisker fra det andet land, skal klagen sendes til  

 foreløbig undersøgelse - i Belgien af en kommission bestående af mindst to  

 embedsmænd udpeget af kommunikationsministeren - i Danmark af en kommission,  

 ligeledes bestående af mindst to embedsmænd udpeget af fiskeriministeren.
 Disse embedsmænd foretager deres undersøgelse på det sted, hvor klagernes  

 anbringender lettest kan verificeres.
 Embedsmændene i klagerens land sætter sig derefter i forbindelse med  

 embedsmændene i det andet land med henblik på at bilægge tvisten og at  

 tilvejebringe et forlig mellem de to parter vedrørende størrelsen af  

 skadeserstatningen.
 Klager, der indbringes for kommissionen, skal være ledsaget af:
1. en detailleret søforklaring; 2. en erklæring fra fiskeren, hvori han forpligter sig  

 til personligt at give møde i den vigtigste havn i modpartens land i tilfælde  

 af, at de to landes blandede kommission anser hans vidneudsagn for nødvendigt  

 for tilvejebringelsen af en forligsmæssig ordning; 3. en af en ekspert udstedt erklæring om skadens  

 størrelse.
 De to regeringer er enige om, at ingen klage kan indbringes for dem,  

 medmindre den har været forelagt for den nævnte embedsmandskommission.
I givet fald forelægger kommissionen de respektive regeringer en fælles  

 beretning om undersøgelsen, hvori det konstateres, at der ikke har kunnet  

 tilvejebringes en forligsmæssig ordning.
Beretningen skal være ledsaget af en  

 erklæring om skadens anslåede størrelse, udfærdiget af en ekspert, der, alt  

 efter omstændighederne, udnævnes enten af kommunikationsministeren eller af  

 fiskeriministeren.
 Disse dokumenter fremsendes ad diplomatisk vej.
Såfremt en forligsmæssig ordning ikke kan opnås ved  

 embedsmandskommissionens mellemkomst, kan kravet om skadeserstatning  

 fremsættes for vedkommende civile domstole.« Jeg tillader mig at tilføje, at den belgiske regering ved modtagelsen fra  

 Deres Excellence af en ligelydende note vil betragte aftalen som trædende i  

 kraft fra den 1. januar 1949 at regne.
 Modtag, hr. minister, forsikringen om min udmærkede højagtelse.
 (sign.) Guy de Schoutheete de Tervarent.
Hans Excellemce Hr.
GUSTAV RASMUSSEN, Udenrigsminister, København.
UDENRIGSMINISTERIET København, den 30. december 1948.
Hr.
Minister, Idet jeg anerkender modtagelsen af Deres Excellences note af dags dato,  

 har jeg den ære at meddele Dem ordlyden af den aftale, som, under forbehold  

 af bestemmelserne i Haagerkonventionen af 6. maj 1882 vedrørende  

 fiskeripolitiet i Nordsøen, ved denne note er afsluttet mellem den kgl.  

 regering og den belgiske regering vedrørende tilvejebringelsen af en ordning  

 med henblik på at lette afgørelsen af tvister, som opstår mellem danske og  

 belgiske fiskere på havet udenfor de territoriale farvande:
 »Når en fisker i et af de to lande fremsætter en klage, der indebærer  

 et erstatningskrav imod en fisker fra det andet land, skal klagen sendes til  

 foreløbig undersøgelse - i Danmark af en kommission bestående af mindst to  

 embedsmænd udpeget af fiskeriministeren - i Belgien af en kommission,  

 ligeledes bestående af mindst to embedsmænd udpeget af  

 kommunikationsministeren.
 Disse embedsmænd foretager deres undersøgelse på det sted, hvor klagernes  

 anbringender lettest kan verificeres.
 Embedsmændene i klagerens land sætter sig derefter i forbindelse med  

 embedsmændene i det andet land med henblik på at bilægge tvisten og at  

 tilvejebringe et forlig mellem de to parter vedrørende størrelsen af  

 skadeserstatningen.
 Klager, der indbringes for kommissionen, skal være ledsaget af:
1. en detailleret søforklaring; 2. en erklæring fra fiskeren, hvori han forpligter sig  

 til personligt at give møde i den vigtigste havn i modpartens land i tilfælde  

 af, at de to landes blandede kommission anser hans vidneudsagn for nødvendigt  

 for tilvejebringelsen af en forligsmæssig ordning; 3. en af en ekspert udstedt erklæring om skadens  

 størrelse.
De to regeringer er enige om, at ingen klage kan indbringes for  

 dem, medmindre den har været forelagt for den nævnte embedsmandskommission.
I givet fald forelægger kommissionen de respektive regeringer en fælles  

 beretning om undersøgelsen, hvori det konstateres, at der ikke har kunnet  

 tilvejebringes en forligsmæssig ordning.
Beretningen skal være ledsaget af en  

 erklæring om skadens anslåede størrelse, udfærdiget af en ekspert, der, alt  

 efter omstændighederne, udnævnes enten af fiskeriministeren eller af  

 kommunikationsministeren.
Disse dokumenter fremsendes ad diplomatisk vej.
Såfremt en forligsmæssig  

 ordning ikke kan opnås ved embedsmandskommissionens mellemkomst, kan kravet  

 om skadeserstatning fremsættes for vedkommende civile domstole.« Jeg tillader mig at tilføje, at i overensstemmelse med den belgiske  

 regerings ønske vil ordningen træde i kraft fra den 1. januar 1949 at regne.
 Modtag, hr. minister, forsikringen om min udmærkede højagtelse.
 (sign.) Gustav Rasmussen.
Hans excellence Chevalier GUY DE SCHOUTHEETE DE TERVARENT, Belgiens gesandt, København.
 Hvilket herved bringes til almindelig kundskab.
Udenrigsministeriet, den 17. juni 1949 Gustav Rasmussen.
