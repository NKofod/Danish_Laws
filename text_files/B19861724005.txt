 I medfør af § 82, samt § 149, stk. 8 og stk. 13, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 171 af 28. april 1985, følgende:
1. Referencedokumenter 1.1 BL 1-17, Radioudstyr i dansk registrerede luftfartøjer, seneste  

 udgave, for tiden 1. udgave af 15. august 1976.
 1.2 BL 1-17/A, BL om ændring af BL 1-17, 1. udgave af 15. august 1976,  

 seneste udgave, for tiden 1. udgave af 1. oktober 1983.
 1.3 BL 6-13, Privatflyvercertifikat, A-certifikat, flyvemaskine, generelt,  

 seneste udgave, for tiden 3. udgave af 1. september 1982.
 1.4 BL 7-1, Lufttrafikregler, seneste udgave, for tiden 3. udgave af 21.  

 november 1985.
2. Definitioner Dag (Day). Tiden mellem solopgang og solnedgang.
 Nat (Night). Tiden mellem solnedgang og solopgang, eller sådant andet  

 tidsrum, som er fastsat af vedkommende myndighed.
 Taxaflyvning (Taxi Flight). Ikke-regelmæssig, erhvervsmæssig  

 luftfartsvirksomhed, udført med luftfartøjer, hvis højeste, tilladte  

 startmasse ikke overstiger 5.700 kg, og som er godkendt til befordring af  

 højst 10 passagerer.
 Tusmørkeperiode (Twilight). Den periode efter solnedgang og den periode  

 inden solopgang, hvor vedkommende stat har fastsat, at VFR-flyvning kan  

 foregå efter samme regler som om dagen (VFR-DAG).
3. Generelt 3.1 Denne BL gælder for VFR-NAT flyvning med flyvemaskiner inden for dansk  

 område, bortset fra Grønland og Færøerne, samt for VFR-NAT flyvning med  

 danske flyvemaskiner uden for dansk område.
Strengere forskrifter, der er  

 fastsat af en fremmed stat, der overflyves, skal dog følges.
 3.1.1 En flyvemaskine betragtes som dansk, når den er dansk registreret  

 eller anvendes til erhvervsmæssig flyvning i henhold til en dansk  

 driftstilladelse.
 3.2 For flyvning inden for dansk område med et udenlandsk luftfartøj i  

 overensstemmelse med registreringslandets regler gælder alene pkt. 6.1, pkt.  

 6.1.1, pkt. 7 og pkt. 8 i denne BL.
 3.3 Taxaflyvning med danske flyvemaskiner må kun udføres som VFR-NAT  

 flyvning af luftfartsforetagender, der har tilladelse til IFR-taxaflyvning.
4. Materiel 4.1 VFR-NAT flyvning må kun udføres med flyvemaskiner, hvis maksimalt  

 tilladte startmasse (MTOM) er 5.700 kg eller derunder, og som i  

 flyvehåndbogen er godkendt hertil eller godkendt til flyvning i  

 overensstemmelse med IFR.
 4.1.1 Flyvning med flermotorede, turbinedrevne flyvemaskiner må kun  

 udføres, hvis de i flyvehåndbogen er godkendt til flyvning i overensstemmelse  

 med IFR.
 4.1.2 Taxaflyvning må kun udføres med stempelmotordrevne, flermotorede  

 flyvemaskiner, hvis de i flyvehåndbogen er godkendt til flyvning i  

 overensstemmelse med IFR.
5. Instrumentering og udstyr En flyvemaskine, som i flyvehåndbogen er godkendt til flyvning i  

 overensstemmelse med VFR, kan godkendes til VFR-NAT flyvning, når følgende  

 yderligere instrumenter og udstyr er monteret:
1 variometer, 1 gyroskopisk drejningsviser eller -koordinator, 1 libelle 1 kunstig horisont, 1 kursgyro, 1 landingsprojektør, 1 regulerbart instrumentbelysningssystem, 1 lys til kortlæsning, 1 håndlygte anbragt i en holder, 1 sæt reservesikringer, hvis smeltesikringer er anvendt, 1 generator af tilstrækkelig kapacitet til det monterede udstyr, 1 sæt positionslys, 1 hvidt eller rødt antikollisionslys, 1 VHF kommunikationsradio (min. kat.
III, jf.
BL 1-17), samt 1 VOR (min. kat.
II, jf.
BL 1-17).
6. Planlægning af flyvningen 6.1 Flyvning må kun påbegyndes, når de officielle vejrrapporter og  

 -udsigter, der foreligger til brug for luftfarten, viser, at der langs den  

 planlagte flyvevej, herunder på destinationsflyvepladsen og mindst en  

 alternativ flyveplads, vil være en sigtbarhed ved jorden på mindst 8 km, og  

 der ikke vil være skyer under 450 m (1500 FT) over jorden eller vandet.
 6.1.1 Lokal VFR-NAT flyvning, hvorunder start og landing foregår på samme  

 flyveplads, og hvor hele flyvningen foregår med flyvepladsen inden for  

 synsvidde, må dog påbegyndes, når sigtbarheden ved jorden er mindst 8 km, og  

 der ikke er skyer under 300 m (1000 FT).
6.2 Ved en flyvnings påbegyndelse skal der under hensyntagen til den vind  

 og de øvrige meteorologiske forhold, som kan forventes at forekomme under  

 flyvning i de højder, i hvilke flyvningen agtes udført, mindst medføres  

 brændstof til flyvning til I begge tilfælde skal der derudover medføres brændstof til flyvning i 45  

 minutter ved normal marchfart.
 6.2.1 For lokal VFR-NAT flyvning gælder bestemmelserne i pkt. 6.2 dog  

 ikke.
 6.3 Taxaflyvning skal planlægges således, at flyvningen til enhver tid vil  

 kunne overgå til flyvning efter instrumentflyvereglerne og gennemføres under  

 overholdelse af bestemmelserne for IFR-taxaflyvning.
7. Udførelse af flyvningen 7.1 Flyvning må kun udføres med en flyvesigtbarhed på 8 km og med  

 jordsigt.
Afstande fra skyer skal mindst være de afstande, som er krævet i  

 lufttrafikreglerne (BL 7-1).
7.2 VFR-NAT flyvning må ikke uden tilladelse fra Statens Luftfartsvæsen  

 udføres i højder over 900 m (3000 FT) MSL, medmindre 8. Start- og landingssted Som start- og landingssted skal anvendes flyvepladser, der af vedkommende  

 luftfartsmyndighed er godkendt til beflyvning om natten.
9. Personel Flyvebesætningsmedlemmer skal i henhold til certifikatbestemmelserne have  

 ret til at udføre VFR- NAT flyvning, jf.
BL 6-13.
10. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
12. Straf 12.1 Overtrædelse af bestemmelserne i denne BL straffes i medfør af  

 luftfartslovens § 149, stk. 8, med bøde, hæfte eller fængsel i indtil 2 år.
 12.2 Overtrædelse af bestemmelserne, begået af et aktieselskab,  

 andelsselskab eller lignende, straffes i medfør af luftfartslovens § 149,  

 stk. 13, med bøde.
13. Ikrafttræden 13.1 Denne BL træder i kraft den 1. november 1986.
 13.2 Samtidig ophæves BL 5-19, 3. udgave, af 1. april 1982.
