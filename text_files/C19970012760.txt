Reglerne om seniorydelse er fastsat i lov nr. 376 af 10. juni 1997 og træder i kraft den 1. oktober 1997. De nærmere regler er fastsat i Direktoratet for Arbejdsløshedsforsikringens bekendtgørelse nr.
 738 af 22. september 1997 om seniorydelse.
Indledning Seniorydelsesordningen er en efterlønslignende tilbagetrækningsydelse for  

 medlemmer, der har indbetalt medlemsbidrag til en arbejdsløshedskasse i en  

 årrække, og som har haft en forventning om at kunne gå på efterløn ved det  

 fyldte 60. år.
 Formålet med ordningen er at ligestille ældre medlemmer af statsanerkendte  

 arbejdsløshedskasser, der først i 50 års alderen og efter en lang årrække på  

 det almindelige arbejdsmarked får en 50/50-stilling efter lov om social  

 bistand, med ældre medlemmer i almindelige stillinger.
Det er tilstræbt - i det omfang særlige hensyn ikke gør sig gældende - at  

 udforme reglerne om seniorydelse så tæt op ad reglerne om efterløn som  

 muligt.
Da seniorydelsen grundlæggende adskiller sig fra  

 arbejdsløshedsforsikringssystemet, er der ved udarbejdelsen af reglerne om  

 seniorydelse foretaget en sammenskrivning af en række bekendtgørelser på  

 efterlønsområdet.
Der er ikke herved tilsigtet nogen egentlige ændringer i forhold til de  

 gældende efterlønsregler, undtagen hvor seniorydelsen udtrykkeligt kræver  

 det.
Hvor andet ikke følger af reglerne om seniorydelse, er det således den  

 gældende praksis på efterlønsområdet, der finder anvendelse.
 Seniorydelsen er udelukkende rettet til 60-66 årige personer, der forlader  

 50/50-stillinger efter lov om social bistand, men ikke øvrige aftalebaserede,  

 overenskomstmæssige skånejobs.
 Administration, kontingent mv.
Seniorydelsesordningen administreres af arbejdsløshedskasserne.
Staten  

 yder forskud til og refusion af udgifter i forbindelse med ordningen.
Forskud  

 og refusion udbetales efter samme regler, som gælder for dagpenge, efterløn  

 og andre ydelser efter lov om arbejdsløshedsforsikring m.v.
Medlemsbidraget for modtagere af seniorydelse svarer til bidraget for  

 medlemmer på trin 2 i efterlønsordningen.
Medlemmer, der er beskæftiget i en  

 50/50-stilling, betaler fuldt sædvanligt medlemsbidrag til  

 arbejdsløshedskassen.
Medlemmer, der genindtræder efter overgangsbestemmelsen  

 i § 37, stk. 1, betaler fuldt sædvanligt kontingent fra datoen for  

 genindtrædelsen.
Kassen kan bestemme, at medlemsbidrag for medlemmer, der modtager  

 seniorydelse, betales ved modregning i ydelsen.
Kassen kan ikke opkræve  

 ATP-bidrag efter § 76, stk. 6, i lov om arbejdsløshedsforsikring mv. af  

 modtagere af seniorydelse.
I det omfang, der ikke er fastsat særlige regler i lov om seniorydelse,  

 anvendes en række grundlæggende regler i lov om arbejdsløshedsforsikring m.v.  

 samt regler udstedt i medfør heraf.
Det gælder blandt andet reglerne om  

 deltidsforsikrede, medlemsbidrag og arbejdsløshedskassernes ret til forskud  

 og refusion, tilbagebetaling af fejludbetalte ydelser, frivillig indbetaling  

 af ATP-bidrag, sanktioner ved svig og uagtsomhed, statens tilsyn med  

 arbejdsløshedskasserne, klagereglerne og straffebestemmelserne.
Overgang til seniorydelsesordningen Til § 1 Betingelser for at overgå til seniorydelse.
Det er en betingelse for at overgå til seniorydelse, at medlemmet i den  

 samlede medlemsperiode på mindst 20 år har haft en tilknytning til det  

 ordinære arbejdsmarked indtil det fyldte 50. år ved enten at have været i  

 ordinær beskæftigelse, eller ved at have kunnet opfylde de almindelige  

 betingelser for at være dagpengeberettiget.
Medlemmet må således½fx ikke  

 før det fyldte 50. år have været beskæftiget i en 50/50-stilling eller have  

 modtaget andre sociale ydelser over længere tidsrum på grund af  

 helbredsmæssige forhold.
 Medlemmet skal ved overgangen til seniorydelsesordningen være ansat i en  

 50/50-stilling, og kan derfor ikke overgå direkte fra ledighed.
 Derudover skal pågældende på overgangstidspunktet have været medlem af en  

 arbejdsløshedskasse i 20 år inden for de seneste 25 år og have haft 52 ugers  

 beskæftigelse inden for de seneste 3 år.
 Den særlige regel om medlemsanciennitet for efterlønsmodtagere optaget i  

 kassen før 31. marts 1992 gælder ikke ved overgang til seniorydelse.
Perioden på 52 uger opgøres på baggrund af principperne i § 53 i lov om  

 arbejdsløshedsforsikring m.v.
Opgørelsen af beskæftigelseskravet kan ske ved  

 sammenlægning af ordinær beskæftigelse og beskæftigelse i 50/50-stillingen.  

 Medlemmet skal dog have været i beskæftigelse i en 50/50-stilling i de sidste  

 13 uger før overgangen.
Kravet indebærer ikke, at medlemmet i denne periode  

 skal have været beskæftiget på fuld tid.
 Udbetaling af dagpengegodtgørelse i forbindelse med 1. og 2. ledighedsdag  

 er uden betydning for retten til at overgå til seniorydelse og medfører  

 heller ikke fradrag i ydelsen.
 Anmodningen om overgang til seniorydelse skal afgives til kassen senest  

 samtidig med, at medlemmet fratræder 50/50-stillingen.
Kassen skal ved godkendelsen af medlemmets ansøgning sikre sig  

 dokumentation for, at medlemmet opfylder kravene til forudgående  

 medlemsanciennitet svarende til reglerne på efterlønsområdet.
Der henvises  

 også til det anførte om overgangsbestemmelsen i vejledningen til § 37.
Kassen skal sikre, at medlemmet opfylder kravet i lovens § 2, stk. 1, nr.  

 3, om ordinær beskæftigelse/dagpengeberettigelse indtil det fyldte 50. år.
Da  

 forholdene ligger langt tilbage i tiden, kan dokumentationen delvist baseres  

 på tro- og love oplysninger fra medlemmet.
Kravet til indholdet af  

 dokumentationen afhænger af den konkrete situation, men kassen skal godtgøre,  

 at den fra de sociale myndigheder har søgt oplysning om, at medlemmet ikke  

 før det fyldte 50. år har været beskæftiget i en 50/50-stilling eller har  

 modtaget andre sociale ydelser over længere tidsrum på grund af  

 helbredsmæssige forhold.
Kassens - og eventuelt medlemmets - egne oplysninger  

 om medlemmets tidligere beskæftigelses- og ledighedsforhold skal endvidere  

 indgå i vurderingen af dokumentationen.
Arbejde og aktiviteter Til §§ 3-12 Arbejde - Fritidsaktivitet (hobby).
 Retten til rene fritidsaktiviteter er ikke begrænset i  

 seniorydelsesperioden.
 Fritidsaktiviteter er som udgangspunkt aktiviteter, som efter deres  

 karakter ikke kan udbydes som arbejde, og som ikke aflønnes.
 Hvis beskæftigelsen medfører indtægt, enten direkte i form af aflønning  

 eller mere indirekte i form af modydelser eller lignende, vil beskæftigelsen  

 blive betragtet som arbejde.
Når der er tvivl om, hvorvidt en beskæftigelse efter sin art kunne udbydes  

 som egentligt arbejde, er det af betydning, om der inden for området findes  

 en overenskomst eller anden aftale/retningslinier for, hvilke opgaver, der  

 skal udføres af lønnede medarbejdere, og hvilke der kan udføres af  

 frivillige.
Findes sådanne retningslinier - fx inden for det sociale område -  

 bør de normalt følges, forudsat at beskæftigelsen konkret er ulønnet.
 Særlige områder:
Ulønnede tillidshverv, foredragsvirksomhed om foreningens formål,  

 udarbejdelse af foreningsblad, lederhverv i frivilligt ungdoms- og  

 idrætsarbejde mv. må normalt betragtes som fritidsaktivitet.
Det forudsættes,  

 at organisationen/foreningen udelukkende anvender ulønnet medhjælp til den  

 pågældende beskæftigelse, og at beskæftigelse af denne art normalt er  

 ulønnet.
Ulønnet socialt og humanitært hjælpearbejde vil under visse forudsætninger  

 være at betragte som fritidsaktiviteter.
Vedrørende frivillige ulønnede  

 aktiviteter i visse organisationer, foreninger eller lignende henvises til  

 nedenfor under afsnittet Frivillige ulønnede aktiviteter, § 5.
 Produktion af udsendelser, deltagelse i planlægningsmøder, telefonpasning  

 og lignende betragtes normalt som arbejde, selv om beskæftigelsen er ulønnet.  

 Hvis driften helt eller i det væsentligste er baseret på frivillig ulønnet  

 medvirken, kan aktiviteten eventuelt være omfattet af bekendtgørelsens § 5.
Beskæftigelse af denne art betragtes som arbejde, selv om beskæftigelsen  

 er ulønnet, og skal derfor medregnes i de tilladte 200 timer.
Beskæftigelsen  

 vil imidlertid efter en konkret vurdering ofte kunne have karakter af  

 selvstændig virksomhed.
 Aktivitet som fritidsfisker betragtes som hobby, hvis fangsten i det  

 væsentligste er til eget forbrug.
Kunstnerisk virksomhed, der medfører indtægt eller udøves med henblik på  

 at opnå økonomisk udbytte, betragtes som selvstændig virksomhed.
Det gælder,  

 uanset om medlemmet var professionel kunstner inden overgangen til  

 seniorydelse, eller om kunstnerisk hobbyvirksomhed i seniorydelsesperioden  

 udvikler sig til at være professionel kunstnerisk virksomhed, eksempelvis  

 gennem salg af billeder, udgivelse af bøger og lignende.
 Selvstændig virksomhed må ikke udføres i seniorydelsesperioden, med mindre  

 der er tale om en enkeltstående arbejdsopgave, fx et bestillingsarbejde,  

 eller der er meddelt tilladelse efter bekendtgørelsens § 9. Arbejdstiden skal  

 i alle tilfælde holdes inden for højst 200 timer om året.
 Alle arbejdstimer skal medregnes ved opgørelsen af arbejdstiden, uanset om  

 arbejdet resulterer i et færdigt kunstværk, og uanset om dette kan sælges.
Udøvelse af borgerligt ombud eller andet hverv anses normalt ikke som  

 arbejde i seniorydelsesperioden, men medfører dog fradrag.
Der henvises til  

 vejledningen til §§ 17-18.
Til § 3, stk. 1 Arbejde i seniorydelsesperioden.
Reduktionen af de tilladte 200 arbejdstimer gælder kun i det år, hvor  

 medlemmet indtræder i ordningen.
I det år, medlemmet udtræder af ordningen,  

 må medlemmet arbejde 200 timer uanset udtrædelsestidspunktet.
Til § 3, stk. 2 Arbejde i de første 5 uger.
Fristen regnes fra datoen for overgang til seniorydelse.
Det gælder, selv  

 om medlemmet har holdt ferie inden overgangen.
 Forbudet gælder alt arbejde, også ulønnet arbejde og arbejde i udlandet.  

 Det er muligt at få tilladelse til at arbejde i 5 ugers perioden efter  

 bekendtgørelsens § 4.
 Et medlem, der driver jordbrug efter § 8, og et medlem, der har fået  

 tilladelse til at drive selvstændig virksomhed efter § 9, må ligeledes  

 arbejde i 5 ugers perioden.
Til § 3, stk. 3 Arbejde inden for de 200 timer.
Bestemmelsen omfatter alt lønarbejde, og løn- og ansættelsesvilkår er uden  

 betydning.
Det er ligeledes uden betydning, om arbejdet udføres for en  

 erhvervsdrivende arbejdsgiver eller for en privat person.
 Kursusdeltagelse i forbindelse med arbejde i seniorydelsesperioden anses  

 for arbejde, hvis andre ansatte får løn under kursusdeltagelsen.
 Arbejdet må klart fremstå som udførelse af en enkeltstående opgave i  

 modsætning til påbegyndelse af vedvarende selvstændig virksomhed, der ikke er  

 tilladt, jf. § 7. I det tilfælde, at arbejdet er tilladt inden for 200 timers  

 begrænsningen, medregnes alene de faktisk anvendte timer.
Hvis der sker annoncering, anskaffes driftsmidler, indrettes lokaler til  

 brug for erhvervsudøvelse eller foretages andre skridt til etablering af  

 vedvarende selvstændig virksomhed, bortfalder retten til seniorydelse.
Dette  

 gælder også i tilfælde, hvor en arbejdsopgave udføres efter en konkret ordre  

 og derfor isoleret set kan betragtes som en enkeltstående arbejdsopgave.
 Om de nærmere betingelser for drift af jordbrug henvises til de gældende  

 regler på efterlønsområdet.
 Om de nærmere betingelser for tilladelse til at udøve selvstændig  

 bibeskæftigelse henvises til § 9.
 Reglen omfatter både arbejde som selvbygger og medbygger ved opførelse af  

 egen bolig (hus eller sommerhus) og ved byggearbejder, hvorved huset,  

 sommerhuset eller ejerlejligheden ændres eller udvides, herunder fx med  

 garage eller carport.
 Bekendtgørelsens § 10, stk. 4, fastsætter særlige regler om beregning af  

 arbejdstiden og om indberetning til arbejdsløshedskassen.
 Almindeligt reparations- og vedligeholdelsesarbejde, fx fornyelse af  

 maling og tapet, betragtes ikke som arbejde og er derfor ikke omfattet af  

 bestemmelsen.
Til § 3, stk. 4 Ulønnet arbejde.
 Bekendtgørelsens regler finder anvendelse ved alle former for arbejde og  

 selvstændig virksomhed, selv om der konkret ikke er udbetalt løn for  

 beskæftigelsen eller opnået indtægt herved.
Til § 3, stk. 6 Arbejde i udlandet.
 Arbejde, der kan udføres under 200 timers begrænsningen, skal også  

 medregnes og oplyses på seniorydelseserklæringen, når det er udført i  

 udlandet.
 Reglen gælder, selv om udbetaling af seniorydelse er suspenderet på grund  

 af medlemmets ophold i udlandet i en længere periode i henhold til §§ 29 -  

 32.
 Retten til seniorydelse bortfalder, hvis medlemmet på grund af arbejde i  

 et andet EØS-land eller på Færøerne skal omfattes af dette lands  

 arbejdsløshedsforsikring, jf. § 11, stk. 4.
Til § 4 Forhåndstilladelse til at arbejde i de første 5 uger og/eller mere end  

 200 timer.
 Bestemmelsen omfatter kun lønarbejde, der kan udføres i  

 seniorydelsesperioden i henhold til bekendtgørelsens § 3, stk. 3, nr. 1.
 Reglen anvendes, hvis medlemmet har eller ønsker at påtage sig en mindre  

 beskæftigelse, men hvor 200 timers grænsen er til hinder herfor.  

 Forhåndstilladelsen gives normalt i forbindelse med bierhverv, dvs. arbejde  

 som normalt ikke udbydes som hovedbeskæftigelse.
Tilladelsen gives enten til det arbejde, som medlemmet allerede har ved  

 overgangen til seniorydelse, eller til et konkret arbejde, som medlemmet  

 senere påtager sig.
Der kan således ikke gives en generel tilladelse til at  

 arbejde ud over 200 timers begrænsningen.
I tilladelsen fastsættes et højeste  

 timetal baseret på enten arbejdets hidtidige omfang eller på oplysninger om  

 det forventede omfang af det konkrete arbejdsforhold.
Særlige omstændigheder, der taler for en tilladelse, er blandt andet, hvor  

 arbejdet er afgørende for medlemmets boligsituation, fx viceværter, der ikke  

 kan overholde 5 ugers reglen, hvis arbejdet fortsætter i perioden med  

 seniorydelse.
Desuden kan der være tale om sociale hensyn, fx tilfælde, hvor  

 seniorydelsesmodtageren har eller ønsker at få et barnebarn i døgnpleje.
Tilladelsen kan også gives i andre tilfælde, fx hvor omregning af  

 indtægten vil medføre overskridelse af 200 timers begrænsningen, selv om den  

 faktiske arbejdstid - der kun vanskeligt kan kontrolleres - formentlig ofte  

 ikke overskrider begrænsningen.
I sådanne tilfælde kan en tilladelse være  

 velbegrundet.
 Hvis medlemmet arbejder i større omfang end fastsat i kassens tilladelse,  

 bortfalder retten til seniorydelse med virkning fra tidspunktet for  

 overskridelsen, jf. § 11, stk. 2.
 Hvis medlemmet kan forudse, at arbejdet vil få et større omfang, end der  

 er givet tilladelse til, har medlemmet mulighed for at søge om at få  

 tilladelsen udvidet.
 Hvis medlemmet ønsker at ophøre med et arbejde og påtage sig et andet, der  

 overskrider 200 timers begrænsningen, skal der ligeledes søges på ny.
 Hvis arbejdet vil udgøre mere end 300 timer årligt, eller hvis kassen  

 finder, at der ikke bør knyttes økonomiske vilkår til tilladelsen, skal sagen  

 med indstilling forelægges for direktøren for arbejdsløshedsforsikringen til  

 afgørelse.
 Tilladelse gives normalt på det vilkår, at indtægten ud over 200 timer  

 fradrages fuldt ud i seniorydelsen.
Til § 5 Frivillige ulønnede aktiviteter.
 Aktiviteter, der er omfattet af reglen, medregnes ikke i det arbejde, der  

 er omfattet af begrænsningen på højst 200 timer i et kalenderår.
 Om den nærmere afgrænsning af de aktiviteter, der kan udføres, henvises  

 til reglerne i direktoratets bekendtgørelse om fradrag i  

 arbejdsløshedsdagpenge.
 Medlemmet skal skriftligt orientere kassen om aktiviteten ved arbejdets  

 påbegyndelse, og hvis der sker væsentlige ændringer i aktivitetens art mv.
Til § 6 Udøvelse af borgerligt ombud eller andet hverv.
 Hverv, der omfattes af § 6, betragtes ikke som arbejde i  

 seniorydelsesperioden, og er således hverken omfattet af 5 ugers reglen eller  

 200 timers begrænsningen.
 Indtægt (aflønning) af disse hverv medfører i visse tilfælde fradrag i  

 seniorydelsen, jf. § 17.
 Hvis hvervet medfører fast regelmæssig beskæftigelse af ikke ubetydeligt  

 omfang, fx som arbejdende formand eller kasserer, kan bestyrelseshvervet  

 eventuelt være arbejde, der er omfattet af § 3.
Til § 7 Vedvarende selvstændig virksomhed og arbejde i ægtefællens  

 selvstændige virksomhed.
Retten til seniorydelse kan ikke bevares, hvis seniorydelsesmodtageren  

 påbegynder vedvarende selvstændig virksomhed.
Derimod er det tilladt at  

 udføre en enkeltstående arbejdsopgave, der har karakter af selvstændig  

 virksomhed, og at drive mindre jordbrug efter reglerne i § 8. Der kan desuden  

 i særlige tilfælde gives tilladelse til at udøve selvstændig virksomhed inden  

 for 200 timers begrænsningen, jf. § 9.
Ifølge bestemmelsen er det - bortset fra mindre jordbrug i henhold til § 8  

 - i intet tilfælde tilladt at arbejde i en selvstændig virksomhed, der  

 ejes eller drives af medlemmets ægtefælle.
Dette gælder, uanset om der er  

 tale om lønarbejde eller selvstændig virksomhed, idet der på grund af det  

 nære interessefællesskab ikke er mulighed for at kontrollere overholdelse af  

 200 timers begrænsningen.
Ved anparts- eller aktieselskaber, der helt eller delvist ejes af  

 medlemmet og/eller ægtefællen og nærmeste familie, må det afgøres, om det er  

 lønarbejde eller selvstændig virksomhed.
Definitionen af selvstændig  

 virksomhed i direktoratets bekendtgørelse om optagelse i en  

 arbejdsløshedskasse for selvstændige erhvervsdrivende gælder ved afgørelsen  

 heraf.
 Bestemmelsen hindrer ikke, at medlemmet udfører helt små, tilfældige  

 funktioner i ægtefællens virksomhed, som ikke kan betragtes som arbejde eller  

 deltagelse i virksomheden, fx tilfældig telefonpasning.
Til § 8 Drift af mindre jordbrug.
 Et medlem, som tidligere har drevet jordbruget som hovedbeskæftigelse  

 efter reglerne på dagpengeområdet, skal opfylde de almindelige betingelser i  

 ophørsreglerne for selvstændige for at kunne få jordbruget anerkendt som  

 bibeskæftigelse.
 Hvis jordbruget drives som bibeskæftigelse, kan medlemmet overgå til  

 seniorydelse og arbejde i op til 200 timer årligt på ejendommen, hvis  

 betingelserne i § 8 er opfyldt.
 Beskæftigede timer ved jordbruget skal angives på den årlige  

 seniorydelseserklæring.
Til § 9 Tilladelse til selvstændig bibeskæftigelse.
 Udøvelse af selvstændig virksomhed er ikke tilladt i  

 seniorydelsesperioden, bortset fra drift af mindre jordbrug og en  

 enkeltstående arbejdsopgave, der har karakter af selvstændig virksomhed.
 I særlige tilfælde kan direktoratet efter indstilling fra  

 arbejdsløshedskassen dog give tilladelse til at videreføre eller begynde  

 selvstændig virksomhed i højst 200 timer årligt.
 I hvert enkelt tilfælde skal det konkret vurderes, om det er  

 sandsynliggjort, at virksomheden ikke nødvendiggør en samlet arbejdsindsats  

 på mere end 200 timer årligt eller det mindre timetal, der er tilladt i  

 overgangsåret.
 Der kan ikke gives tilladelse, hvis medlemmet ikke i tilstrækkelig grad  

 kan sandsynliggøre, at arbejdet med virksomheden til enhver tid kan udføres  

 inden for de 200 timer, og der er ikke mulighed for at få tilladelse til at  

 arbejde i ægtefællens virksomhed, heller ikke i kortere perioder som fx  

 ferieafløser, vikar eller lignende.
Til § 10 Beregning af arbejdstiden Faktisk anvendte timer. § 10, stk. 1.
 Reglen i stk. 1, medfører, at et medlem aldrig må anvende mere end 200  

 faktiske timer pr. kalenderår til arbejde i seniorydelsesperioden.
 Dette gælder, selv om arbejdstiden eventuelt beregnes til et mindre antal  

 timer end det faktiske ved omregning af indtægten.
 Hvis arbejdstiden skal beregnes ved omregning eller på anden særlig måde,  

 må den beregnede arbejdstid heller ikke overstige 200 timer.
 Omregning. § 10, stk. 2, 3 og 5.
 Hvis arbejdstiden uden vanskelighed kan kontrolleres ved arbejdsgiverens  

 registreringer, fx ved almindeligt timelønsarbejde på en arbejdsplads,  

 opgøres som hovedregel kun det faktiske timetal, også selv om timelønnen er  

 højere end omregningssatsen.
Omregning skal blandt andet ske, hvis arbejdstiden ikke eller kun  

 vanskeligt lader sig kontrollere.
Dette vil ofte være tilfældet ved freelance  

 og honorarlønnet arbejde, samt arbejde, der kræver tidsforbrug til  

 forberedelse, transport og lignende.
 Omregning skal endvidere normalt ske, hvis medlemmets timeløn for samme  

 arbejde, som han hidtil har udført, efter overgangen til seniorydelse stiger  

 væsentligt.
Det bemærkes, at bestemmelsen i stk. 2 kun finder anvendelse på  

 lønarbejde.
Ved jordbrug, selvstændig virksomhed ved enkeltstående  

 arbejdsopgaver og eventuel tilladt selvstændig virksomhed efter § 9,  

 medregnes alene de faktisk anvendte timer.
 Om afgrænsningen mellem kontrollabel og ukontrollabel beskæftigelse  

 henvises i øvrigt til de gældende regler på dagpengeområdet.
 Ved omregning af indtægter til timer anvendes den gældende omregningssats,  

 jf. reglerne i arbejdsløshedsforsikringsloven.
 Indtægten omregnes til timer efter følgende formel:
indtægt/omregningssats på arbejdstidspunktet = timer Ifølge stk. 3 er det medlemmets indtægt efter fradrag af dokumenterede  

 nødvendige udgifter, der godkendes af skattemyndighederne som  

 fradragsberettigede, der omregnes til timer.
Ved opgørelsen af nettoindtægten foretages der således fradrag for de  

 dokumenterede, nødvendige udgifter, der i henhold til gældende skatteregler  

 fradrages indtægten før skatteberegning.
Der foretages ikke fradrag for  

 arbejdsmarkedsbidrag i henhold til lov om arbejdsmarkedsfonde.
I  

 tvivlstilfælde må medlemmet indhente dokumentation for, at en indtægt helt  

 eller delvist er skattefri.
 Der kan ikke foretages fradrag for ligningsmæssige fradrag, dvs. udgifter,  

 der alene fradrages i den skattepligtige almindelige indkomst i forbindelse  

 med skatteligningen.
 Medlemmet skal på bilaget til seniorydelseserklæringen oplyse både  

 bruttoindtægten og størrelsen og arten af fradragene.
Stk. 5  omfatter alene undervisningsarbejde, hvor der  

 findes en særlig omregningsfaktor.
I disse tilfælde beregnes arbejdstiden ved  

 at gange undervisningstimerne med den for området gældende omregningsfaktor.
 Byggearbejde. § 10, stk. 4.
Tidsforbruget ved opførelse eller ombygning af eget hus mv. er  

 ukontrollabel.
Det vil heller ikke være muligt at beregne arbejdstiden ved  

 omregning, idet indtægten ikke kan opgøres.
 For et medlem, der er selvbygger, dvs. deltager i byggeriet fra  

 først til sidst, er udgangspunktet, at der skal medregnes fuld sædvanlig  

 arbejdstid (37 timer) fra det tidspunkt, hvor byggeriet begyndes, og indtil  

 det er afsluttet.
 Som medbygger betragtes en person, der fra et bestemt tidspunkt  

 under byggeriet selv deltager i arbejdet, og eventuelt ifølge aftale med  

 entreprenøren eller de mestre, der har arbejdet, har forpligtet sig til som  

 medbygger at udføre en del af arbejdet.
Til § 11 Overtrædelse af reglerne i bekendtgørelsens §§ 3-4 og §§ 7-9 medfører  

 bortfald af retten til seniorydelse.
Ifølge lovens § 4 kan et medlem, der er  

 udtrådt af seniorydelsesordningen, ikke på ny overgå til seniorydelse, med  

 mindre pågældende udtrådte for at vende tilbage til en 50/50-stilling.
 Arbejde i de første 5 uger. § 11, stk. 1.
5 ugers reglen skal sikre, at medlemmet har forladt arbejdslivet.
Ved en  

 meget hurtig genoptagelse af arbejde kan arbejdslivet ikke anses for at være  

 forladt, og betingelserne for at modtage seniorydelse er derfor ikke opfyldt.
Arbejde i mere end 200 timer.
Selvstændig virksomhed mv. § 11, stk. 2  

 og stk. 3.
Hovedreglen i stk. 2 finder normalt anvendelse, hvis overskridelsen  

 fremkommer efter sammentælling af timerne i forskellige kortvarige  

 arbejdsforhold.
Reglen vil endvidere finde anvendelse, fx hvis et  

 længerevarende arbejde oprindeligt var aftalt som et kortvarigt vikariat, som  

 efter 200 timers arbejde forlænges på grund af nye omstændigheder.
 Hvis medlemmet derimod i forbindelse med overtagelse af arbejdet vender  

 tilbage til arbejdslivet, sker udtrædelsen af seniorydelsesordningen allerede  

 ved arbejdets påbegyndelse, jf. stk. 3.
 Arbejde i udlandet, udmeldelse af kassen. § 11, stk. 4.
 Om arbejde i udlandet inden for 200 timers reglen henvises til  

 vejledningen til § 3, stk. 6.
Til § 12 Adgang til at dispensere.
 Dispensationsadgangen i § 12 giver mulighed for at afværge den alvorlige  

 konsekvens af mindre overtrædelser.
 Der kan kun dispenseres, hvis overtrædelsen findes særlig undskyldelig.  

 Som eksempel kan nævnes overtrædelser, der skyldes medlemmets misforståelse  

 af reglerne, anvendelse af omregningssatsen, fejlagtig sammentælling af  

 beskæftigede timer og lignende.
 Hvis der foreligger en bevidst overtrædelse, eller hvis medlemmet efter at  

 have konstateret en overtrædelse har undladt at underrette kassen  

 (svigstilfælde), bør der ikke dispenseres.
 Det følger af § 12, stk. 3, at der i alle tilfælde, hvor kassen giver  

 dispensation, skal ske fradrag i seniorydelsen fuldt ud (det vil sige krone  

 for krone) for medlemmets indtægt som følge af overskridelsen, således at  

 medlemmet ikke har økonomisk fordel af overtrædelsen.
 Hvis kassen finder, at fradragsreglen undtagelsesvis ikke bør anvendes,  

 skal sagen forelægges med kassens indstilling for direktøren for  

 arbejdsløshedsforsikringen til afgørelse, jf. § 12, stk. 4.
 Kassen kan således kun dispensere for de overtrædelser, der er nævnt i §  

 12, stk. 2, og kun på den i stk. 3 nævnte betingelse.
 Har medlemmet i forbindelse med overtrædelse af reglerne begået en  

 forseelse mod kassen, kan der tillige pålægges sanktion i henhold til  

 reglerne i arbejdsløshedsforsikringsloven.
 Dispensation givet af direktøren for arbejdsløshedsforsikringen.
 Tilladelse efter § 12, stk. 4, gives normalt på betingelse af, at  

 indtægten ved det ikke tilladte arbejde eller merarbejde fradrages fuldt ud i  

 seniorydelsen.
 Dispensation ved overskridelse af forhåndstilladelse givet efter §  

 4.
I tilfælde, hvor et medlem har overtrådt vilkårene for en  

 forhåndstilladelse efter § 4, kan direktøren for arbejdsløshedsforsikringen  

 give dispensation til forbliven i seniorydelsesordningen.
Dispensation gives  

 kun, hvis overtrædelsen findes særlig undskyldelig.
 Hvis medlemmet i forbindelse med overtrædelsen af en tilladelse har begået  

 en forseelse mod kassen, kan arbejdsløshedsforsikringslovens  

 sanktionsbestemmelser bringes i anvendelse.
Til kapitel 4 Indtægter i seniorydelsesperioden Til § 17 Hverv, der medfører fradrag. § 17, stk. 1, 2 og 3.
 Generelle bemærkninger og eksempler.
Seniorydelsesmodtagere kan uden tidsmæssig begrænsning have borgerlige  

 ombud og offentlige og private hverv, der ikke betragtes som arbejde i  

 seniorydelsesperioden.
Som hovedregel medfører skattepligtige beløb, der  

 modtages for hverv, fradrag i ydelsen.
Der skal ske fradrag, hvad enten  

 beløbet betegnes som diæt, mødediæt, vederlag, honorar, godtgørelse,  

 rådighedsvederlag eller lignende.
 Fradraget beregnes som angivet i § 28, og beregnes kun for den del af  

 beløbet, der er skattepligtigt.
Anerkendes en del af et beløb som skattefrit/fradragsberettiget af  

 skattemyndighederne, skal denne del fratrækkes, før fradraget beregnes.
I  

 tvivlstilfælde må medlemmet indhente dokumentation for, at en indtægt helt  

 eller delvis er skattefri.
 Som eksempler på borgerlige ombud og offentlige hverv, der medfører  

 fradrag, kan nævnes:
 Selv om indtægten er delt i fx rådighedsvederlag og aflønning for faktiske  

 timer, betragtes den samlede aktivitet som hverv, og det samlede beløb  

 medfører fradrag i seniorydelsen.
 Som eksempler på hverv inden for den private sektor, der er omfattet af  

 bestemmelsen, kan nævnes:
 Specielt til § 17, stk. 1.
 De hverv, som ikke særskilt fremgår af § 17, stk. 2-5, er omfattet af §  

 17, stk. 1.
 Hverv, der kun er omfattet af § 17, stk. 1, medfører fradrag i  

 seniorydelsen ved omregning af indtægten til timer, jf. § 28, stk. 1 og stk.  

 2.
 Medlemmer, der har hverv omfattet af § 17, stk. 1, og som ikke fuldt ud  

 har benyttet retten til 200 timers arbejde, kan opgøre indtægten for hvervet  

 inden for den resterende del af de 200 timer eller det mindre timetal, der er  

 tilladt i overgangsåret, jf. herved § 18.
 Specielt til § 17, stk. 2.
 Indtægten for hverv omfattet af bestemmelsen fratrækkes krone for krone i  

 seniorydelsen, jf. § 28, stk. 4, og kan ikke opgøres inden for 200 timers  

 reglen, jf. § 18.
I praksis medfører reglen, at udbetalingen suspenderes så længe, medlemmet  

 udøver hvervet, fordi indtægten for disse hverv typisk overstiger  

 seniorydelsen.
Når hvervet ophører, kan udbetalingen genoptages.
 Specielt til § 17, stk. 3.
 Indtægt for hverv som udvalgsformand i henhold til de kommunale  

 styrelseslove, herunder udvalg fastsat i kommunens styrelsesvedtægt,  

 fradrages fuldt ud i seniorydelsen.
 Omfattet af bestemmelsen er bl.a. beløb, der modtages for at være formand  

 for økonomiudvalget, formand for teknisk udvalg eller formand for  

 socialudvalget.
 Indtægter fra hverv som formand for kommunale udvalg og nævn mv., som ikke  

 direkte er omfattet af de kommunale styrelseslove, er ikke omfattet af denne  

 bestemmelse, men er omfattet af § 17, stk. 1. Det gælder fx indtægter for  

 hverv som formand for skatteankenævnet eller formand for skolebestyrelsen.
Det er kun det faste vederlag til udvalgsformænd, der medfører fradrag.  

 Udbetales der mindre beløb (diæter mv.), som ikke er skattepligtige, til  

 dækning af faktiske udgifter i forbindelse med hvervet, medfører beløbet ikke  

 fradrag.
Er de pågældende samtidig menige medlemmer af kommunalbestyrelsen,  

 medfører vederlaget herfor heller ikke fradrag i seniorydelsen, jf. herved §  

 17, stk. 4.
 Fradraget for det faste vederlag beregnes efter § 28, stk. 4. Det betyder,  

 at indtægten fradrages krone for krone i seniorydelsen.
 Medlemmer, der har hverv omfattet af denne bestemmelse, og som ikke fuldt  

 ud har udnyttet retten til arbejde, kan opgøre indtægten for hvervet inden  

 for den resterende del af de 200 timer eller det tilladte timetal i  

 overgangsåret, jf. herved § 18.
 Andre hverv i henhold til de kommunale styrelseslove. § 17, stk.  

 4.
 Bestemmelsen gælder primært beløb, der modtages for hverv som  

 kommunalbestyrelsesmedlem eller som medlem af et amtsråd.
 Fritagelsen gælder dog også for vederlag, der modtages for at være menigt  

 medlem af kommunale udvalg, som fx økonomiudvalget eller teknisk udvalg, når  

 udvalget er fastsat i de kommunale styrelseslove, herunder i kommunens  

 styrelsesvedtægt.
 Omfattet af bestemmelsen er vederlag, tillægsvederlag, erstatning for tabt  

 arbejdsfortjeneste samt diæter (mødediæter), der udbetales til medlemmer af  

 kommunalbestyrelser og amtsråd efter reglerne i de kommunale styrelseslove.
 Hvis hvervet er omfattet af anden lovgivning, men aflønnet efter reglerne  

 i de kommunale styrelseslove, medfører indtægten fradrag efter § 17, stk. 1.
Til § 18 Bestemmelsen giver medlemmer, der ikke fuldt ud udnytter retten til 200  

 timers arbejde eller det mindre timetal, der er tilladt i overgangsåret,  

 mulighed for at opgøre indtægter, jf. § 17, stk. 1 og stk. 3, inden for den  

 resterende del af de tilladte arbejdstimer.
 Indtægter omfattet af bestemmelsen i § 17, stk. 2, hverv som  

 folketingsmedlem, europa-parlamentsmedlem, medlem af regeringen, hverv som  

 borgmester eller som rådmand, er ikke omfattet af § 18 og kan derfor ikke  

 opgøres inden for de tilladte arbejdstimer.
 Medlemmet har efter § 27, stk. 3, pligt til at underrette kassen om  

 indtægter ved hverv, og arbejdsløshedskassen foretager i optjeningsåret  

 fradrag for indtægten i overensstemmelse med reglerne i § 17, stk. 1 og stk.  

 3, sammenholdt med § 28.
Da antallet af arbejdstimer først kendes ved kalenderårets afslutning,  

 sker reguleringen i januar det efterfølgende år.
Har medlemmet ved  

 kalenderårets afslutning ikke fuldt ud udnyttet retten til op til 200 timers  

 arbejde, omregnes indtægten til timer med den omregningssats, der var  

 gældende på udbetalingstidspunktet.
Det antal omregnede timer, der kan  

 opgøres i den resterende del af de 200 timer, medfører ikke fradrag i  

 seniorydelsen, og tilbageholdt seniorydelse skal efterbetales til medlemmet.
Det løbende fradrag kan undgås, hvis medlemmet ikke forventer at udnytte  

 retten til arbejde i 200 timer.
Medlemmet skal over for arbejdsløshedskassen  

 skriftligt erklære, at pågældende ikke forventer fuldt ud at udnytte 200  

 timers reglen.
I det kalenderår, hvor medlemmet første gang overgår til seniorydelse, kan  

 der kun omregnes indtægter inden for det mindre timetal, der er tilladt i  

 dette år.
Retten til at omregne indtægter inden for 200 timers reglen gælder  

 derimod også det kalenderår, hvor medlemmet udtræder af ordningen.
Til § 19 Løbende udbetaling af pension.
Løbende udbetalinger af pension fra pensionsordninger, der er oprettet som  

 led i tidligere ansættelsesforhold, og som normalt er helt eller delvist  

 finansieret af arbejdsgiveren, medfører fradrag.
Bestemmelsen omfatter alle  

 pensionsordninger med løbende udbetalinger, herunder ratepensioner.
 Følger pensionsordningen af overenskomst eller anden kollektiv aftale, er  

 ordningen af en sådan karakter, at det er sædvanligt, at arbejdsgiveren  

 bidrager, og pensionsudbetalingen medfører fradrag.
 Fradragsbestemmelsen omfatter også løbende udbetaling af  

 tjenestemandspension og tjenestemandslignende pension og fx borgmesterpension  

 og pension til tidligere medlemmer af Folketinget.
Privattegnede pensionsordninger, som er uden forbindelse med et  

 ansættelsesforhold, er uden for denne bestemmelses område.
Det gælder fx,  

 hvis en arbejdsgiver som led i en betalingsserviceordning, tilbageholder  

 bidrag i den ansattes løn og viderebetaler beløbet til den ansattes private  

 pensionsordning.
Udbetalinger, der har karakter af pension, medfører også fradrag i  

 seniorydelsen, når ydelsen udbetales med et fast løbende beløb af en  

 tidligere arbejdsgiver eller en faglig organisation.
Dette gælder også, når  

 udbetalingerne er tidsbegrænset.
 Bliver et medlem derimod berettiget til en ydelse, der har karakter af  

 legat, er ydelsen uden for denne bestemmelse og påvirker ikke seniorydelsen.
 Fradraget i seniorydelsen beregnes som anført i § 28, stk. 1 og stk. 2.  

 Fradraget beregnes for den samlede pensionsudbetaling til medlemmet, såvel  

 grundydelse som tillæg, bonus mv.
Til § 20 Løbende udbetaling af pension fra udlandet.
Bestemmelsen om fradrag omfatter alle former for løbende pension fra  

 udlandet, når pensionsordningen er etableret på grund af en arbejdsperiode i  

 udlandet.
Omfattet er således alle udenlandske obligatoriske  

 arbejdsmarkedsrelaterede pensionsordninger og ligeledes frivillige  

 arbejdsmarkedsrelaterede pensionsordninger.
Pensionsordningens  

 finansieringsform er uden betydning, når ordningen er etableret på grund af  

 et arbejdsforhold.
 Privattegnede pensionsordninger uden forbindelse med et  

 arbejds-/ansættelsesforhold er ikke omfattet af bestemmelsen.
 Fradraget i seniorydelsen beregnes som anført i § 28, stk. 1 og stk. 2,  

 jf. stk. 5.
Til § 21 Udenlandsk pension, som kan sidestilles med ydelser efter lov om  

 social pension.
Hvis der er tvivl om, hvorvidt en udenlandsk pension helt svarer til dansk  

 social pension, kan pensionen modtages sammen med seniorydelse mod, at  

 seniorydelsen nedsættes med et beløb, der svarer til pensionen.
Tilsvarende  

 gælder, hvis den udenlandske pension er så lille, at pensionen ikke kan  

 udgøre et forsørgelsesgrundlag.
 Bestemmelsen i § 21, stk. 2, kan anvendes, hvis den udenlandske pension,  

 omregnet til danske kroner, er mindre end det grundbeløb, der udbetales til  

 enlige folkepensionister.
Bliver medlemmet berettiget til en udenlandsk pensionsydelse, der er  

 højere end grænsen, må medlemmet frasige sig forhøjelsen eller, jf. stk. 1,  

 udtræde af seniorydelsesordningen.
Skyldes forhøjelsen alene  

 valutakursændringer, kan medlemmet dog forblive i seniorydelsesordningen.
Til § 22 Feriegodtgørelse.
Ifølge bestemmelsen skal feriegodtgørelse, der udbetales umiddelbart før  

 overgangen til seniorydelse, medføre fradrag i seniorydelsen.
Efter  

 ferieloven er det en betingelse for udbetaling af feriegodtgørelse, at det  

 attesteres, at ferie holdes umiddelbart efter udbetalingstidspunktet.
Ferien  

 ligger derfor i seniorydelsesperioden, og situationen sidestilles med den  

 situation, hvor feriegodtgørelsen først udbetales efter overgangen til  

 seniorydelse.
Fradraget beregnes i forhold til antallet af optjente feriedage.
Er der fx  

 optjent 12 1/2 feriedag, skal der ske fradrag i seniorydelsen for 12 1/2 dag.  

 Da antallet af feriedage i en uge imidlertid er 6 dage ifølge ferieloven,  

 ganges feriedagene med 5/6. Afrunding sker efter de almindelige  

 afrundingsregler.
 I det ferieår, hvor overgang til seniorydelse finder sted, er medlemmet  

 omfattet af de almindelige regler om feriens afholdelse og udbetaling af  

 feriegodtgørelse.
 I det eller de efterfølgende ferieår har medlemmet ret til at få udbetalt  

 feriegodtgørelsen for det pågældende ferieår ved ferieårets begyndelse,  

 uanset om ferie holdes.
 For at sikre, at fradraget påvirker seniorydelsen ens, er det i  

 bestemmelsen fastsat, at fradraget beregnes den første mandag efter 1. maj  

 for alle medlemmer.
 Hvis feriegodtgørelsens bruttobeløb er mindre end seniorydelsen, kan der  

 suppleres med seniorydelse, således at der sammenlagt udbetales et beløb  

 svarende til medlemmets sædvanlige seniorydelse.
Til § 23 Løn, rådighedsløn, »fratrædelsesgodtgørelse« mv.
 Hovedbetingelsen for overgang til seniorydelse er, at medlemmet skal have  

 forladt en 50/50-stilling, og at overgangen sker i forbindelse hermed.
 Det er muligt at overgå til seniorydelse i en række tilfælde, hvor der  

 udbetales erstatning, godtgørelse eller løn for en periode indtil udløb af et  

 opsigelsesvarsel.
 Da seniorydelse imidlertid er en ydelse, der hviler på samme principper  

 som arbejdsløshedsforsikringen, kan der ikke ud fra almindelige  

 grundsætninger om dobbeltforsørgelse samtidig udbetales andre ydelser, der  

 dækker løn mv., uanset at der ikke udføres faktisk arbejde.
 Udbetalingen af disse ydelser medfører derfor fradrag efter omregning, jf.  

 § 28, stk. 2.
Til § 24 Vederlag for genudsendelse eller anden form for genanvendelse medfører  

 fradrag, når vederlaget indgår som led i den almindelige aflønning inden for  

 pågældendes faglige område.
Det er uden betydning, om den arbejdsindsats, som  

 er baggrunden for genudsendelsen, er udført i seniorydelsesperioden eller før  

 medlemmets overgang til seniorydelse.
 Fradraget foretages ved anvendelse af omregningssatsen ( i 1997 på 123,03  

 kr.) på det tidspunkt, hvor vederlaget udbetales.
 Eksempel:
 Medlemmet har haft en indtægt på 10.000 kr.
10.000 : 123,03 = 81,28 time Det beløb, der skal fradrages i seniorydelsen, er det beløb, der svarer  

 til medlemmets seniorydelse for det beregnede timetal.
Til § 25 De i § 25, stk. 1, nævnte indtægter medfører ikke fradrag i seniorydelsen,  

 uanset om indtægten stammer fra arbejde før overgangen til seniorydelse eller  

 fra arbejde i seniorydelsesperioden.
Tilsvarende gælder udbetaling af royalties.
Hvis udbetaling af royalties  

 skyldes arbejde i seniorydelsesperioden, skal arbejdsløshedskassen vurdere,  

 om arbejdet er foreneligt med reglerne om arbejde i seniorydelsesperioden,  

 herunder vurdere, om medlemmet udøver selvstændig virksomhed.
§ 25,  stk. 2, bestemmer, at der ikke skal ske fradrag  

 for en række indtægter, som kommer fra en virksomhed, som efter sin art kan  

 medføre udbetalinger over en lang årrække.
Eventuelle andre indtægter af  

 lignende art skal behandles efter samme retningslinier.
Indtægterne medfører ikke fradrag i seniorydelsen, uanset indtægten  

 skyldes arbejde før overgangen til seniorydelse eller fra arbejde i  

 seniorydelsesperioden.
Hvis de nævnte indtægter kommer fra arbejde i  

 seniorydelsesperioden, skal arbejdsløshedskassen vurdere, om arbejdet er  

 foreneligt med reglerne om arbejde i seniorydelsesperioden.
Til § 26 I denne bestemmelse er opregnet en række arbejdsfrie indtægter, som ikke  

 medfører fradrag.
Bestemmelsen er ikke udtømmende.
Har medlemmet en indtægt,  

 der kan sidestilles med de nævnte indtægter, og som ikke er omfattet af andre  

 bestemmelser i denne bekendtgørelse, medfører indtægten ikke fradrag i  

 seniorydelsen.
Til § 27 Den årlige seniorydelseserklæring anvendes til kontrol af, om  

 betingelserne for at bevare retten til seniorydelse er overholdt, og om  

 medlemmet har haft indtægter, der påvirker seniorydelsen.
 Hvis kassen ikke modtager erklæringen rettidigt, og i den forbindelse  

 standser udbetalingen, har den pligt til at rette henvendelse til medlemmet  

 for at undersøge forholdet nærmere.
 Undlader et medlem at give oplysninger om omstændigheder, der er af  

 betydning for retten til seniorydelse, eller giver medlemmet kassen urigtige  

 oplysninger, kan medlemmet pålægges sanktioner i henhold til reglerne herom i  

 lov om arbejdsløshedsforsikring m.v.
Medlemmet har pligt til at holde arbejdsløshedskassen underrettet om  

 indtægter omfattet af denne bekendtgørelse, både i løbet af året og i den  

 årlige seniorydelseserklæring.
Medlemmet skal således underrette kassen om fx  

 reguleringer af pensionsbeløb og indtægter ved hverv.
Til § 28 Ved beregning af fradraget efter § 28, stk. 1, anvendes følgende  

 fremgangsmåde:
Indtægten omregnes til timer pr. uge/måned, og fradraget sker pr.  

 uge/måned Indtægt/pension (pr. uge/måned): omregningssatsen = timetal Beløbet, der skal fradrages, er det beløb, der svarer til medlemmets  

 ydelse for det beregnede timetal.
Hvis medlemmet fx får udbetalt pension een gang årligt, eller hvis der  

 sker efterreguleringer, beregnes og foretages fradraget på det tidspunkt,  

 hvor pensionen udbetales.
Fradraget foretages om nødvendigt over flere  

 udbetalingsperioder.
4/5 ugers udbetalingsperioder For fuldtidsforsikrede i kasser, der udbetaler for 4 henholdsvis 5 uger,  

 fratrækkes timetallet i det antal timer, der svarer til overenskomstmæssig  

 fuld ugentlig arbejdstid.
 For deltidsforsikrede i kasser, der udbetaler for 4 henholdsvis 5 uger,  

 fratrækkes timetallet i det antal timer, der svarer til 2/3 af  

 overenskomstmæssig fuld ugentlig arbejdstid.
Månedsvis udbetaling For medlemmer, der får udbetalt seniorydelse for en måned ad gangen,  

 fratrækkes timetallet fra 160,33 timer for fuldtidsforsikrede og 106,83 timer  

 for deltidsforsikrede.
Udbetaling under ophold i udlandet Til § 29 Medlemmet kan få udbetalt seniorydelse under midlertidigt ophold i  

 udlandet i sammenlagt 3 måneder inden for hvert kalenderår.
Det betyder, at  

 en modtager af seniorydelse skal bevare sin faste bopæl i Danmark, jf. lovens  

 § 2, stk. 1, nr. 5. Et medlem kan derfor ikke få udbetalt seniorydelse i en 3  

 måneders periode, hvis pågældende tager fast ophold i udlandet i længere tid.
 Ophold på Færøerne og i Grønland sidestilles med ophold i udlandet.
 Hvis et medlem forlænger sit midlertidige ophold i udlandet ud over 3  

 måneder inden for et kalenderår, eller tager fast ophold i udlandet, standses  

 udbetalingen af seniorydelse.
Udbetalingen kan først genoptages, når medlemmet igen tager fast ophold i  

 Danmark.
Medlemmet kan således ikke få udbetalt seniorydelse i 3 måneder i  

 hvert kalenderår under fortsat ophold i udlandet.
 Kun i de tilfælde, hvor de tilladte 3 måneders ophold i udlandet ikke er  

 opbrugt inden udgangen af et kalenderår, kan en ny 3 måneders periode  

 påbegyndes i direkte forlængelse heraf, uden at medlemmet forinden tager  

 ophold i Danmark.
 Om ret til seniorydelse i forbindelse med arbejde i udlandet henvises til  

 bekendtgørelsens § 3, stk. 6 og § 11, stk. 4.
Til § 30 Et medlem, der modtager seniorydelse, skal give kassen oplysning om ophold  

 i udlandet, og skal derfor give kassen besked allerede ved udrejsen, uanset  

 om udlandsopholdet er midlertidigt eller fast.
Endagsrejser, der ikke er  

 forbundet med overnatning i udlandet, betragtes ikke som udlandsophold.
Til § 31 På grundlag af medlemmets oplysninger om udlandsophold, påhviler det  

 arbejdsløshedskassen at standse udbetalingen af seniorydelse, hvis medlemmet  

 ikke længere opfylder betingelserne i § 29.
Til § 32 Når et medlem vender tilbage til Danmark efter længere tids ophold i  

 udlandet, kan udbetalingen af seniorydelse genoptages.
Det forudsætter dog,  

 at medlemmet opfylder de almindelige betingelser for at få udbetalt  

 seniorydelse.
 Opmærksomheden henledes på, at modtagere af seniorydelse, der tager  

 arbejde i udlandet, hvor det pågældende land har et obligatorisk  

 arbejdsløshedsforsikringssystem, som hovedregel ikke kan bevare medlemskabet  

 af den danske arbejdsløshedskasse.
 Om ret til seniorydelse efter at medlemmet har været omfattet af et andet  

 lands arbejdsløshedsforsikring, henvises i øvrigt til § 11, stk. 4.
Ret til seniorydelse efter ophold i  

 udlandet, på Færørene eller i Til § 33 Seniorydelse er ligesom efterløn en særlig arbejdsmarkedsydelse, der ikke  

 er omfattet af anvendelsesområdet for EU-forordning nr. 1408/71 om anvendelse  

 af sociale sikringsordninger på arbejdstagere, selvstændige erhvervsdrivende  

 og deres familier, der flytter inden for Fællesskabet, eller Nordisk  

 Konvention om Social Sikring af 15. juni 1992.
 Hovedreglen er derfor, at forsikrings- og beskæftigelsesperioder optjent  

 under ophold i andre lande ikke kan medregnes ved opfyldelse af kravet i  

 lovens § 2, stk. 1, nr. 2, og stk. 2.
 I medfør af denne bestemmelse vil forsikrings- og beskæftigelsesperioder  

 optjent under ophold i udlandet dog kunne medregnes, hvis perioderne kan  

 medregnes efter de særlige regler, der gælder ved overgang til efterløn.
Seniorydelsens ophør Til § 34 Bestemmelsen indeholder en opregning af de situationer, hvor retten til  

 seniorydelse ophører eller bortfalder.
Medlemmets død Ved bortfald af seniorydelsesretten på grund af medlemmets død ydes  

 seniorydelsen til og med dagen for dødsfaldet.
Social pension For et medlem, der overgår til ydelser efter lov om social pension eller  

 tilsvarende udenlandsk lovgivning, bortset fra invaliditetsydelse på grund af  

 hørehandicap, suspenderes udbetalingen af seniorydelse fra den 1. i måneden  

 efter, at der er forløbet 3 måneder fra ansøgningstidspunktet, medmindre der  

 tilkendes social pension inden da.
I så fald standses udbetalingen med  

 virkning fra den 1. i måneden efter afgørelsestidspunktet.
 Der henvises i øvrigt til de gældende regler om ret til efterløn i  

 forbindelse med social pension.
Vejledningspligt Til § 35 Der henvises til kassens vejledningspligt efter § 65 i lov om  

 arbejdsløshedsforsikring m.v. samt regler udstedt i medfør heraf.
 Ikrafttrædelsesbestemmelser mv.
Til § 37 Indtil den 30. september 1998 har personer omfattet af § 37, stk. 1,  

 mulighed for at genetablere medlemskabet.
 Efter § 37, stk. 3, kan der medregnes tidligere medlems- og  

 beskæftigelsesperioder til opfyldelse af kravet om forudgående  

 medlemsanciennitet og beskæftigelseskravet på 52 uger mod efterbetaling af  

 medlemsbidrag (statsbidraget) for den nødvendige periode.
Medlemmets betaling af medlemsbidrag for tidligere perioder kan alene  

 bruges i forhold til opfyldelse af betingelserne for at overgå til  

 seniorydelse.
De erhvervede medlems- og beskæftigelsesperioder kan derfor  

 ikke bruges til at opnå ret til fx efterløn og delefterløn.
Der er tale om et midlertidigt »tilbud«, som er knyttet til  

 lovens ikrafttræden.
For at sikre, at alle potentielle brugere af ordningen  

 får en rimelig frist til at blive informeret om loven, opretholdes muligheden  

 for at genoprette medlemskabet i 1 år efter lovens ikrafttræden.
Til § 38 Hvis medlemmets beskæftigelse i 50/50-stillingen efter sit tidsmæssige  

 omfang giver mulighed for overflytning fra deltidsforsikring til  

 fuldtidsforsikring, jf. direktoratets bekendtgørelse om overflytning mellem  

 deltids- og fuldtidsforsikring for lønmodtagere, vil dette kunne ske uanset,  

 at overflytningen sker på grundlag af støttet beskæftigelse.
