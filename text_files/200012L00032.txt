Fremsat den 4. oktober 2000 af  

 skatteministeren (Ole Stavad) Forslag til Lov om ændring af  

 virksomhedsskatteloven og personskatteloven (Aktiekøb i forbindelse med  

 virksomhedsovertagelse) § 1 I lov om indkomstbeskatning af selvstændigt  

 erhvervsdrivende (virksomhedsskatteloven), jf. lovbekendtgørelse nr.  

 764 af 4. oktober 1999, som ændret ved § 18 i lov nr. 958 af 20.  

 december 1999, foretages følgende ændring:
 1. Efter § 22 b indsættes:
» Særlig kapitalafkastberegning for aktier og  

 anparter Kapitel 7 b § 22 c.
Skattepligtige personer, der erhverver aktier eller  

 anparter i et selskab, kan vælge at beregne et kapitalafkast af de  

 erhvervede aktier eller anparter efter reglerne i dette afsnit, såfremt  

 de i stk. 2 fastsatte betingelser alle er opfyldt.
Kapitalafkastet  

 fragår i den personlige indkomst og lægges til  

 kapitalindkomsten.
 Stk. 2. For at anvende ordningen i stk. 1 skal  

 følgende betingelser være opfyldt:
 1)	Den skattepligtige er undergivet fuld skattepligt efter  

 kildeskattelovens § 1 og hjemmehørende her i landet efter  

 reglerne i en dobbeltbeskatningsaftale.
 2)	Det kontantomregnede vederlag, som den skattepligtige betaler for  

 aktierne eller anparterne, overstiger et grundbeløb på 343.150  

 kr. (i 1987-niveau). Grundbeløbet reguleres efter personskattelovens  

 § 20.
3)	Den skattepligtige ejer efter aktie- eller anpartserhvervelsen og i  

 den periode, hvor ordningen anvendes, mindst 25 pct. af aktie- eller  

 anpartskapitalen i selskabet eller råder over mere end 50 pct. af  

 stemmeværdien.
Ved opgørelsen af aktie- eller anpartskapitalen i  

 et selskab bortses fra selskabets beholdning af egne aktier eller anparter.  

 Konvertible obligationer medregnes ikke ved afgørelsen af, om den  

 skattepligtige ejer mindst 25 pct. af aktie- eller anpartskapitalen i  

 selskabet eller råder over mere end 50 pct. af stemmeværdien.
4)	Aktierne eller anparterne skal være i et selskab, hvis  

 virksomhed i den periode, hvor ordningen anvendes, ikke i væsentligt  

 omfang består i udlejning af fast ejendom, besiddelse af kontanter,  

 værdipapirer eller lignende.
Bortforpagtning af fast ejendom som  

 nævnt i vurderingslovens § 33, stk. 1 og 7, anses ikke i  

 denne forbindelse for virksomhed ved udlejning af fast ejendom. 1. pkt.  

 gælder dog ikke, hvis selskabet udøver næring ved  

 køb og salg af værdipapirer eller finansieringsvirksomhed.  

 Selskabets virksomhed anses for i væsentlig omfang at bestå i  

 udlejning af fast ejendom, besiddelse af kontanter, værdipapirer eller  

 lignende, såfremt mindst 25 pct. af selskabets indtægter i et  

 indkomstår stammer fra sådan virksomhed, eller hvis  

 handelsværdien af selskabets udlejningsejendomme, kontanter,  

 værdipapirer eller lignende udgør mindst 25 pct. af  

 handelsværdien af selskabets samlede aktiver opgjort ultimo  

 indkomståret.
Afkastet og værdien af aktier i datterselskaber,  

 hvori selskabet direkte eller indirekte ejer mindst 25 pct. af aktie- eller  

 anpartskapitalen, medregnes ikke.
I stedet medregnes en til ejerforholdet  

 svarende del af datterselskabets indtægter og aktiver ved  

 væsentlighedsbedømmelsen.
 5)	Aktierne eller anparterne er ikke omfattet af  

 aktieavancebeskatningslovens § 2 a.
 6)	Aktierne eller anparterne er ikke erhvervet i forbindelse med  

 omdannelsen af en personligt ejet virksomhed efter lov om skattefri  

 virksomhedsomdannelse eller som led i en skattefri aktieombytning efter  

 aktieavancebeskatningsloven.
 7)	Den skattepligtige har ejet aktierne eller anparterne i mindre end  

 11 år.
Stk. 3. Kapitalafkastet beregnes som afkastgrundlaget efter  

 stk. 4 ganget med afkastsatsen efter § 9. I det indkomstår,  

 hvori den skattepligtige erhverver eller afstår aktierne eller  

 anparterne, beregnes et forholdsmæssigt kapitalafkast svarende til det  

 hele antal måneder, den skattepligtige har ejet aktierne eller  

 anparterne i.
Tilsvarende gælder for det indkomstår, hvor  

 betingelserne i stk. 2 ikke længere er opfyldt.
Stk. 4. Kapitalafkastgrundlaget opgøres ved  

 indkomstårets begyndelse som anskaffelsessummen for de erhvervede  

 aktier eller anparter.
Uanset om den skattepligtige i medfør af  

 aktieavancebeskatningslovens § 11 er indtrådt i overdragerens  

 skattemæssige stilling, opgøres kapitalafkastgrundlaget som det  

 kontantomregnede vederlag, den skattepligtige betaler for aktierne eller  

 anparterne.
Stk. 5. Den skattepligtige skal ved indgivelse af  

 selvangivelse for et indkomstår tilkendegive, om den i stk. 1  

 nævnte ordning skal anvendes for det pågældende  

 indkomstår.
Den skattepligtige kan omgøre beslutningen om,  

 hvorvidt ordningen skal anvendes eller ikke.
Tilkendegivelse herom skal ske  

 til den skatteansættende myndighed inden udløbet af  

 ligningsfristen, jf. skattestyrelseslovens § 3, stk. 1.  

 Skatteministeren kan fastsætte nærmere regler om den form, hvori  

 oplysningerne til brug for selvangivelsen skal afgives.«.
§ 2 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som senest  

 ændret ved § 49 i lov nr. 462 af 31. maj 2000, foretages  

 følgende ændring:
 1. I § 4, stk. 1, nr. 3a, indsættes efter  

 »§ 23 a,«: »samt beregnet kapitalafkast efter virksomhedsskattelovens  

 § 22 c,«.
§ 3 Loven træder i kraft den 1. januar 2001 og har virkning for aktie-  

 og anpartserhvervelser, der finder sted den 1. januar 2001 eller senere.
Bemærkninger til lovforslaget Almindelige bemærkninger Regeringen fremlægger en række lovforslag, der  

 skal sikre og udbygge et konkurrencedygtigt skattesystem, som er en  

 væsentlig parameter, når virksomhederne træffer beslutning  

 om placering af nuværende og fremtidig produktion.
Et element heri er  

 regeringens lovinitiativer til løsning af specifikke  

 skattemæssige problemer for generationsskifte i erhvervsvirksomheder,  

 som nærværende lovforslag er en del af.
Der henvises for en  

 nærmere beskrivelse til det samtidigt hermed fremsatte lovforslag om  

 nedsættelse af skattesatsen for selskaber samt  

 virksomhedsskatteprocenten.
 Lovforslaget imødekommer et af forslagene i  

 Generationsskifteudvalgets betænkning fra august 1999 (betænkning  

 nr. 1374). Generationsskifteudvalget blev nedsat på grundlag af en  

 aftale indgået mellem Regeringen og CD i januar 1998. Forslaget  

 går ud på at ophæve den forskel, der i dag er på den  

 skattemæssige behandling af renteudgifter, alt efter om lånet er  

 optaget for at erhverve en personligt ejet virksomhed eller et selskab.
Ved nærværende lovforslag indføres en  

 særlig ordning svarende til den gældende kapitalafkastordning i  

 virksomhedsskatteloven for skattepligtige personers køb af aktier  

 eller anparter, når købet sker som led i en  

 virksomhedsovertagelse.
Formålet er at sidestille køb af et  

 selskab, der driver erhvervsmæssig virksomhed, med køb af en  

 personligt ejet virksomhed.
Ved køb af en personligt ejet virksomhed kan  

 virksomhedsordningen eller kapitalafkastordningen anvendes, hvilket betyder,  

 at erhververen opnår fuld skatteværdi af fradraget for de  

 renteudgifter, der er forbundet med købet.
Er der derimod tale om, at  

 en person køber en virksomhed, der drives i selskabsform - f.eks. i  

 forbindelse med generationsskifte - kan aktierne eller anparterne ikke  

 inddrages under virksomhedsordningen eller kapitalafkastordningen.
Det  

 betyder, at fradraget for renteudgifter knyttet til et lånefinansieret  

 aktie- eller anpartskøb har en lavere skatteværdi.
Den foreslåede ordning giver den skattepligtige  

 mulighed for på skematisk vis at opnå fuld skatteværdi af  

 fradraget for renteudgifterne.
Det sker ved, at der beregnes et kapitalafkast  

 af de erhvervede aktier eller anparter, som fragår i den personlige  

 indkomst og lægges til kapitalindkomsten.
 For at begrænse ordningen til egentlige  

 virksomhedsoverdragelser, er der fastsat en række krav, som skal  

 være opfyldt for, at den skattepligtige kan anvende ordningen.
Da formålet er at sidestille køb af et  

 selskab, der driver erhvervsmæssig virksomhed, med køb af en  

 personligt ejet virksomhed, foreslås det gjort til et krav, at  

 køberens aktie- eller anpartsbesiddelse i det pågældende  

 selskab stort set svarer til en hovedaktionærs, dvs. at køberen  

 efter erhvervelsen ejer mindst 25 pct. af aktie- eller anpartskapitalen i  

 selskabet eller råder over mere end 50 pct. af stemmeværdien.
Et  

 andet krav er, at der minimum skal erhverves aktier eller anparter for  

 500.000 kr.
Ordningen kan endvidere højst løbe i 10 år  

 fra købet af aktierne eller anparterne.
Hermed begrænses  

 ordningen til egentlige virksomhedsoverdragelser.
Der er således ikke  

 tale om en generel ordning for optagelse af lån til køb af  

 aktier eller anparter med fuld skatteværdi af renteudgifterne.
Baggrunden for, at fradraget i personlig indkomst for renteudgifter  

 vedrørende køb af aktier eller anparter som  

 led i en virksomhedsovertagelse foreslås givet inden for rammerne af en  

 særlig kapitalafkastordning og ikke som et direkte fradrag for  

 renteudgifter vedrørende lån til den pågældende type  

 aktie- eller anpartserhvervelser, er, at den næsten umulige  

 afgrænsning af hvilket lån eller hvor meget af et lån, der  

 er anvendt til aktie- eller anpartserhvervelse, hermed undgås.  

 Endvidere bliver fradragsretten mindre tilfældig, fordi den ikke er  

 afhængig af, i hvilken rækkefølge forskellige  

 dispositioner foretages.
Det bliver således ikke afgørende, om  

 der først optages et lån og købes aktier for  

 låneprovenuet, hvorefter en ejendom erhverves for kontante midler,  

 eller om ejendommen erhverves for låneprovenuet, hvorefter aktierne  

 købes for det kontante beløb.
Den skematiske måde at give fradrag i personlig  

 indkomst på anvendes i den gældende kapitalafkastordning i  

 virksomhedsskatteloven.
De to ordninger og de krav, der stilles for at  

 anvende dem, er dog i et vist omfang forskellige, da den gældende  

 kapitalafkastordning netop ikke omfatter aktier eller anparter, men derimod  

 drift af selvstændig erhvervsvirksomhed i personligt regi.
Den foreslåede ordning indebærer, at det ikke  

 er nødvendigt at se på, om den skattepligtige har renteudgifter.  

 I den situation, hvor den skattepligtige ikke har renteudgifter, vil  

 personlig indkomst og positiv nettokapitalindkomst være beskattet  

 på samme niveau.
Det har således ikke betydning, om det beregnede  

 kapitalafkast fragår i den personlige indkomst og derefter lægges  

 til kapitalindkomsten, eller ej.
På den baggrund er der ikke fundet  

 grund til at indsætte en maksimeringsregel, der begrænser det  

 beløb, der fragår i den personlige indkomst og lægges til  

 kapitalindkomsten, til den faktiske renteudgift.
Provenumæssige konsekvenser Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Erhvervsøkonomiske konsekvenser Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for stat, amter og  

 kommuner Lovforslaget skønnes at medføre  

 engangsudgifter på 0,6 mill. kr. til edb-tilretning.
Derudover  

 skønnes forslaget ikke at have nævneværdige administrative  

 konsekvenser for Told og Skat.
Administrative konsekvenser for erhvervslivet og  

 borgerne Den foreslåede ordning har til formål at give  

 den skattepligtige en skattemæssig bedre stilling end efter almindelige  

 regler.
Det er frivilligt at anvende ordningen.
Der er ikke nærmere holdepunkter for antagelser om,  

 hvor mange personer, der vil anvende ordningen.
Der er fastsat en række  

 betingelser for at anvende ordningen. Ønsker en skattepligtig at  

 anvende ordningen, skal vedkommende undersøge, om betingelserne er  

 opfyldt.
Er betingelserne opfyldt, skal den skattepligtige ved indgivelsen af  

 selvangivelsen for indkomståret tilkendegive, om ordningen skal  

 anvendes for det pågældende indkomstår.
Den skattepligtige  

 skal således hvert år tage stilling til, om betingelserne for at  

 anvende ordningen er opfyldt.
Det er efter forslaget ikke et krav for at anvende  

 ordningen, at der føres regnskab.
Eventuelle regnskabskrav til disse  

 skatteydere må derfor hvile på enten bogføringsloven eller  

 reglerne i skattekontrolloven.
I øvrigt er det foreslået, at  

 skatteministeren kan fastsætte nærmere regler om den form, hvori  

 oplysningerne til brug for selvangivelsen skal afgives.
De administrative  

 pligter, som den skattepligtige bliver pålagt, vil dermed afhænge  

 af den nærmere udformning af disse regler.
Det er således ikke  

 muligt at kvantificere omfanget af virksomhedernes tidsforbrug.
Der vil for borgerne således være en vis  

 meradministration forbundet med anvendelse af ordningen.
Der vil blive tale  

 om meradministration for hvert indkomstår, hvor ordningen ønskes  

 anvendt.
Miljømæssige konsekvenser Forslaget har ikke miljømæssige  

 konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
Høring Lovforslaget har været på teknisk  

 høring hos Advokatrådet, Erhvervenes Skattesekretariat,  

 Landbrugsraadet, De danske Landboforeninger, Dansk Familielandbrug,  

 Landbrugets Rådgivningscenter, Foreningen af Statsautoriserede  

 Revisorer, Foreningen Registrerede Revisorer, Finansrådet, Forsikring  

 og Pension, Dansk Handel & Service, Det Danske Handelskammer,  

 Håndværksrådet, Dansk Industri, Skatterevisorforeningen,  

 Skattechefforeningen, Arbejderbevægelsens Erhvervsråd, Danmarks  

 Eksportråd, Finansministeriet, Erhvervsministeriet, Erhvervs- og  

 Selskabsstyrelsen, Økonomiministeriet, Ministeriet for  

 Fødevarer, Landbrug og Fiskeri, Justitsministeriet, Told- og  

 Skattestyrelsen, Kommunernes Landsforening, Københavns Kommune og  

 Frederiksberg Kommune.
 I nedenstående skema er i kort form gengivet  

 høringssvar samt Skatteministeriets kommentarer hertil.
Organisation/ myndighed Bemærkninger Kommentarer Advokatrådet Betingelsen om mindst 25 pct. ejerskab/50 pct. af stemmerne  

 bør udgå, da virksomhedsskatteloven ikke stiller krav om 25 pct.  

 ejerskab og foreslår i stedet et krav om arbejdsindsats.
Det fastsatte ejer-/stemmekrav har til formål at  

 forbeholde ordningen til egentlige virksomhedsoverdragelser og således,  

 at almindelige aktieinvesteringer holdes udenfor.
Krav om arbejdsindsats i  

 stedet for ejerskab kan blive for snævert, idet privatpersoner, der er  

 villige til at optage lån for at bidrage med egenkapital, men som ikke  

 har den nødvendige tilknytning til selskabet, ikke vil kunne anvende  

 ordningen.
 Hvis betingelsen opretholdes, bør der i stedet  

 henvises til ABL § 11, stk. 2 - 4.
 Henvisning til ABL § 11, stk. 2 - 4, er ikke  

 umiddelbart anvendelig.
 Reglen i VSL § 22, stk. 2, nr. 4, om, at ordningen  

 ikke kan anvendes, hvis mere end 25 pct. af indtægten stammer fra  

 nærmere angiven virksomhed, virker tilfældig.  

 Handelsværdien af selskabets aktiver er et bedre kriterium.
Betingelsen skal sikre, at der for hvert år er tale om  

 reel erhvervsvirksomhed og ikke passiv virksomhed.
Det er ikke  

 tilstrækkeligt kun at anvende handelsværdien af selskabets  

 aktiver.
 Værdipapirer o. lign. bør præciseres.
Værdipapirer o.lign. omfatter alle former for passive  

 pengeanbringelser.
I bemærkningerne er der nævnt eksempler  

 på hvad der forstås ved værdipapirer.
 Ikke logisk, at reglerne ikke kan anvendes ved  

 aktieombytning, og der kan være renteudgifter, selvom aktierne er  

 erhvervet ved en skattefri aktieombytning.
Ordningen kan anvendes på de først erhvervede  

 aktier.
Ordningen kan ikke finde anvendelse på aktier eller anparter,  

 der erhverves som led i en skattefri aktieombytning, da aktierne eller  

 anparterne er erhvervet på en sådan måde, at der ikke er  

 renteudgifter forbundet med erhvervelsen.
Kravet om, at der skal være betalt for aktierne og at  

 de ikke må være modtaget ved f. eks. gave kan give anledning til  

 omgåelse.
Ligesom det ikke er afgørende, om erhvervelsen sker  

 for lånte midler, bør det heller ikke være  

 afgørende, om der betales vederlag.
 Det fastholdes som betingelse, at der er betalt vederlag for  

 aktierne, hvilket ikke er tilfældet, hvis vederlaget modsvares af en  

 gave af samme størrelse.
Dansk Industri Støtter forslaget De danske Landbo- foreninger, Land- brugsraadet og Dansk Familielandbrug Der bør ikke gælde en 10 års-regel, idet  

 der bør være fuld fradragsret for renteudgifter  

 vedrørende de optagne lån, indtil de er tilbagebetalt.
Forslaget går ud på at indføre en ordning  

 for på skematisk vis at give fuld fradragsværdi for renteudgifter  

 ved køb af aktier i et selskab.
Uden en 10 års-grænse  

 ville der være tale om en generel ordning og ikke egentlige  

 virksomhedsoverdragelser.
Der er således ikke tale om en generel  

 ordning til optagelse af lån til køb af aktier eller anparter  

 med fuld skatteværdi af renteudgifterne.
 Ordningen bør også gælde for etableringer  

 sket før 1. januar 2001.
 Det fastholdes, at ordningen kun skal gælde for  

 nyerhvervelser i 2001 eller senere.
Landbrugets Rådgivningscenter Forslaget bør også omfatte successive køb  

 af aktier.
 Lovforslaget hindrer ikke, at ordningen kan anvendes på  

 successive erhvervelser.
 Reglerne bør også kunne anvendes ved køb  

 af aktier i et selskab, som ejer aktierne i et selskab (datterselskab), som  

 opfylder betingelserne i nr. 4.
Lovteksten ændres, så det fremgår, at  

 afkastet og værdien af aktier i et datterselskab ikke medregnes i  

 væsentlighedsbedømmelsen.
I stedet medregnes indtægter og  

 aktiver i datterselskabet svarende til ejerandelen.
 Reglerne bør også kunne anvendes  

 vedrørende aktier fremkommet i en skattefri aktieombytning, hvis  

 aktierne i det selskab, der blev datterselskab, opfyldte betingelserne.
 Ordningen kan ikke finde anvendelse på aktier eller  

 anparter, der erhverves som led i en skattefri aktieombytning, da aktierne  

 eller anparterne er erhvervet på en sådan måde, at der ikke  

 er renteudgifter forbundet med erhvervelsen.
 Utilstrækkeligt, at forslaget kun omfatter  

 hovedaktionæraktier og foreslår, at der i stedet skal gælde  

 et krav om ikke uvæsentlig arbejdsindsats.
 Krav om arbejdsindsats i stedet for ejerskab kan blive for  

 snævert, idet privatpersoner, der er villige til at optage lån  

 for at bidrage med egenkapital, men som ikke har den nødvendige  

 tilknytning til selskabet, ikke kan anvende ordningen.
Det bør være tilstrækkeligt, at den aktive  

 virksomhed udgør mindst 25 pct. af de samlede aktiviteter, eller at  

 der i det mindste er en ligeværdig sammenligning mellem aktiv og passiv  

 virksomhed således, at der anvendes en 50 pct.s grænse.
Det  

 bør endvidere være tilstrækkeligt, at den aktive  

 virksomhed enten opfylder en 50 pct. s regel vedrørende indtjeningen  

 eller formuen.
 Forslaget om en 75 pct.s eller en 50 pct.s grænse i  

 stedet for som foreslået en 25 pct.s grænse kan ikke anses for at  

 opfylde kravet i ordningen til, at der skal være tale om reel  

 erhvervsvirksomhed.
 Det er uklart, på hvilket tidspunkt betingelsen skal  

 være opfyldt.
Det følger af forslaget, at hvis mindst 25 pct. af  

 selskabets indtægter i et indkomstår stammer fra passiv  

 virksomhed, eller hvis handelsværdien af nærmere angivne aktiver  

 udgør mindst 25 pct. af handelsværdien af selskabets aktiver,  

 kan ordningen ikke anvendes.
I lovforslaget fastsættes, at  

 handelsværdien for aktiverne opgøres ultimo  

 indkomståret.
 Formue og indkomst bør kunne modregnes i  

 gæld.
 Det er ikke acceptabelt, at finansieringen af aktiverne skal  

 have betydning.
Foreningen Regi- strerede Revisorer Foreslår, at etableringskontomidler kan anvendes til  

 køb af aktier.
Forslaget går ud over regeringens initiativer  

 vedrørende generationsskifte.
Sammenblanding mellem en persons og et  

 selskab skattemæssige forhold er problematisk såvel teknisk som  

 principielt.
 Foreslår, at en del af overskuddet i  

 virksomhedsordningen, f. eks. 25 pct. kan placeres i aktier.
 Forslaget går ud over regeringens initiativer  

 vedrørende generationsskifte.
Foreningen af Statsautoriserede Revisorer Ulogisk, at der i VSL § 22 c, stk. 2, nr. 3, skal  

 overdrages mindst 25 pct. af aktierne eller 50 pct. af stemmeværdien,  

 når der er åbnet mulighed for overdragelse med succession af blot  

 15 pct. af stemmeværdien i ABL § 11.
 Formålet med kravet om 25 pct.s ejerskab eller 50 pct.  

 af stemmeværdien er at sikre, at almindelige aktieinvesteringer ikke  

 omfattes.
 Ulogisk, at grænsen for passiv virksomhed efter VSL §  

 22 c, stk. 2, nr. 4, skal være 25 pct., når der i CFC-reglerne  

 anvendes en grænse på 33,3 pct. ved afgørelsen af, om der  

 er tale om finansiel virksomhed.
I ordningen skal der ske en afgrænsning af,  

 hvornår der er tale om en passiv virksomhed i væsentligt omfang,  

 og der er valgt en objektiv 25 pct.s grænse herfor.
Det er ikke  

 nødvendigt, at denne grænse absolut er den samme som for  

 afgrænsningen af finansiel virksomhed i CFC-reglerne.
 Det bør i VSL § 22 c, stk. 2, nr. 6,  

 understreges, at der er tale om en skattefri aktieombytning, idet enhver  

 aktieombytning vil være omfattet af ABL.
 Lovtekst og bemærkninger er ændret.
Frederiksberg Kommune Uklart om anskaffelsessummen ved succession efter ABL  

 § 11 skal kontantomregnes.
Kapitalafkastgrundlaget skal ved succession efter ABL  

 § 11 opgør- es som det kontantomregnede vederlag, den skattepligtige betaler for  

 aktierne eller anparterne.
 Sammenfatning af økonomiske og  

 administrative konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for stat, amter og  

 kommuner 0,6 mill. kr. i engangsudgifter.
Økonomiske konsekvenser for  

 erhvervslivet Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for  

 erhvervslivet Miljømæssige konsekvenser Ingen Ingen Administrative konsekvenser for borgerne En vis meradministration Forholdet til EU-retten Lovforslaget skønnes ikke at indeholde EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1 Det foreslås at indsætte et nyt afsnit II A i  

 virksomhedsskatteloven om en særlig kapitalafkastberegning for  

 skattepligtige personers køb af aktier eller anparter, når  

 købet sker som led i en virksomhedsovertagelse.
Det sker for at rette  

 op på, at den skattemæssige værdi af fradraget for  

 renteudgifter knyttet  

 til et lånefinansieret aktie-  eller  

 anpartskøb er lavere end fradragsværdien af renteudgifter ved  

 lån til køb af en personligt ejet virksomhed.
Optager en person lån for at erhverve aktier eller  

 anparter - f.eks. i forbindelse med et generationsskifte - kan  

 renteudgifterne alene fradrages i kapitalindkomsten.
For at opnå fuld  

 skatteværdi af fradraget for renteudgifterne skal erhververen af  

 aktierne eller anparterne have en positiv kapitalindkomst, som renteudgiften  

 kan fradrages i.
I modsat fald vil skatteværdien af fradraget for  

 renteudgifterne være 32,8 pct. i en gennemsnitskommune i 2001, idet  

 negativ nettokapitalindkomst kun kan fradrages i de kommunale skatter, og  

 ikke indgår i beregningsgrundlaget for bundskat, mellemskat og  

 topskat.
 Den person, der driver en personligt ejet virksomhed, og  

 som enten anvender virksomhedsordningen eller kapitalafkastordningen, kan  

 på skematisk vis opnå fradrag i den personlige indkomst for de  

 renteudgifter, der kan anses for medgået til finansiering af de  

 erhvervsmæssige aktiver.
Anvendes virksomhedsordningen, kan personen lade  

 gæld, der er medgået til at erhverve virksomheden, indgå i  

 ordningen.
Hermed opnår personen fuld fradragsværdi af  

 renteudgifterne, idet virksomhedens nettorenteudgifter fradrages ved  

 opgørelsen af virksomhedens indkomst, før overskuddet beskattes  

 som personlig indkomst.
Anvendes kapitalafkastordningen, fragår det  

 kapitalafkast, der beregnes efter kapitalafkastordningen, i den personlige  

 indkomst og lægges til kapitalindkomsten.
På den måde  

 opnås der i begge tilfælde størrelsesmæssig  

 sammenhæng mellem beskatningen af virksomheden/ejeren og  

 fradragsværdien af renterne.
Den ordning, som nu foreslås gennemført for  

 køb af aktier eller anparter, giver den skattepligtige mulighed for  

 på skematisk vis at opnå fuld skatteværdi af fradraget for  

 renteudgifter forbundet med aktie- eller anpartserhvervelsen.
Det sker ved,  

 at der beregnes et kapitalafkast af de erhvervede aktier eller anparter, som  

 derefter fragår i den personlige indkomst og lægges til  

 kapitalindkomsten.
Hermed sidestilles den person, der erhverver en  

 virksomhed, som drives i selskabsform, med den person, der køber en  

 personligt ejet virksomhed.
 Endvidere opnås en bedre sammenhæng mellem den  

 samlede beskatning af de midler, ejeren hæver i selskabet for at kunne  

 betale renteudgiften, og den skattemæssige værdi af fradraget for  

 renteudgiften.
Eksempel: Lånefinansieret køb af aktier A ønsker pr. 1. januar 2001 at erhverve halvdelen  

 af en virksomhed, der er drevet i selskabsform.
A erhverver 50 pct. af  

 aktiekapitalen mod betaling af 2.000.000 kr.
I den forbindelse optager A et  

 lån i et pengeinstitut på 1.000.000 kr. til en rente på 8  

 pct. p.a.
I nedenstående oversigt er vist forslagets konsekvenser i  

 forhold til gældende regler.
 Kr.
Købesum vedr. 50 pct. af  

 aktiekapitalen 2.000.000 Heraf lånefinansieret ved banklån til 8 pct.  

 p.a..
1.000.000 Renteudgifter 80.000 Gældende regler:
Renteudgifter -80.000 Ændring i kapitalindkomst -80.000 Skattebesparelse ved ændret kapitalindkomst (32,8 pct.  

 i en gennemsnitskommune) 26.240 Nettoudgift for A efter gældende regler 53.760 Hævet udbytte hertil (ved marginalt 40 pct.  

 aktieindkomstskat) 89.600 Nødvendig selskabsindkomst til dækning af  

 udgiften (før selskabsskat) 131.765 Forslag:
Renteudgifter -80.000 Kapitalafkast (værdien af aktier x kapitalafkastsats  

 på 5 pct.) 100.000 Ændring i kapitalindkomst 20.000 Ændring i personlig indkomst -100.000 Skat af ændret kapitalindkomst (59,7 pct. i en  

 gennemsnitskommune)1) 11.940 Skattebesparelse ved ændret personlig indkomst (59,7  

 pct. i en gennemsnitskommune) -59.700 Nettoudgift for A efter forslaget 32.240 Hævet udbytte hertil (ved marginalt 40 pct.  

 aktieindkomstskat) 53.735 Nødvendig selskabsindkomst til dækning af  

 udgiften (før selskabsskat) 79.020 1) Det beregnede kapitalafkast flytter på skematisk vis  

 et fradrag i kapitalindkomsten til et fradrag i den personlige indkomst.  

 Kapitalafkastet beregnes af værdien af alle aktierne eller anparterne,  

 uanset finansieringen heraf.
I eksemplet medfører dette et  

 kapitalafkast, der overstiger de faktiske renteudgifter.
Fradraget for det  

 beregnede kapitalafkast medfører en negativ personlig indkomst, som  

 har en skatteværdi på 59,7 pct. svarende til den højeste  

 skattesats for personlig indkomst eksklusiv AM- og SP-bidrag, idet det ikke  

 reducerer A s arbejdsmarkedsbidragsgrundlag.
Det forudsættes endvidere,  

 at kapitalindkomsten beskattes som positiv nettokapitalindkomst med en  

 skattesats ligeledes på 59,7 pct.
På denne baggrund viser eksemplet, at nettoudgiften  

 til renterne på lånet efter forslaget reduceres med 21.520 kr.  

 fra 53.760 kr. til 32.240 kr., og at omkostningen før skat for  

 selskabet for at dække denne udgift for ejeren reduceres med 52.745 kr.  

 til 79.020 kr.
Der bliver således efter lovforslagets regler en bedre  

 sammenhæng mellem den samlede beskatning af A og selskabet og den  

 skattemæssige værdi af A s fradrag for renteudgiften, idet  

 omkostningen for selskabet før skat stort set kommer til at svare til  

 renteudgiften.
Hvordan slutresultatet bliver for den enkelte skatteyder  

 vil afhænge af forholdet mellem det beregnede kapitalafkast og  

 renteudgiften, samt af, i hvilket omfang den skattepligtige har anden positiv  

 eller negativ kapitalindkomst.
Overstiger kapitalafkastet som i eksemplet  

 ovenfor de faktiske renteudgifter i forbindelse med aktiekøbet, vil en  

 skatteyder, der har andre renteudgifter, kunne opnå en endnu  

 større lempelse end i eksemplet.
Modsat vil en skattepligtig, hvis  

 renteudgifter overstiger kapitalafkastet, få en mindre lempelse.  

 Ligesom den gældende kapitalafkastordning i virksomhedsskatteloven er  

 der tale om en skematisk ordning, som vil indebære sådanne  

 forskelle.
Den foreslåede ordning vil dog i alle situationer være  

 gunstigere for den skattepligtige end de gældende regler.
Betingelser for at anvende ordningen Formålet med lovforslaget er at sidestille  

 køb af et selskab, der driver erhvervsmæssig virksomhed, med  

 køb af en personligt ejet virksomhed.
For at begrænse ordningen  

 til egentlige virksomhedsoverdragelser er der fastsat en række krav,  

 som skal være opfyldt for, at den skattepligtige kan anvende  

 ordningen.
Det er i det foreslåede § 22 c, stk. 2,  

 nr. 2, et krav, at det vederlag, som den skattepligtige har betalt for  

 aktierne eller anparterne, overstiger et grundbeløb på 343.150  

 kr. i 1987-niveau.
Grundbeløbet reguleres efter personskattelovens  

 § 20. Dette svarer til en beløbsgrænse på 500.000 kr.  

 i 2001.
Den skattepligtige skal i det foreslåede  

§ 22 c, stk. 2, nr. 3, efter købet af aktierne eller  

 anparterne og i den periode, hvor ordningen anvendes, eje mindst 25 pct. af  

 aktie- eller anpartskapitalen i selskabet eller råde over mere end 50  

 pct. af stemmeværdien.
Ved opgørelsen af aktie- eller  

 anpartskapitalen i et selskab ses der bort fra selskabets beholdning af egne  

 aktier eller anparter.
Konvertible obligationer medregnes ikke ved  

 afgørelsen af, om den skattepligtige ejer mindst 25 pct. af aktie-  

 eller anpartskapitalen i selskabet eller råder over mere end 50 pct. af  

 stemmeværdien.
I modsætning til den almindelige definition af  

 hovedaktionæraktier i aktieavancebeskatningslovens § 11, ses der  

 kun på den skattepligtiges besiddelse af aktier eller anparter efter  

 tidspunktet for den erhvervelse, der er omhandlet i bestemmelsen, og kun  

 på aktier eller anparter, der tilhører personen selv.
Ved  

 vurderingen efter aktieavancebeskatningslovens § 11 ses der på  

 besiddelsen inden for de seneste 5 år forud for overdragelsen, ligesom  

 aktier eller anparter, der tilhører den skattepligtiges familiekreds,  

 medregnes.
Det er i det foreslåede § 22 c, stk. 2,  

 nr. 4, en betingelse, at der er tale om aktier eller anparter i et  

 selskab, hvis virksomhed i den periode, hvor ordningen anvendes, ikke i  

 væsentligt omfang består i udlejning af fast ejendom eller  

 besiddelse af kontanter, værdipapirer eller lignende.
Med formuleringen  

 omfattes alle passive pengeanbringelser såsom kontanter,  

 bankindeståender, finansielle kontrakter, obligationer, aktier,  

 anparter, andelsbeviser, investeringsforeningsbeviser.
Bortforpagtning af  

 fast ejendom som nævnt i vurderingslovens § 33, stk. 1 og 7,  

 anses ikke i denne forbindelse for virksomhed ved udlejning af fast ejendom.  

 Betingelsen gælder ikke, hvis selskabet udøver næring ved  

 køb og salg af værdipapirer eller finansieringsvirksomhed.
Betingelsen, som skal sikre, at der er tale om reel  

 erhvervsvirksomhed i selskabet, skal ses på baggrund af, at den  

 særlige kapitalafkastordning indføres for at sidestille en  

 person, der erhverver en virksomhed, som drives i selskabsform, med en  

 person, der erhverver en personligt ejet virksomhed.
Samtidig med det  

 foreliggende forslag har regeringen fremsat forslag om ændring af  

 aktieavancebeskatningsloven og dødsboskatteloven, hvori der  

 foreslås gennemført en tilsvarende afgrænsning af  

 erhvervsmæssig virksomhed i relation til disse loves  

 successionsregler.
Selskabets virksomhed anses for i væsentligt omfang  

 at bestå i udlejning af fast ejendom, besiddelse af kontanter,  

 værdipapirer eller lignende, såfremt mindst 25 pct. af selskabets  

 indtægter i et indkomstår stammer fra sådan virksomhed,  

 eller hvis handelsværdien af selskabets udlejningsejendomme, kontanter,  

 værdipapirer eller lignende udgør mindst 25 pct. af  

 handelsværdien af selskabets samlede aktiver.
Ved afgørelsen af,  

 om selskabets virksomhed i væsentligt omfang består i udlejning  

 af fast ejendom, besiddelse af kontanter, værdipapirer eller lignende,  

 inddrages også virksomhed i datterselskaber, hvori selskabet direkte  

 eller indirekte ejer mindst 25 pct. af aktiekapitalen.
Holdingselskaber er som udgangspunkt omfattet af  

 bestemmelsen, idet deres aktivitet oftest udelukkende er at besidde aktier i  

 et datterselskab, og derfor ikke kan anses for et reelt erhvervsaktivt  

 selskab.
Væsentlighedsbedømmelsen inddrager imidlertid  

 aktiviteten i datterselskaber, hvor selskabet direkte eller indirekte ejer  

 mindst 25 pct. af datterselskabets aktie- eller anpartskapital.
Det betyder,  

 at værdien og afkastet af aktier i et datterselskab, hvor selskabet  

 ejer mindst 25 pct. af aktiekapitalen, ikke medregnes ved  

 væsentlighedsbedømmelsen.
I stedet medregnes indtægter og  

 aktiver i datterselskabet efter ejerandelen ved  

 væsentlighedsbedømmelsen.
 Bestemmelsen skal forstås således, at stammer  

 25 pct. af indtægterne eller udgøres 25 pct. af de samlede  

 aktiver af passiv pengeanbringelse og/eller udlejning af fast ejendom set  

 under et, er væsentlighedskravet opfyldt.
 De erhvervede aktier eller anparter må herudover  

 efter det foreslåede § 22 c, stk. 2, nr. 5, ikke  

 være omfattet af aktieavancebeskatningslovens § 2 a (aktier i  

 finansielle selskaber i skattelylande).
Endelig kan ordningen højst løbe i 10  

 år efter købet af aktierne eller anparterne.
Den skattepligtige  

 skal efter det foreslåede § 22 c, stk. 2, nr. 7,  

 således have ejet aktierne eller anparterne i mindre end 11 år.  

 Dette krav er begrundet i ønsket om at målrette ordningen mod  

 lån til køb af erhvervsvirksomhed.
Et sådant lån  

 må forventes afviklet inden for en kortere årrække.
 Det skal endelig nævnes, at den særlige  

 kapitalafkastordning efter den foreslåede § 22 c, stk. 2,  

 nr. 1, alene kan anvendes af personer, der er undergivet fuld skattepligt  

 efter kildeskattelovens § 1 og hjemmehørende her i landet efter  

 reglerne i en dobbeltbeskatningsoverenskomst.
En person, der er hjemmehørende i et andet land og  

 ejer danske aktier, er begrænset skattepligtig af udbyttet af disse  

 aktier.
De gældende regler medfører, at hvis den  

 pågældende har finansieret købet af aktierne ved et  

 lån, får vedkommende ikke fradrag for renteudgiften ved  

 beskatningen af udbyttet eller ved beskatningen af anden indkomst  

 (kildeskattelovens § 2, stk. 1, litra f, og stk. 4).
 Selv om denne person erhverver mindst 75 pct. af sine  

 samlede indtægter ved arbejde eller selvstændig  

 erhvervsvirksomhed fra Danmark og derved opfylder betingelserne i  

 grænsegængerreglen i kildeskattelovens § 5 A, får  

 vedkommende alligevel ikke fradrag for renter af lån optaget til  

 erhvervelse af f. eks. aktier, jf. cirkulære (nr. 78 af 24. april 1996)  

 til grænsegængerreglerne punkt 3.2, afsnit 2.
 Når Danmark ikke giver en person med bopæl i  

 udlandet fradrag for renter til køb af aktier, skyldes det, at Danmark  

 enten kun kan beskatte aktieafkastet i begrænset omfang eller slet ikke  

 kan beskatte afkastet.
Hvis der er tale om danske aktier, afhænger den  

 danske beskatning af en eventuel dobbeltbeskatningsoverenskomst mellem  

 Danmark og det land, hvor personen bor.
Efter overenskomsten med f. eks.  

 Tyskland kan Danmark alene beskatte udbytterne med 15 pct., og Danmark kan  

 slet ikke beskatte fortjeneste ved salg af aktierne.
 Hvis der er tale om udenlandske aktier, kan Danmark slet  

 ikke beskatte nogen del af afkastet.
 Lovforslaget ændrer ikke ved de gældende  

 regler på dette punkt.
Ordningen kan kun anvendes af fysiske personer og dermed  

 ikke af dødsboer.
Ordningen kan heller ikke anvendes for  

 mellemperioden, når boet skiftes.
 Ordningen finder efter det foreslåede § 22  

 c, stk. 2, nr. 6, ikke anvendelse på aktier eller anparter,  

 der erhverves i forbindelse med omdannelsen af en personligt ejet virksomhed  

 efter lov om skattefri virksomhedsomdannelse eller som led i en skattefri  

 aktieombytning efter aktieavancebeskatningsloven, da aktierne eller  

 anparterne i disse situationer er erhvervet på en sådan  

 måde, at der ikke er renteudgifter forbundet med erhvervelsen.
Ordningens indhold Det kapitalafkast, der beregnes efter den særlige  

 kapitalafkastordning, fragår i den personlige indkomst og lægges  

 til kapitalindkomsten efter det foreslåede § 22 c,  

 stk. 1. På denne måde opnås på skematisk vis  

 fuld skatteværdi af fradraget for de renteudgifter, der kan anses for  

 medgået til finansiering af aktierne eller anparterne.
 Kapitalafkastet beregnes efter det foreslåede  

§ 22 c, stk. 3, som afkastgrundlaget ganget med afkastsatsen  

 efter virksomhedsskattelovens § 9. Det vil sige, at kapitalafkastsatsen  

 ligesom under virksomhedsordningen og kapitalafkastordningen beregnes  

 på grundlag af en simpel gennemsnitlig effektiv obligationsrente for de  

 første 6 måneder af det kalenderår, der svarer til  

 indkomståret.
Kapitalafkastgrundlaget opgøres efter det  

 foreslåede § 22 c, stk. 4, ved indkomstårets  

 begyndelse som anskaffelsessummen for de erhvervede aktier eller anparter.  

 Uanset at den skattepligtige i medfør af aktieavancebeskatningslovens  

 § 11 er indtrådt i overdragerens skattemæssige stilling,  

 opgøres kapitalafkastgrundlaget som det af den skattepligtige betalte  

 vederlag for aktierne eller anparterne.
Har den skattepligtige erhvervet  

 aktierne eller anparterne ved arv eller gave, kan ordningen således  

 ikke anvendes.
I en sådan situation er der som udgangspunkt ikke  

 medgået renteudgifter til finansiering af aktierne eller anparterne, og  

 der er derfor ikke noget behov for ordningen.
I det indkomstår, hvori den skattepligtige erhverver  

 eller afstår aktierne eller anparterne, beregnes et  

 forholdsmæssigt kapitalafkast svarende til det hele antal  

 måneder, den skattepligtige har ejet aktierne eller anparterne i, efter  

 det foreslåede § 22 c, stk. 3. Tilsvarende  

 gælder, hvis betingelserne for at anvende ordningen ikke længere  

 er opfyldt.
Hvis aktierne eller anparterne eksempelvis sælges den 30.  

 april og dermed har været ejet i 4 måneder af indkomståret,  

 og kapitalafkastprocenten eksempelvis er 5, udgør kapitalafkastet 4/12  

 af 5 pct. af kapitalafkastgrundlaget ved indkomstårets begyndelse.
Tilkendegivelse om anvendelse af ordningen Det foreslås i § 22 c, stk. 5, at  

 den skattepligtige ved indgivelse af selvangivelse for et indkomstår  

 skal tilkendegive, om den særlige kapitalafkastordning skal anvendes  

 for det pågældende indkomstår.
Valget træffes  

 således efter, at indkomståret er udløbet.  

 Selvangivelsesfristen er den 1. juli efter indkomståret for personer,  

 som ikke er omfattet af ordningen med fortrykt selvangivelse.
Da det er en  

 forudsætning for at kunne anvende ordningen, at den skattepligtige er  

 hovedaktionær, vil den udvidede selvangivelse skulle anvendes.
Den skattepligtige kan omgøre beslutningen om,  

 hvorvidt ordningen skal anvendes eller ikke.
Tilkendegivelse herom skal ske  

 til den skatteansættende myndighed (den kommunale skatteforvaltning)  

 inden udløbet af ligningsfristen.
Det vil med den gældende frist  

 i skattestyrelseslovens § 3, stk. 1, sige senest den 30. juni i det  

 andet kalenderår efter det indkomstår, som ansættelsen  

 vedrører.
 Med hensyn til valg af ordningen og muligheden for  

 omgørelse heraf gælder således de samme regler som for  

 virksomhedsordningen og den gældende kapitalafkastordning.
 Det foreslås, at skatteministeren kan  

 fastsætte nærmere regler om den form, hvori oplysningerne til  

 brug for selvangivelsen skal afgives.
Til § 2 Til nr. 1 Den foreslåede ændring af personskatteloven er  

 en konsekvensrettelse som følge af forslaget om en særlig  

 kapitalafkastberegning i lovforslagets § 1.
Til § 3 Det foreslås, at loven træder i kraft den 1.  

 januar 2001 og har virkning for erhvervelser af aktier og anparter, der  

 finder sted den 1. januar 2001 eller senere.
Bilag Lovforslaget sammenholdt med gældende lov Gældende formulering Lovforslaget § 1 I lov om indkomstbeskatning af selvstændigt erhvervsdrivende  

 (virksomhedsskatteloven), jf. lovbekendtgørelse nr.764 af 4. oktober  

 1999, som ændret ved § 18 i lov nr. 958 af 20. december 1999,  

 foretages følgende ændring:
 1. Efter § 22 b indsættes:
»Afsnit II A Særlig kapitalafkastberegning for aktier og  

 anparter Kapitel 7 b § 22 c.
Skattepligtige personer, der erhverver aktier eller  

 anparter i et selskab, kan vælge at beregne et kapitalafkast af de  

 erhvervede aktier eller anparter efter reglerne i dette afsnit, såfremt  

 de i stk. 2 fastsatte betingelser alle er opfyldt.
Kapitalafkastet  

 fragår i den personlige indkomst og lægges til  

 kapitalindkomsten.
 Stk. 2. For at anvende ordningen i stk. 1 skal  

 følgende betingelser være opfyldt:
 1)	Den skattepligtige er undergivet fuld skattepligt efter  

 kildeskattelovens § 1 og hjemmehørende her i landet efter  

 reglerne i en dobbeltbeskatningsaftale.
 2)	Det kontantomregnede vederlag, som den skattepligtige betaler for  

 aktierne eller anparterne, overstiger et grundbeløb på 343.150  

 kr. (i 1987-niveau). Grundbeløbet reguleres efter personskattelovens  

 § 20.
3)	Den skattepligtige ejer efter aktie- eller anpartserhvervelsen og i  

 den periode, hvor ordningen anvendes, mindst 25 pct. af aktie- eller  

 anpartskapitalen i selskabet eller råder over mere end 50 pct. af  

 stemmeværdien.
Ved opgørelsen af aktie- eller anpartskapitalen i  

 et selskab bortses fra selskabets beholdning af egne aktier eller anparter.  

 Konvertible obligationer medregnes ikke ved afgørelsen af, om den  

 skattepligtige ejer mindst 25 pct. af aktie- eller anpartskapitalen i  

 selskabet eller råder over mere end 50 pct. af  

 stemmeværdien.
4)	Aktierne eller anparterne skal være i et selskab, hvis  

 virksomhed i den periode, hvor ordningen anvendes, ikke i væsentligt  

 omfang består i udlejning af fast ejendom, besiddelse af kontanter,  

 værdipapirer eller lignende.
Bortforpagtning af fast ejendom som  

 nævnt i vurderingslovens § 33, stk. 1 og 7, anses ikke i  

 denne forbindelse for virksomhed ved udlejning af fast ejendom. 1. pkt.  

 gælder dog ikke, hvis selskabet udøver næring ved  

 køb og salg af værdipapirer eller finansieringsvirksomhed.  

 Selskabets virksomhed anses for i væsentlig omfang at bestå i  

 udlejning af fast ejendom, besiddelse af kontanter, værdipapirer eller  

 lignende, såfremt mindst 25 pct. af selskabets indtægter i et  

 indkomstår stammer fra sådan virksomhed, eller hvis  

 handelsværdien af selskabets udlejningsejendomme, kontanter,  

 værdipapirer eller lignende udgør mindst 25 pct. af  

 handelsværdien af selskabets samlede aktiver opgjort ultimo  

 indkomståret.
Afkastet og værdien af aktier i datterselskaber,  

 hvori selskabet direkte eller indirekte ejer mindst 25 pct. af aktie- eller  

 anpartskapitalen, medregnes ikke.
I stedet medregnes en til ejerforholdet  

 svarende del af datterselskabets indtægter og aktiver ved  

 væsentlighedsbedømmelsen.
 5)	Aktierne eller anparterne er ikke omfattet af  

 aktieavancebeskatningslovens § 2 a.
 6)	Aktierne eller anparterne er ikke erhvervet i forbindelse med  

 omdannelsen af en personligt ejet virksomhed efter lov om skattefri  

 virksomhedsomdannelse eller som led i en aktieombytning efter  

 aktieavancebeskatningsloven.
 7)	Den skattepligtige har ejet aktierne eller anparterne i mindre end  

 11 år.
Stk. 3. Kapitalafkastet beregnes som afkastgrundlaget efter  

 stk. 4 ganget med afkastsatsen efter § 9. I det indkomstår,  

 hvori den skattepligtige erhverver eller afstår aktierne eller  

 anparterne, beregnes et forholdsmæssigt kapitalafkast svarende til det  

 hele antal måneder, den skattepligtige har ejet aktierne eller  

 anparterne i.
Tilsvarende gælder for det indkomstår, hvor  

 betingelserne i stk. 2 ikke længere er opfyldt.
Stk. 4. Kapitalafkastgrundlaget opgøres ved  

 indkomstårets begyndelse som anskaffelsessummen for de erhvervede  

 aktier eller anparter.
Uanset om den skattepligtige i medfør af  

 aktieavancebeskatningslovens § 11 er indtrådt i overdragerens  

 skattemæssige stilling, opgøres kapitalafkastgrundlaget som det  

 kontantomregnede vederlag, den skattepligtige betaler for aktierne eller  

 anparterne.
Stk. 5. Den skattepligtige skal ved indgivelse af  

 selvangivelse for et indkomstår tilkendegive, om den i stk. 1  

 nævnte ordning skal anvendes for det pågældende  

 indkomstår.
Den skattepligtige kan omgøre beslutningen om,  

 hvorvidt ordningen skal anvendes eller ikke.
Tilkendegivelse herom skal ske  

 til den skatteansættende myndighed inden udløbet af  

 ligningsfristen, jf. skattestyrelseslovens § 3, stk. 1.  

 Skatteministeren kan fastsætte nærmere regler om den form, hvori  

 oplysningerne til brug for selvangivelsen skal afgives.«.
§ 2 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som senest  

 ændret ved § 49 i lov nr. 462 af 31. maj 2000, foretages  

 følgende ændring:
§ 4. Kapitalindkomst omfatter det samlede nettobeløb  

 af - - - 3a)	beregnet kapitalafkast efter virksomhedsskattelovens § 22 a  

 med fradrag af kapitalafkast, der er medregnet i den personlige indkomst  

 efter virksomhedsskattelovens § 23 a, 1. I § 4, stk. 1, nr. 3a, indsættes efter  

 »§23 a,«: »samt beregnet kapitalafkast efter virksomhedsskattelovens  

 § 22 c,«.
