Momsfritagelse - velgørende eller på anden måde  

 almennyttige foreningers salg af varer og tjenesteydelser i forbindelse med  

 aktiviteter - Dansk Kennelklub (DKK) Indledning På baggrund af en konkret henvendelse fra Dansk Kennel Klub (DKK)  

 om, hvorvidt fritagelsesbestemmelserne i momslovens § 13, stk. 1, nr. 4,  

 finder  

 anvendelse for foreningens kontingentfinansierede aktiviteter, samt om  

 momslovens § 13, stk. 1, nr. 5, og nr. 22, finder anvendelse for foreningens  

 aktiviteter, skal Skatteministeriet udtale nedenstående.
Dansk Kennel Klub Dansk Kennel Klub er organiseret i 11 regionale kredse.
Dansk  

 Kennel Klub er endvidere "paraplyorganisation" for ca.70  

 landsdækkende racespecialklubber, der er selvstændige foreninger.
 Dansk Kennel Klub har oplyst, at det er foreningens formål, at  

 skabe interesse for typiske, fysiske og mentalt sunde racehunde, og at  

 varetage  

 hundeejerens og hundens interesser i samfundet.
 Foreningen har endvidere oplyst, at det er de regionale kredses  

 formål på lokalt plan, at fremme foreningens formål, blandt andet gennem  

 afholdelse af hvalpemotivationskurser, familiehundekurser, lydighedstræning,  

 agilitytræning, ringtræning, prøver, skuer, foredragsaftner m.v.
 For så vidt angår specialklubberne er det oplyst, at klubberne har  

 til formål, at skabe interesse for (race)hunde, samt mulighed for positive  

 relationer og positivt samvær mellem hund og menneske.
Der er forskel på klubbernes størrelse og derfor også forskel på  

 aktivitetsniveauet.
Nedenstående liste viser repræsentativt, hvad der  

 arbejdes  

 med i de fleste af klubberne:
Udgivelse af medlemsblad Informationsvirksomhed, foldere pjecer, bøger, hjemmesider  

 mv.
 Kurser: Før du køber hund kurser, hvalpemotivation ,  

 unghunde- og grundkurser, familiehundekurser (hundekørekort) og barn og hund  

 undervisning .
 Lydighedstræning og prøver.
 Agilitytræning og konkurrencer.
 Jagt- og apporteringstræning samt prøver, brugshundetræning  

 og prøver, sportræning- og prøver, schweisshundetræning og prøver,  

 Hyrdehundetræning og prøver.
Mentalbeskrivelse Skuer og udstillinger Trim- og marchture Foredragsvirksomhed, kurser og rådgivning Uddannelse af trænere, dommere, official, foredragsholdere Stambogsføring Sundhed og forebyggelse.
Momslovens § 13, stk. 1, nr. 4 I overensstemmelse med praksis, som fastlagt i Mn. 575/79, skal  

 Dansk Kennel Klub ikke opkræve og betale moms af det af foreningen opkrævede  

 medlemskontingent, jf. momslovens § 13 stk. 1, nr. 4.
Momslovens § 13, stk. 1, nr. 5 Kulturministeriet og Danske Gymnastik- og Idrætsforeninger har  

 oplyst, at konkurrencer og træning indenfor agility, kan betragtes som en  

 sportsgren.
 Disse aktiviteter er derfor momsfritaget efter momslovens § 13,  

 stk. 1, nr. 5.
 Øvrige aktiviteter med træning, prøver og konkurrencer, som  

 udbydes af specialklubberne, kan ikke anses for sportsaktiviteter, og er  

 derfor  

 ikke omfattet af momsfritagelsen i momslovens § 13, stk. 1, nr. 5.
Momslovens § 13, stk. 1, nr. 3 I henhold til momslovens § 13, stk. 1, nr. 3, er skoleundervisning  

 og undervisning på videregående uddannelsesinstitutioner, faglig uddannelse,  

 herunder omskoling og anden undervisning, der har karakter af skolemæssig  

 eller  

 faglig undervisning, momsfritaget.
Levering af varer og ydelser med nær  

 tilknytning hertil er ligeledes momsfritaget.
De af Dansk Kennel Klub afholdte kurser i  

 "Hundekørekort" eller øvrige kurser i f.eks. adfærd, pleje og  

 avlslplanlægning, anses ikke for at have karakter af skolemæssig eller faglig  

 uddannelse.
Kurserne er derfor ikke omfattet af fritagelsesbestemmelsen i  

 momslovens § 13, stk. 1, nr. 3.
 Tilsvarende gælder, hvis specialklubberne udbyder de nævnte  

 kurser.
Momslovens § 13, stk. 1, nr. 22 Efter momslovens § 13, stk. 1, nr. 22, er velgørende eller på  

 anden måde almennyttige foreninger m.fl. fritaget for at betale moms af  

 foreningerne m.fl.'s salg af varer og ydelser i forbindelse med aktiviteter,  

 under forudsætning af, at fritagelsen ikke vil kunne fremkalde  

 konkurrencefordrejning.
Det er en betingelse, at overskuddet fuldt ud anvendes til  

 foreningens eget formål samt at overskuddets anvendelse kan dokumenteres.
Det  

 er endvidere en betingelse, at momsfritagelsen ikke vil kunne fremkalde  

 konkurrenceforvridning.
 Levering af varer og ydelser af forretningsmæssig karakter er ikke  

 omfattet af fritagelsen.
 De formål, som efter bestemmelsen i § 13, stk. 1, nr. 22, anses  

 for at være af velgørende eller på anden måde almennyttig karakter er de  

 samme,  

 som er begunstiget for så vidt angår overskuddets anvendelse efter  

 "arrangementsreglen" i momslovens § 13, stk. 1, nr. 18.
 Det er Skatteministeriets opfattelse, at Dansk kennel Klub kan  

 være omfattet af momslovens § 13, stk. 1, nr. 22, for det salg af varer og  

 ydelser, hvor de således indsamlede midler anvendes til velgørende formål mv.  

 i  

 overensstemmelse med den hidtidige praksis efter momslovens § 13, stk. 1, nr.  

 18.
 For alt andet salg, der ikke er fritaget efter andre af  

 bestemmelser i momsloven, skal Dansk Kennel Klub være momsregistreret.
 Da der er forskel på specialklubbernes størrelse og derfor på  

 hvilke aktiviteter den enkelte forening afholder, kan der ikke generelt tages  

 stilling til, hvilke aktiviteter, der vil være omfattet af momslovens § 13,  

 stk. 1, nr. 22.
 Den enkelte specialklub skal derfor rette henvendelse til den  

 regionale told- og skattemyndighed med henblik på en individuel stillingtagen  

 til, hvorvidt aktiviteterne opfylder betingelsen for momsfritagelse i  

 momslovens § 13, stk. 1, nr. 22.
 Tilsvarende skal de regionale kredse rette henvendelse til den  

 regionale told- og skattemyndighed med henblik på en individuel stillingtagen  

 til, hvorvidt kredsens aktiviteter opfylder betingelsen for momsfritagelse i  

 momslovens § 13, stk. 1, nr. 22.
