Betænkning afgivet af Erhvervsudvalget  

 den 3. maj 2001 Betænkning over Forslag til lov om erhvervsudvikling [af erhvervsministeren (Ole Stavad)] 1. Ændringsforslag Der er stillet 9 ændringsforslag til lovforslaget.  

 Erhvervsministeren har stillet ændringsforslag nr. 9, og Dansk  

 Folkepartis medlem af udvalget har stillet ændringsforslag nr. 1-8.
2. Udvalgsarbejdet Lovforslaget blev fremsat den 7. februar 2001 og var til  

 1. behandling den 13. marts 2001. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen  

 været sendt i høring.
Den 9. januar 2001 sendte  

 erhvervsministeren de indkomne høringssvar til udvalget, jf.
L 163  

 bilag 3 (høringssvarene har tidligere været omdelt på alm.  

 del   bilag 168). Den 9. marts 2001 sendte erhvervsministeren et  

 høringsnotat til udvalget, jf.
L 163   bilag 6.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Akademikernes Centralorganisation, HORESTA og TS-Kartellet og Handelskammeret og AHTS.
 Erhvervsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Akademikernes Centralorganisation og HORESTA og TS-Kartellet.
Spørgsmål Udvalget har stillet 5 spørgsmål til  

 erhvervsministeren til skriftlig besvarelse, som denne har besvaret.
3. Betænkningsbidrag fra erhvervsministeren Erhvervsministeren har tilkendegivet følgende:
AC-områdets repræsentation i Rådet for Innovation » Erhvervsministeren tilkendegav i sin besvarelse af  

 spørgsmål 1 ( L 163 - bilag 2), at han var ganske enig med AC i,  

 at organisationen gennem dens medlemsorganisationer kan bidrage positivt til  

 erhvervspolitikken navnlig inden for det innovationspolitiske område.  

 Ministeren tilkendegav videre i sin besvarelse, at han derfor vil bede AC om  

 at komme med forslag til det ene af de tre ministerudpegede medlemmer i det  

 kommende innovationsråd. « Turismeerhvervets inddragelse i turismerelevante emner i relation til  

 lov om erhvervsudvikling » Turismeerhvervet deltager derudover i turismens  

 dialoggruppe, der i år 2001 skal formulere en national strategi for  

 turisme.
Formuleringen af en ny national strategi for turismeudviklingen i de  

 kommende år er et af de initiativer, som er indeholdt i regeringens  

 turismepolitiske redegørelse 2000, som blev fremlagt i Folketinget i  

 oktober måned sidste år.
Målet er en klar strategi for turismeudviklingen,  

 der styrker turismeerhvervets rammebetingelser med hensyn til produktivitet,  

 innovation og bæredygtighed med sigte på målretning af  

 turismefremmemidler.
For at sikre den størst mulige indflydelse og  

 inddragelse af turismeerhvervet er det dialoggruppen selv, som er ansvarlig  

 for det videre arbejde, herunder forslag til opfølgning.
Dette blev  

 drøftet i dialoggruppen den 3. april 2001, hvor der var bred  

 tilslutning til denne strategi for det videre forløb.
I forlængelse af den nationale strategi vil det  

 være naturligt at vurdere, om der er behov for at ændre på  

 den sammensætning af rådene, der nu er lagt op til.« 4. Indstillinger og politiske bemærkninger Et flertal i udvalget (S, V, KF, SF, CD, RV og KRF)  

 indstiller lovforslaget til vedtagelse med det af erhvervsministeren  

 stillede ændringsforslag.
Flertallet indstiller loven til vedtagelse under  

 forudsætning af, at erhvervsministeren   i forbindelse med ministerens  

 udpegning af medlemmer til de nye råd for den første  

 udnævnelsesperiode   anmoder HORESTA om at foreslå et medlem til  

 Rådet for Regional Erhvervsudvikling og TS-Kartellet om at  

 foreslå et medlem til Rådet for Internationale  

 Erhvervsvilkår.
Turismens repræsentation vil blive overvejet af  

 partierne bag indstillingerne efter afslutning af dialoggruppens arbejde.
 Flertallet har videre noteret sig erhvervsministerens  

 tilkendegivelser om, at Erhvervsministeriets departement vil deltage i de 4  

 råd som observatør, og om, at ministeriets  

 observatørposter i rådene vil blive indskrevet i de relevante  

 administrative regler, som vil blive udarbejdet i henhold til  

 erhvervsudviklingsloven.
 Flertallet lægger ligeledes afgørende  

 vægt på, at AC får en permanent placering i  

 innovationsrådet og indstiller foreslaget til vedtagelse under  

 forudsætning af, at AC indtager samme retlige stilling med  

 indstillingsret som de organisationer, der er nævnt i  

 lovbemærkningerne.
 S, SF og RV finder det vigtigt, at der formuleres en  

 national strategi for turismeudviklingen, sådan som det fremgår  

 af regeringens turismepolitiske redegørelse 2000, med det mål at  

 skabe en klar turismeudvikling, der styrker turisterhvervets rammebetingelser  

 med hensyn til produktivitet, innovation og bæredygtighed.
 Et mindretal i udvalget (DF og Kirsten Jacobsen  

 (UP)) indstiller lovforslaget til vedtagelse med de stillede  

 ændringsforslag.
 DF finder det af afgørende vigtighed, at  

 erhvervspolitikken sikres vilkår, der fremmer mulighederne for succes i  

 den nye verdensøkonomi, der i langt højere grad er baseret  

 på vore evner til at tilegne os ny viden, som herefter kan  

 omsættes kreativt i form af nye produkter og serviceydelser.
 For at sikre lovforslaget den rette effekt har Dansk  

 Folkeparti stillet 8 ændringsforslag, som ville sikre den nye  

 rådsstruktur maksimal udnyttelse af den ekspertviden, som befinder sig  

 inden for de enkelte sektorer i dansk erhvervsliv.
Et andet mindretal i udvalget(EL) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	et mindretal (DF), tiltrådt af et mindretal  

 (Kirsten Jacobsen (UP)):
Til § 6 1) I stk. 1 ændres »9« til: »11«.
[Forøgelse af antal medlemmer af Rådet for  

 Internationale Erhvervsvilkår fra 9 til 11] 2) I stk. 2 ændres »7« til: »9«.
[Forøgelse af antal rådsmedlemmer, der  

 udpeges efter indstilling fra organisationer] Til § 8 3) I stk. 1 ændres »11« til: »13«.
[Forøgelse af antal medlemmer af Rådet for  

 Innovation fra 11 til 13] 4) I stk. 2 ændres »9« til: »11«.
[Forøgelse af antal rådsmedlemmer, der  

 udpeges efter indstilling fra organisationer] Til § 11 5) I stk. 1 ændres »9« til: »11«.
[Forøgelse af antal medlemmer af Rådet for  

 Teknologisk Service fra 9 til 11] 6) I stk. 2 ændres »7« til: »9«.
[Forøgelse af antal rådsmedlemmer, der  

 udpeges efter indstilling fra organisationer] Til § 13 7) I stk. 1 ændres »9« til: »11«.
[Forøgelse af antal medlemmer af Rådet for  

 Regional Erhvervsudvikling fra 9 til 11] 8) I stk. 2 ændres »7« til: »9«.
[Forøgelse af antal rådsmedlemmer, der  

 udpeges efter indstilling fra organisationer] Af	erhvervsministeren, tiltrådt af et flertal  

 (udvalget med undtagelse af EL):
Til § 18 9) I stk. 4  efter ordet »aktieselskab«  

 indsættes: », anpartsselskab eller  

 partnerselskab«.
[Selskabsform for innovationsmiljøer] Bemærkninger Til nr. 1 Antallet af medlemmer af Rådet for Internationale  

 Erhvervsvilkår forøges med 2 for at give plads til flere  

 organisationsindstillede medlemmer.
Til nr. 2 Ændringsforslaget indebærer, at 9 ud af de 11  

 medlemmer af Rådet for Internationale Erhvervsvilkår skal udpeges  

 efter indstilling fra organisationerne.
Foruden de i bemærkningerne  

 omtalte organisationer skal Arbejdsgiverforeningen for Handel, Transport og  

 Service (AHTS) og HORESTA være berettiget til hver især at udpege  

  1 medlem.
Til nr. 3 Antallet af medlemmer af Rådet for Innovation  

 forøges med 2 for at give plads til flere organisationsindstillede  

 medlemmer.
Til nr. 4 Ændringsforslaget indebærer, at 11 ud af de 13  

 medlemmer af Rådet for Innovation skal udpeges efter indstilling fra  

 organisationerne.
Foruden de i bemærkningerne omtalte organisationer  

 skal Arbejdsgiverforeningen for Handel, Transport og Service (AHTS) og  

 HORESTA være berettiget til hver især at udpege 1 medlem.
Til nr. 5 Antallet af medlemmer af Rådet for Teknologisk  

 Service forøges med 2 for at give plads til flere  

 organisationsindstillede medlemmer.
Til nr. 6 Ændringsforslaget indebærer, at 9 ud af de 11  

 medlemmer af Rådet for Teknologisk Service skal udpeges efter  

 indstilling fra organisationerne.
Foruden de i bemærkningerne omtalte  

 organisationer skal Arbejdsgiverforeningen for Handel, Transport og Service  

 (AHTS) og HORESTA være berettiget til hver især at udpege 1  

 medlem.
Til nr. 7 Antallet af medlemmer af Rådet for Regional  

 Erhvervsudvikling forøges med 2 for at give plads til flere  

 organisationsindstillede medlemmer.
Til nr. 8 Ændringsforslaget indebærer, at 9 ud af de 11  

 medlemmer af Rådet for Regional Erhvervsudvikling skal udpeges efter  

 indstilling fra organisationerne.
Foruden de i bemærkningerne omtalte  

 organisationer skal Arbejdsgiverforeningen for Handel, Transport og Service  

 (AHTS) og HORESTA være berettiget til hver især at udpege 1  

 medlem.
Til nr. 9 Den foreslåede ændring åbner op for, at  

 innovationsmiljøerne fremover ikke blot kan etableres som  

 aktieselskaber, men også kan etableres som eller omdannes til anparts-  

 eller partnerselskaber.
 Aktieselskabsformen har hidtil været den foretrukne  

 selskabsform for innovationsmiljøerne, hvilket også afspejlede  

 sig i forbindelse med den i efteråret 2000 afholdte udbudsforretning om  

 etablering af 8 nye innovationsmiljøer.
Efterfølgende er Erhvervsministeriet i forbindelse  

 med det indledende arbejde med oprettelse af et kulturelt  

 iværksættermiljø på Holmen blevet opmærksom  

 på, at visse private investorer foretrækker andre selskabsformer  

 end aktieselskaber ved kapitaltilførsel til denne type miljøer.  

 Dette gælder f.eks. institutionelle investorer, som typisk vil  

 foretrække partnerselskaber.
Baggrunden herfor er, at partnerselskaber  

 er skattemæssigt transparente, hvilket er af afgørende betydning  

 for dette investorsegment.
 For at sikre innovationsmiljøerne den størst  

 mulige fleksibilitet i organiseringen af deres virke og aktivitet med henblik  

 på at kunne tiltrække den påkrævede mængde  

 privat kapital, skønnes det formålstjenligt at give  

 innovationsmiljøerne mulighed for at tiltrække private  

 investorer, der foretrækker andre selskabsformer end  

 aktieselskaber.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V)  Peter Brixtofte (V) fmd.  

 Pernille Sams (KF)  Kirsten Jacobsen (UP)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 163 Bilagsnr.
