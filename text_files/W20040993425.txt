Klage  

 over fejludlevering af præparat og efterfølgende behandling hermed Nævnet fandt anledning for at kritisere farmakonomen i  

 forbindelse med udleveringen af medicin til patienten den 11. oktober 2001.  

 Det  

 blev desuden indskærpet overfor farmakonomen at udvise større omhu i sit  

 fremtidige virke.
 Nævnet fandt anledning for at kritisere den  

 farmakonom/farmaceut, der foretog den første kontrol i forbindelse med  

 udleveringen af medicin den 11. oktober 2001. Det blev desuden indskærpet  

 overfor  

 den pågældende farmakonom/farmaceut at udvise større omhu i sit fremtidige  

 virke.
 Da det ikke var muligt for Patientklagenævnet at finde  

 frem til den pågældende farmakonom/farmaceut, blev afgørelsen sendt til  

 apotekeren til orientering.
 Nævnet fandt anledning for at kritisere lægen for hans  

 behandling af patienten den 10. december 2001. Det blev desuden indskærpet  

 overfor lægen at udvise større omhu i sit fremtidige virke.
 Patientklagenævnet fandt, at det af hensyn til patientsikkerheden  

 er afgørende, at der i forbindelse med medicinudlevering m.v. foretages den  

 rette identifikation af præparat og dosis.
 Nævnet lagde vægt på, at patienten den 10. december  

 2001 af lægen fik foretaget en allergivaccination med det fra apoteket  

 udleverede  

 præparat Alutard-engrottehale i stedet for præparatet Alutard-birk.
 Nævnet oplyste, at lægen ved overtagelse af en patient  

 til vedligeholdende hyposensibilisering ved hver enkelt vaccination skal  

 sikre  

 sig, at det foreliggende præparat er korrekt med hensyn til indholdsstoffer  

 og  

 mængde (koncentration), ligesom dosering og doseringsinterval skal  

 kontrolleres  

 ved gennemgang af meddelelse fra hidtidige behandler og ved samtale med  

 patienten, som også udspørges vedrørende tidligere reaktioner på vaccinen.  

 Sikkerhedsproceduren er nødvendig med henblik at undgå forkert dosering, som  

 kan medføre alvorlige og eventuelt livstruende reaktioner hos patienten.
