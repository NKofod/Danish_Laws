UNDERVISNINGENS FORMÅL For at formålet med undervisningen kan opfyldes må de studerende opnå  

 viden om og forståelse af samfundsforhold, af samfundsfaglig teori og metode.  

 Herved får de mulighed for at skaffe sig indsigt i centrale sociale,  

 økonomiske og politiske forhold, problemer og sammenhænge og erhverve sig  

 viden om de kræfter som er med til at styre samfundets udvikling.
 I forbindelse med undervisningen skal de studerende bearbejde  

 samfundsfagligt materiale for at udvikle deres evner til at formulere  

 problemstillinger og til at vurdere anvendeligheden af tekst-, tal- og  

 billedmateriale m.v. til belysning af samfundsfaglige problemer.
 Endelig er det væsentligt at de studerende bliver i stand til at afdække  

 forudsætningerne for egnes og andres synspunkter og handlinger og til at gøre  

 rede for hvilke værdi opfattelser der ligger bag.
 Den viden og de færdigheder som her er nævnt, giver de studerende  

 grundlaget for at kunne analysere samfundsmæssige sammenhænge.
UNDERVISNINGENS INDHOLD De samfundsvidenskabelige metoder og teknikker, som undervisningen skal  

 omfatte, er følgende:
 - Dataindsamlingsmetoder og usikkerhedsfaktorer ved empiriske  

 undersøgelser, herunder anvendelse af statistik, stikprøver og observationer.
- Litteratursøgning - Databearbejdningsmetoder.
 - Tabel- og talbehandling samt afbildings- og illustrationsteknik.
- Tekstbehandling - Selvstændig opgaveskrivning, herunder problemformulering,  

 emneafgrænsning, disponering og konklusion.
 - Inddragelse af edb.
DET SKRIFTLIGE ARBEJDE Det skriftlige arbejde giver de studerende mulighed for individuelt og i  

 grupper at sammenfatte og anvende viden om samfundsforhold, teori og metode.
Der arbejdes med såvel mindre som større opgaver.
Det må tilrådes, at  

 arbejdet med de første hjemmeopgaver påbegyndes i timerne under  

 lærervejledning.
De studerende må ikke stilles over for større opgavesæt i  

 begyndelse af forløbet.
En af hjemmeopgaverne skal være en større skriftlig opgave, som  

 emnemæssigt går på tværs af mindst 2 af hovedområderne.
Den større opgave kan  

 udarbejdes individuelt eller i grupper.
Opgaveformuleringen udarbejdes af  

 læreren i samarbejde med de studerende.
UNDERVISNINGENS TILRETTELÆGGELSE Den eksisterende undervisningsvejledning for samfundsfag er ikke  

 udarbejdet med henblik på et koncentreret undervisningsforløb over 1 år.
Der  

 vil senere med udgangspunkt i erfaringerne fra de første hold blive  

 udarbejdet en vejledning.
Det skal dog bemærkes, at det vil være hensigtsmæssigt at tilrettelægge en  

 del af undervisningen i samarbejde med faget matematik.
Det drejer sig fx om  

 undervisningen i det økonomiske hovedområde - økonomiske modeller og  

 virksomhedsøkonomi - og om undervisningen i samfundsvidenskabelige metoder og  

 teknikker - statistik.
 Det vil desuden være ønskeligt om de studerendes skriftlige arbejde i  

 samfundsfag blev koordineret med skriftlig fremstilling i faget dansk.
 P.d.v.
