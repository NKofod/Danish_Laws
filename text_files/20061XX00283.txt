Skriftlig fremsættelse (28. februar 2007) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 ændring af lov om folkeskolen og forskellige andre love (10. klasse målrettes  

 elever, som har behov for yderligere faglig kvalificering og  

 uddannelsesafklaring for at kunne gennemføre en ungdomsuddannelse) (Lovforslag nr.
L 172).
Lovforslagets baggrund og indhold Lovforslaget udmønter den aftale om en ny 10. klasse, som regeringen  

 (Venstre og Det Konservative Folkeparti) har indgået med Socialdemokraterne,  

 Dansk Folkeparti, Det Radikale Venstre og Socialistisk Folkeparti den 2.  

 november  

 2006.
Forslaget skal ses i sammenhæng med det  

 lovforslag om ændring af lov om vejledning om valg af uddannelse og erhverv  

 og  

 forskellige andre love, der fremsættes samtidig.
Dette lovforslag indeholder  

 en  

 række initiativer på 6.-9. klassetrin, der har til formål at sikre, at  

 eleverne  

 bliver afklarede om valg af ungdomsuddannelse med henblik på, at også den  

 sidste femtedel af en ungdomsårgang gennemfører en ungdomsuddannelse.
 Med forslaget målrettes 10. klasse unge, som efter grundskolen har behov  

 for yderligere faglig kvalificering og afklaring af uddannelsesvalg for at  

 kunne gennemføre en ungdomsuddannelse.
Der indføres obligatorisk brobygning i to uger i et skoleår for alle 10.  

 klasseelever uanset skoleform, således at alle elever kan afprøve forskellige  

 ungdomsuddannelser, herunder deres konkrete anvendelse på arbejdsmarkedet.  

 Dette vil styrke eleven ved valg af ungdomsuddannelse.
Der vil endvidere ud  

 over den obligatoriske brobygning på to uger være mulighed for frivillig  

 brobygning i op til fire uger, hvormed uddannelsesvalget kan afklares  

 yderligere.
Kravene til uddannelsesplanen og vejledningen af eleverne styrkes,  

 således at det bl.a. tydeligt skal fremgå, hvad eleven ønsker at opnå med  

 undervisningsforløbet i 10. klasse.
Uddannelsesplanen skal præciseres, så den  

 danner grundlag for undervisningens tilrettelæggelse, og således at den  

 imødekommer den enkelte elevs behov.
Der indføres en række nye tilbudsfag, som er målrettet  

 ungdomsuddannelserne.
Disse nye tilbudsfag indeholder uddannelses- og  

 erhvervsafklarende elementer, som kan bidrage til yderlige at understøtte en  

 afklaring af den unges uddannelsesvalg.
Med forslaget bliver der mulighed for at aflægge 9. klasses bundne  

 afgangsprøver og 10. klasse-prøver halvårligt.
Dette giver mulighed for, at  

 elever kan påbegynde en erhvervsuddannelse i løbet af skoleåret.
Undervisningen i 10. klasse er frivillig og består af en obligatorisk  

 del og af en valgfri del.
Det faglige fokus bevares, og som noget nyt bliver  

 det obligatorisk for skolerne at tilbyde målrettet læseundervisning til  

 elever  

 med læsevanskeligheder.
Med forslaget bliver der endvidere mulighed for at tilpasse  

 undervisningstilbuddet i 10. klasse til elever, der ikke får tilstrækkeligt  

 udbytte af at følge det ordinære 10. klasseforløb.
Målgruppen er primært  

 skoletrætte unge, som ikke har de basale færdigheder i de grundlæggende fag.  

 Denne målgruppe kan typisk have gavn af et undervisningstilbud, hvor praktik  

 og  

 teori i endnu højere grad kan spille sammen end i det ordinære 10.  

 klasseforløb.
 Som konsekvens heraf  

 i relation til andre skoleformer, der ønsker at anvende betegnelsen 10.  

 klasse,  

 ændres lov om friskoler og private grundskoler m.v., jf. forslagets § 2 og  

 lov  

 om folkehøjskoler, efterskoler, husholdningsskoler og håndarbejdsskoler, jf.  

 forslagets § 3.
Med det samtidigt  

 fremsatte lovforslag om ændring af lov om vejledning om valg af uddannelse og  

 erhverv  

 ophæves lov om brobygningsforløb til ungdomsuddannelse, og bestemmelserne om  

 brobygning foreslås indføjet i lov om vejledning om valg af uddannelse og  

 erhverv.
Dette lovforslag udmønter således den del af aftalen af 2. november  

 2006  

 om en ny 10. klasse, som vedrører brobygning og vejledning.
Der henvises  

 herom  

 til vejledningslovforslaget.
 Det foreslås, at loven træder i kraft den 1. august 2008.
 I det jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
