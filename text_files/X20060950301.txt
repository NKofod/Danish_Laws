Rådgiver nægtet fradrag for betalt erstatning  

 i selskabstømningssag -tilsyn Efter  

 skatteforvaltningslovens § 2, stk. 3, kan Skatterådet efter indstilling fra  

 SKAT optage ansættelser til påkendelse og foretage ændringer deri.
1. Skatteankenævnets kendelse Skatteankenævnet  

 i B Kommune har ved kendelse godkendt fradrag for erstatning udbetalt af den  

 advokatvirksomhed, som A er medindehaver af, til en klient i forbindelse med  

 en  

 selskabstømmersag.
 Skatteankenævnet  

 har som begrundelse anført, at advokatfirmaet beskæftiger sig fortrinsvis med  

 erhvervslivets forhold, herunder selskabsretlig rådgivning, og rådgivning i  

 forbindelse med salg af selskaber anses derfor at ligge indenfor  

 virksomhedens  

 normale forretningsområde.
Rådgivningen om  

 salget af det pågældende selskab blev foretaget af advokat X, der på  

 rådgivningstidspunktet  

 var ansat advokat i virksomheden.
Af ligningsvejledningens afsnit E.B.3.9  

 fremgår om erstatninger forvoldt af de ansatte:
"En  

 arbejdsgiver har fradragsret for de erstatninger, der udbetales i anledning  

 af  

 erstatningspådragende handlinger, som hans ansatte begår i forbindelse med  

 deres ansættelse hos ham, selv om de ansatte har handlet groft uagtsomt eller  

 med forsæt." Under hensyn  

 hertil anses erstatningsbeløbet for at være en driftsomkostning, der kan  

 fradrages  

 efter statsskattelovens § 6, stk. 1, litra a.
2. SKATs  

 indstilling SKAT finder på  

 baggrund af Landsskatterettens kendelse offentliggjort i  


  

 SKM2003.111.LSR  


  

 (TfS 2003, 312) samt Højesterets begrundelser i Thrane-dommen, at den  

 rådgivning, der førte til selskabstømningen, ikke har karakter af en normal  

 forretningsmæssig disposition.
 Den erstatning,  

 skatteyderen har betalt som følge af rådgivningen i forbindelse med  

 selskabstømningen,  

 må anses for at falde uden for de naturlige rammer af advokatvirksomheden.
 Om rådgivningen  

 er givet af en af de ansatte advokater, eller en af indehaverne af  

 advokatvirksomheden har efter SKATs opfattelse ingen betydning i relation  

 til,  

 om der kan godkendes fradrag for den ydede erstatning.
 Rådgivningen  

 falder i begge tilfælde uden for den naturlige ramme af advokatvirksomheden.
 Den betalte  

 erstatning kan således ikke anses for omfattet af fradragsretten efter  

 statsskattelovens § 6, stk. 1, litra a.
 Som et  

 yderligere og selvstændigt argument for nægtelse af fradrag, finder SKAT, at  

 skattemyndighederne ud fra et erstatningsretligt synspunkt skal have fuld  

 kompensation for det tab, der har dannet grundlag for erstatningsberegningen.
3. Sagens  

 omstændigheder Advokatfirmaet  

 rådgav ejeren af selskabet C i forbindelse med salg af anparterne i  

 selskabet.  

 Selskabet var et såkaldt overskudsselskab, dvs. et selskab, hvor aktiviteten  

 var solgt fra, men med en pengebeholdning, hvoraf en del var skyldig  

 selskabsskat.
 Rådgivningen i  

 forbindelse med salget blev foretaget af advokat X, der på det tidspunkt var  

 ansat advokat i firmaet, men i dag er partner.
 Køberen af  

 selskabet tømte selskabet for midler uden at afregne den skyldige skat, og  

 selskabet blev erklæret konkurs.
Sælgeren af  

 selskabet blev herefter stævnet af selskabets konkursbo med krav om  

 erstatning,  

 og advokatfirmaet accepterede forligsmæssigt at betale halvdelen af det mod  

 sælgeren rejste krav.
Advokatfirmaets andel af erstatningen udgjorde x kr.
 Beløbet lå under  

 den beløbsgrænse, der er aftalt i advokatfirmaets ansvarsforsikring, og er  

 derfor betalt af advokatfirmaet.
 Firmaet har  

 specialiseret sig i erhvervslivets forhold, og især rådgiver indenfor  

 selskabsret, finansieringsret, patentret, virksomhedsoverdragelse, køb, salg  

 og  

 udlejning af fast ejendom.
4. Skatteyders  

 opfattelse og begrundelse herfor Det er As  

 opfattelse, at han er berettiget til at foretage fradrag for sin andel af  

 erstatningen som en driftsomkostning, jf. statsskatteloven § 6, stk. 1, litra  

 a.
 Der henvises til  

 Højesterets præmisser i Thrane-sagen (TfS 1999, 897 H):
"Spørgsmålet  

 er så, om nogen - og i bekræftende fald hvem - har pådraget sig et  

 erstatningsansvar overfor konkursboet?. Af de grunde, som er anført af  

 landsretten, tiltræder Højesteret, at salget af overskudsselskabet ikke havde  

 karakter af en normal forretningsmæssig disposition.
I forhold til, hvad der  

 ville komme til udbetaling ved likvidation af selskabet i henhold til den  

 udarbejdede balance, opnåede Else Thrane ved slaget et merprovenu på 1 mio.  

 kr.  

 svarende til 55 pct. af den latente skattebyrde.
Under disse omstændigheder  

 havde Else Thrane og hendes rådgivere en særlig anledning til at være  

 opmærksom  

 på risikoen for tilsidesættelse af skattevæsenets interesser." I landsrettens  

 præmisser, hvortil Højesteret henviser, var det anført:
"Sælger  

 opnåede en overpris på 1 mio. kr.
Sælger og dennes rådgiver antog, at denne  

 overpris  

 blev betalt af køberen for at udnytte muligheden for at undgå eller udskyde  

 betalingen af selskabets latente skatter.
Overprisen oversteg klart de  

 udgifter, der kunne være begrundet i sparede omkostninger for køberen.
Salget  

 havde  

 således ikke karakter af en normal forretningsmæssig disposition.
Sælgeren?  

 burde have indset, at der ved salg af overskudsselskabet gennem  

 selvfinansiering  

 forelå en risiko for, at den skyldige skal ikke ville blive betalt.
Sælger  

 eller dennes rådgiver har herved på uforsvarlig måde tilsidesat skattevæsnets  

 interesser og har herved pådraget sig et erstatningsansvar." Det Højesteret  

 og landsretten udtaler sig om er, at salg af et selskab til en betydelig  

 overpris ikke er sædvanligt, og at sælger derfor har en særlig anledning til  

 at  

 være opmærksom på, at kreditor ikke påføres tab.
 Det er således  

 ikke salget i sig selv, der er en usædvanlig disposition, men den manglende  

 opfyldelse af den opståede skærpede opmærksomhed på kreditorernes interesse,  

 der er ansvarspådragende.
 I den sag, hvor  

 advokatfirmaet var rådgiver for sælger, var overprisen alene på x kr., et  

 beløb, der i sig selv er beskeden og kunne forklares med sparede omkostninger  

 samt rentefordelen ved at udskyde skatten eller undgå denne.
 For en advokatvirksomhed,  

 der i betydeligt omfang beskæftiger sig med selskabsretlige forhold, er det  

 normalt at rådgive ved handel med selskaber også i tilfælde, hvor der betales  

 en mindre overpris, der kan begrundes i købers mulighed for at disponere over  

 selskabet straks, sælgeres sparede afviklingsomkostninger m.v.
I slutningen af  

 1990-erne skete der talrige salg af over- og underskudsselskaber.
Dette  

 fremgår  

 bl.a. af Skatteministeriets bemærkninger til det lovforslag i relation til  

 selskabstømninger, der blev fremsat i Folketinget den 6. april 1994  

 (lovforslag  

 L 234, 1993/94), hvori det i bemærkningerne anføres:
"Handel med  

 overskudsselskaber har gennem tiden været udnyttet på forskellig vis.
Dette  

 spænder lige fra fuldt lovlige til ulovlige dispositioner.
Den nu ophævede  

 skattegodtgørelsesordning gav i korte træk mulighed for, at køberen af et  

 overskudsselskab under visse forudsætninger kunne opnå en økonomisk fordel,  

 idet en udlodning af selskabets egenkapital kort tid efter medførte ret til  

 at  

 modtage skattegodtgørelse af udbyttet.
Efter ophævelse  

 af skattegodtgørelsesordningen er der dukket konstruktioner op, der medfører  

 indgåelse  

 af leasingkontrakter i overskudsselskaber.
Dette er ikke i strid med  

 skattelovgivningen." Det kan heraf  

 udledes, at salg af et selskab er en sædvanlig disposition, og kan være fuldt  

 ud lovlig.
Det kan ikke  

 være således, at det forhold at en advokat yder rådgivning til en sælger af  

 et  

 selskab, hvor køberen senere foretager ulovlige dispositioner i selskabet, i  

 sig selv medfører, at advokatens virksomhed falder udenfor rammerne af, hvad  

 der er en normal og sædvanlig disposition i en advokatvirksomhed.
Dette kan  

 alene være tilfældet, hvis advokaten forsætligt eller uagtsomt medvirker til  

 i  

 sig selv ulovlige dispositioner.
 I den foreliggende  

 sag er der tale om et helt sædvanligt salg af et selskab, og der er intet  

 grundlag for at antage, at rådgivning i forbindelse hermed ikke er en normal  

 og  

 sædvanlig disposition, og at et erstatningsansvar, der måtte pådrages som  

 følge  

 af fejl ved sagsbehandlingen, ikke er udslag af en normal og sædvanlig  

 driftsrisiko for en advokat.
Skattemyndighedernes  

 nægtelse af fradrag i nærværende sag kan derfor alene være udslag af et  

 politisk  

 begrundet ønske om pr. automatik at få alle dispositioner, der er foregået  

 omkring senere tømte selskaber til at være udenfor ellers gældende regler.  

 Dette understreges også af henvisninger til, at skattevæsenet skal holdes  

 skadesløs i alle selskabstømmersager.
Dette er en fuldstændig misfortolkning  

 af  


  

 SKM2004.139.VLR  


,  

 (TfS 2004, 258 VLD) og er uden sammenhæng med de juridiske argumenter.
For så vidt  

 angår  


  

 SKM2003.111.LSR  


,  

 hvor et advokatfirma nægtes fradrag for en betalt erstatning i en  

 selskabstømmersag - da salget af overskudsselskabet ikke kunne anses for en  

 normal forretningsmæssig disposition - er der det særlige ved sagen,  

  

 at  

  

 klienten var advokatens hustru,  

  

 at  

  

 advokatfirmaet ikke ellers  

 beskæftigede sig med salg af selskaber, og  

  

 at  

  

 der var betalt en overpris  

 på omkring 4,5 mio. kr.
Det fremgår også af afgørelsen, at advokatfirmaets  

 frivillige betaling af erstatning på 1,1 mio. kr. kunne være begrundet i et  

 ønske om at konvertere en ikke-fradragsberettiget udgift (erstatning) for  

 hustruen som sælger til en fradragsberettiget driftsomkostning i mandens  

 advokatselskab.
 Denne afgørelse,  

 der alene er en landsskatterets afgørelse, kan derfor ikke tillægges  

 præjudicerende  

 værdi for andre sager.
 Et andet og i  

 sig selv afgørende argument er, at den rådgivning, der blev ydet, og som  

 medførte erstatningen, er ydet af en på dette tidspunkt ansat advokat.
 Af  

 ligningsvejledningens afsnit E.B.3.9 fremgår, at en arbejdsgiver har  

 fradragsret for erstatninger, der udbetales i anledning af skadegørende  

 handlinger, som hans ansatte har begået i forbindelse med  

 ansættelsesforholdet,  

 selvom de pågældende har handlet groft uagtsomt eller med forsæt.
 Der stilles i  

 denne relation ikke noget yderligere krav om, at der skal være tale om en  

 handling,  

 der er udslag af normal driftsrisiko, og der er derfor fradrag for  

 erstatningsbetalinger som driftsomkostninger, blot den ansatte har begået en  

 erstatningspådragende fejl i forbindelse med sit arbejde, f.eks. under  

 rådgivning om salg af kapitalen i et anpartsselskab.
 Allerede derfor  

 er der i den foreliggende sag fradrag for den pågældende  

 erstatningssudbetaling.
5. Begrundelse  

 for SKATs indstilling Fradrag for  

 driftstab Fradragsretten  

 for betalte erstatninger beror på en vurdering af, om pådragelse af ansvaret  

 kan anses som en naturlig og sædvanlig driftsrisiko i forbindelse med  

 udøvelsen  

 af den pågældende erhvervsaktivitet, jf. statsskattelovens § 6, stk. 1, litra  

 a.
Den ledende dom  

 på området er højesteretsdommen TfS 1987, 59 (Kai G.
Jensen), hvor fradrag  

 for  

 erstatning blev godkendt.
I denne sag  

 havde landsretssagfører Borup i forbindelse med behandlingen af et  

 betalingsstandsningsbo  

 anvendt nogle frigivne midler til betaling af et antal sikrede kreditorer med  

 henblik på at afværge tvangsaktioner over ejendomme, for at kunne opnå  

 gunstigere salg af disse.
Herved regnede han med, at kunne skaffe dækning til  

 alle kreditorer.
Imidlertid blev klienten erklæret konkurs, og konkursboet  

 rejste erstatningskrav mod Borup for betalingerne til de sikrede kreditorer.  

 Kai G.
Jensen var kompagnon med Borup, og hæftede som følge af en  

 interessentskabskontrakt for erstatningskravet.
Højesterets flertals  

 præmisser  

 lød således:
"De af  

 landsretssagfører Bent Borup foretagne dispositioner var et led i udøvelsen  

 af  

 den advokatvirksomhed, som han og landsretssagfører K.G.
Jensen drev i  

 fællesskab.
Dispositionerne gav ikke anledning til tiltale mod vekselerer  

 T.G.E.
Larsen under straffesagen mod ham, og de medførte heller ikke  

 strafansvar for landsretssagfører Borup.
Selv om ansvarsforsikringsselskabet  

 med henvisning til forsikringspolicens ansvarsfrihedsklausul afslog at dække  

 tabet, findes dette efter en helhedsvurdering ikke at falde uden for rammerne  

 af den risiko, som driften af en advokatvirksomhed medfører." Højesteret synes  

 ikke at tage afstand fra forsikringsselskabets opfattelse af, at Borup havde  

 handlet groft uagtsomt, og præmisserne synes heller ikke, at kunne læses  

 således, at det er uden betydning for spørgsmålet om fradragsret, at Borup  

 har  

 handlet groft uagtsomt.
Højesteret tilkendegiver, at der skal foretages en  

 helhedsvurdering af omstændighederne i forbindelse med dispositionen.
Borup havde  

 handlet, som han gjorde, fordi han regnede med på denne måde, at kunne skaffe  

 dækning til alle kreditorer.
Dette mislykkedes, og Borup havde således -  

 under  

 tidspres - udøvet et (enkeltstående) fagligt fejlskøn, der i stedet for den  

 påtænkte forbedring af boets økonomiske situation resulterede i en  

 forværring.
 Højesteretsdommen  

 er nu suppleret med en landsskatteretskendelse gengivet i  


  

 SKM2003.111.LSR  


,  

 som vedrører en advokatvirksomhed, der blev nægtet skattemæssigt fradrag for  

 betalte erstatninger i selskabstømmersager.
Ved vurderingen  

 af fradragsretten tog Landsskatteretten udgangspunkt i Højesterets dom  

 gengivet  

 i TfS 1999, 897 (Thrane-dommen om selskabstømning), hvor Højesteret bl.a.  

 udtalte, "Af de  

 grunde, som er anført af landsretten, tiltræder Højesteret, at salget af  

 overskudsselskabet ikke havde karakter af en normal forretningsmæssig  

 disposition.
Else Thrane og  

 hendes rådgivere måtte indse, at der ved salget af overskudsselskabet bestod  

 en  

 ikke ubetydelig risiko for, at den latente skattebyrde ikke ville kunne  

 udskydes eller elimineres, og at risikoen herfor og tab for skattevæsenet  

 ville  

 være særlig stor, hvis købesummen for overskudsselskabet blev betalt med  

 dettes  

 egne midler.
For Else Thrane og hendes rådgivere måtte det allerede som følge  

 af den aftalte nationalbankoverførsel af købesum og selskabets midler samme  

 dag  

 fremstå som en nærliggende mulighed, at der ved det foreliggende salg ville  

 ske  

 selvfinansiering.
Else Thrane og hendes rådgivere gjorde imidlertid ikke  

 noget  

 reelt for at afværge skattevæsenets risiko.
På den baggrund  

 tiltræder Højesteret, at Else Thrane, advokat Flemming Johnsen og revisor  

 Dreymann  

 Hansen ved salget af overskudsselskabet på uforsvarlig måde tilsidesatte  

 skattevæsenets interesser, og at også de derfor er erstatningsansvarlige for  

 skattevæsenets tab." Landsskatteretten  

 fandt under henvisning til Trane-dommen, at salget af overskudsselskabet, der  

 førte til selskabstømningen, ikke havde karakter af en normal  

 forretningsmæssig  

 disposition, og at den erstatning, som advokaten måtte betale som følge af  

 rådgivningen i forbindelse med salget af overskudsselskabet, måtte anses at  

 falde uden for de naturlige rammer af advokatvirksomheden.
Landsskatteretten  

 henså herved til, at advokatens frivillige betaling af erstatningen måtte  

 betyde, at advokaten efter hans vurdering havde tilsidesat skattevæsenets  

 interesser som i TfS 1999, 897 H.
Erstatningen kunne derfor ikke fratrækkes i  

 medfør af statsskattelovens § 6, stk. 1, litra a.
 Ved kendelsen er  

 efter SKATs opfattelse tilkendegivet, at dispositioner, der indebærer en  

 uforsvarlig tilsidesættelse af skattevæsenets interesser, og som ikke har  

 karakter af normale, forretningsmæssige dispositioner, er efter deres  

 karakter  

 ikke et normalt led i udøvelsen af rådgivningsvirksomhed.
Udgifter til  

 erstatninger betalt som en konsekvens af sådanne dispositioner er derfor ikke  

 et udslag af en sædvanlig forretningsrisiko ved udøvelsen af  

 rådgivningsvirksomheden.
Såfremt rådgivningen har indebåret en uforsvarlig  

 medvirken til en lovovertrædelse (selvfinansieringsforbudet i aktie- eller  

 anpartsselskabsloven, som er strafsanktioneret) underbygger dette yderligere,  

 at udgifterne til betaling af erstatninger ikke er udslag af en sædvanlig  

 driftsrisiko.
En sådan  

 anskuelse strider efter SKATs opfattelse ikke imod højesteretsdommen TfS  

 1987,59 H (Kai.
G.
Jensen), hvor Højesteret fremhæver, at dispositionerne  

 ikke  

 gav anledning til strafansvar.
Der var ej heller tale om en overtrædelse af  

 et  

 offentligretligt forbud eller påbud.
 Med henvisning  

 til  


  

 SKM2003.111.LSR  


  

 er det således SKATs opfattelse, at erstatningsbetalingen ikke er  

 fradragsberettiget, idet driftstabet ikke kan siges at være et udslag af en  

 sædvanlig og naturlig driftsrisiko ved rådgivningsvirksomhed.
Erstatninger  

 forvoldt af de ansatte Der gælder helt  

 tilsvarende retningslinier som nævnt ovenfor, når spørgsmålet er, om der er  

 fradragsret  

 for erstatninger, som en skatteyder har måttet betale som følge af en ansats  

 erstatningspådragende adfærd.
 Der foreligger  

 kun en meget begrænset praksis om erstatninger, der er forvoldt som følge af  

 ansattes adfærd, jf. dog f.eks.  


  

 SKM2003.111.LSR  


,  

 hvor et advokataktieselskab som nævnt ikke fik fradragsret for erstatning for  

 rådgivning i en selskabstømmersag.
Det pågældende  

 afsnit i ligningsvejledningen, som skatteankenævnet og repræsentanten  

 henviser  

 til, kan således ikke tages til indtægt for et udsagn om, at erstatninger  

 betalt som følge af ansattes adfærd altid vil kunne fradrages.
Udsagnet skal  

 læses i sammenhæng med det, der i øvrigt er anført om driftstabsfradrag,  

 herunder for erstatningsbetalinger.
Erstatning  

 træder i stedet for skattebetaling Som et  

 yderligere argument for at nægte fradrag kan nævnes et erstatningsretligt  

 synspunkt,  

 idet skattemyndighederne ikke får fuld erstatning, hvis rådgiveren opnår  

 fradragsret for erstatningsbetalingen.
Erstatningen er  

 udmålt efter, at skattemyndighedernes tab som følge af at den skyldige skat  

 ikke er betalt, skal dækkes.
Hvis rådgiveren efterfølgende opnår fradrag for  

 den udbetalte erstatning til dækning af de skyldige skatter, vil  

 skattemyndighederne  

 reelt ikke have opnået fuld dækning af de "tabte skatter".
Der henvises i  

 den forbindelse til en afgørelse offentliggjort i  


  

 SKM2004.139.VLR  


.  

 Denne sag drejede sig om fradragsret efter kursgevinstlovens regler for det  

 tab, som en sælger hævdede at have lidt på en regresfordring mod køberen  

 opstået efter, at sælgeren havde betalt erstatning.
Her fandt Vestre  

 Landsret,  

 at skattemyndighederne i det hele skulle stilles således, at de med hensyn  

 til  

 betalingen af skatterne skulle holdes skadesløse.
 Efter SKATs opfattelse  

 kan der med henvisning til landsretsdommen  


  

 SKM2004.139.VLR  


  

  ikke  

 anerkendes fradragsret for tab, der er en direkte konsekvens af, at der er  

 pådraget et erstatningsansvar over for skattevæsenet som følge af  

 skatteyderens  

 adfærd.
6. Skatterådets  

 afgørelse Skatterådet er  

 enig i SKATs indstilling.
Skatterådet finder således, at der ikke er  

 fradragsret for erstatning betalt i forbindelse med en selskabstømningssag.
