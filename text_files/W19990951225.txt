Nævnets flertal udtalte: Det var ikke godtgjort, at klageren ved sin  

 offentlige fremtræden havde fraskrevet sig retten til at  

 påberåbe sig privatlivets fred.
Endvidere var der ikke en klar  

 almen interesse i offentliggørelsen af oplysningerne.
God presseskik  

 var overtrådt, Pressenævnet udtalte sin alvorlige kritik, og  

 bladet blev pålagt at offentliggøre et resumé af  

 kendelsen.
Dissens.
Kendelse fra Pressenævnet i sag nr.  

 75/1996 En kvindelig håndboldspiller har ved advokat  

 Christian Dahlager klaget til Pressenævnet over en reportage i Ekstra  

 Bladet den 14. august 1996, idet hun mener, at god presseskik er  

 overtrådt.
Reportagen fyldte næsten hele forsiden samt en  

 dobbeltside inde i bladet.
På forsiden var et iturevet billede af [A]  

 og [C] og teksten: "Derfor brød [A] med guld-holdet" og under  

 billedet med store typer: "KÆRESTESORG".
 Artiklen inde i bladet blev bragt under et billede af [A]  

 og [C]med  billedteksten: "[A] og [C] fotograferet i december 1993 i [A]s  

 lejlighed i Bremen i Tyskland".
 Overskriften med store typer var: "[A]S BITRE  

 TÅRER" og under overskriften "Drama i guldpigernes lejr, da [C]  

 kvittede sin kæreste [A] under OL i Atlanta" hed det bl.a. i  

 artiklen:
 "Da [A] fløj hjem fra guld-triumfen i Atlanta en  

 dag før kammeraterne og efterfølgende bebudede en pause fra  

 landsholdet, var hun smadret fysisk og især mentalt.
 Her er forklaringen:
 Under selve indmarchen på det olympiske stadion den  

 19. juli kvittede [C] til fordel for en anden dansk OL-deltager et venskabs-  

 og kæresteforhold, der har varet i flere år, og som begge  

 guldpiger uden besvær har søgt hemmeligholdt.
I kraft af håndboldpigernes mega-medaljesucces med  

 og [C] i hovedrollerne, har pressen, heller ikke Ekstra Bladet,  

 følt ringeste trang til at grave i privatlivets fred.
Men man kan  

 blive en så offentlig person på nærmest  

 statsministerielt niveau, at sandheden på et tidspunkt må  

 vinde over de hvide løgne.
 Og efter en turbulent uge er tiden kommet, hvor  

 forklaringsproblemerne med den enes offentligt kendte nej til landsholdet, og  

 den andens afslørende vægring mod at tiltræde  

 planmæssigt i norske Bækkelaget i aften, er blevet for massive.  

 For hykleriske.
Ingen snak om privatliv Over for Ekstra Bladet afviser [A] kategorisk at tale om  

 sit privatliv.
 Men kendsgerningen er - som det siden er blevet kendt af  

 enhver i landsholdets inder- og yderkreds - at [C]s afvisning af veninden i  

 høj grad var medvirkende til, at [A] var uligevægtig under  

 Legene og bl.a. gav en dansk tilskuer fingeren under stor dramatik i matchen  

 mod Ungarn.
 Menneskeligt set fuldt forståeligt.
Nu viser det sig, at hun spillede under ekstremt  

 hårdt pres - men ikke desto mindre hamrede det olympiske guld hjem til  

 Danmark.
For efterfølgende at tage flugten til et par dages isolation  

 hos forældrene i Ebeltoft.
 Knust af privat sorg, kombineret med den ellevilde jubel  

 over kollektivets kanonsucces efter selv at have misbrugt et guldgivende  

 straffekast på overtid, kunne [A] ikke tage mere.
 Det kunne ej heller [C], der ifølge Ekstra Bladets  

 oplysninger har gjort alt for at få annulleret kontrakten med  

 Bækkelaget, mens [A] er mødt op her i Oslo og har  

 trænet både mandag og tirsdag.
At spille på hold sammen med den spiller, hun har  

 kvittet på privatfronten, er åbenbart mere, end [C] kan  

 bære.
Men efter at Bækkelaget-træner  Frode  Kyvåg  

 har været på besøg i København, hvor [C] har  

 opholdt sig med sin nye kæreste siden OL-hjemkomsten, er det besluttet,  

 at hun trods alt møder op til aftenens velkomst-galla i  

 Bækkelagets lokaler på fjeldkanten i Oslos udkant.
 Dog skal ingen blive overrasket, hvis en forklaring om  

 "for hård konkurrence om pladserne på et stjernebesat hold" inden  

 ret lang tid følger med [C] på tilbageturen til København  

 - inkl. 12 måneders karantæne.
Så lang tid vil det vare, før hun i givet  

 fald kan tørne ud for FIF.
Langt væk fra [A] og tæt  

 på kæresten.
 [C]s skisma: Exit Bækkelaget, før hun  

 overhovedet har haft sin første træningsaften, møder  

 mildt sagt ikke udbredt forståelse.
Ked af historien En markant landsholdsspiller siger til Ekstra Bladet:
- Selvfølgelig har vi i lang tid kendt til [A] og  

 forhold internt.
Det har ikke medført problemer af nogen art.
Og  

 når de i så lang tid har kunnet fungere fortrinligt sammen  

 på banen i landsholdsregi, hvorfor skulle de så ikke kunne spille  

 på samme hold i Norge...? - I øvrigt er jeg meget ked af, at deres historie  

 nu kommer frem.
Men jeg kan godt se, at det kun var et spørgsmål  

 om tid, inden sandheden var uundgåelig.
Hvor krænkende, det end  

 kan forekomme, kan pressen jo ikke ligefrem  fylde dens kunder med  

 løgn.
 Bækkelaget-træner  Frode  Kyvåg ville i  

 aftes ikke kommentere det prekære privat-farvel mellem de to danske  

 stor-spillere, den norske storklub har satset højt på en  

 engagere i de ambitiøse bestræbelser på at vinde Champions  

 Leage i næste sæson.
 ....
- Jeg er stærkt pikeret over, at strengt private  

 forhold slipper ud i den danske presse.
Det sidste ord er ikke sagt.
På  

 mine spilleres vegne vil jeg omgående søge advokatbistand,  

 fastslog  Kyvåg.
...." Klageren har anført, at artiklen er en grov  

 krænkelse af hendes privatlivs fred, idet pressen ikke er berettiget  

 til at viderebringe oplysninger om et kærlighedsforhold og om et brud  

 på dette, og bladet har selv i artiklen, spalte 2, gjort  

 opmærksom på, at der er tale om en krænkelse af  

 privatlivets fred.
Efter de presseetiske regler skal der i den situation  

 foreligge en klar almen interesse, før oplysningerne retmæssigt  

 kan videregives, forudsat oplysningerne i øvrigt er rigtige.
Klageren  

 har gjort gældende, at der ikke foreligger sådan klar almen  

 interesse, og har i det hele bestridt bladets gengivelse af  

 hændelsesforløbet i forbindelse med artiklens tilblivelse.
 Klageren har i den forbindelse gjort gældende, at  

 hun ikke har meddelt de omhandlende oplysninger om sit privatliv til bladet,  

 og at hun har frabedt sig enhver omtale af sine private forhold, hvilket  

 direkte fremgår af artiklen, samt at hun har taget afstand fra  

 sandfærdigheden af oplysningerne.
 Klageren har videre gjort gældende, at hun i hele  

 sin karriere har lagt stor vægt på ikke at udtale sig om sit  

 privatliv og har anført, at det billede, bladet henviser til, er  

 optaget i forbindelse med et fællesinterview om [C]s og hendes egen  

 håndboldkarriere i Tyskland.
Klageren har anført, at det er uden betydning, at  

 bladet har omtalt hende som lesbisk.
Det afgørende for hende er, at  

 der er viderebragt oplysninger af privat karakter.
Klageren har endelig anført, at det ikke er  

 korrekt, at hendes pause fra landsholdet er en følge af  

 kærestesorger, samt at hun ikke ønsker at oplyse, om bladets  

 påstande i øvrigt er korrekte eller ej.
Når og i det  

 omfang, oplysningerne er usande, foreligger der en krænkelse af punkt A  

 1 i de presseetiske regler.
Bladet har i en udtalelse om sagen bl.a. anført, at  

 bladets journalist,  Finn  Stilling, dagen inden artiklen blev bragt, talte  

 med klager i Norge.
Hun fortalte ham uopfordret, at hun havde forladt Atlanta  

 i utide og holdt pause fra landsholdet, fordi hun var knust over at have  

 mistet sin kæreste, [C].
Inden  Finn  Stilling skiltes fra klager fik  

 klager at vide, at Se og Hør vil fortælle om hendes  

 kærestesorger to dage senere.
Under indtryk af meddelelsen om, at Se og  

 Hørs historie var i trykken, meddelte  Finn  Stilling, at han ville  

 skrive en artikel samme aften.
Ud på aftenen læste han artiklen  

 op for klager og hendes træner  Frode  Kyvåg, der var sammen.
De  

 erkendte, at indholdet var korrekt, og havde ikke ændringer til  

 teksten.
Træneren henstillede dog, at artiklen først blev  

 publiceret om fredagen, altså efter at modtagelsen af [A] i  

 sportshallen var overstået og dagen efter, at Se og Hør var  

 udkommet.
Det afslog  Finn  Stilling med henvisning til, at Ekstra Bladet er  

 et nyhedsmedium.
Da [A] nødig ville fremstå direkte som kilde  

 til oplysningerne, indføjede  Finn  Stilling denne bemærkning:  

 "Overfor Ekstra Bladet afviser [A] kategorisk at tale om sit privatliv".
 Bladet har i sin leder den 15. august 1996, som bladet har  

 henvist til i udtalelsen, anført at klageren helst ville have udsat  

 eller undgået artiklen.
 Bladet har gjort gældende, at det ikke kan  

 være krænkende, at en persons egne oplysninger om et brudt  

 forhold meddeles.
 Bladet har videre gjort gældende, at der ikke  

 kan være forskel på, om heteroseksuelle og homofile forhold kan  

 omtales, at omtale af et eventuelt brud med en mandlig partner ville  

 være anset for passende af alle, og at den påklagede  

 artikel i øvrigt opfylder de etiske krav, og hverken i opsætning  

 eller ved meddelelse af nærgående detaljer går ud over  

 sædvanlige grænser.
 Bladet har endelig gjort gældende, at klageren i  

 hele sin karriere ved talløse lejligheder har stillet sit privatliv  

 til skue for offentligheden, og har henvist til det foto, der illustrerer den  

 påklagede artikel.
Følgende nævnsmedlemmer har deltaget i sagens  

 behandling: Jørgen Nørgaard, Tage Clausen, Bent A.
Koch og Ole  

 Askvig.
 Pressenævnet udtaler:
 Pressenævnet har ikke mulighed for at foranstalte en  

 egentlig bevisførelse om hændelsesforløbet i forbindelse  

 med tilblivelsen af bladets artikel den 14. august 1996, men  

 Pressenævnet lægger til grund, at bladet forinden  

 offentliggørelsen af artiklen var bekendt med - hvad bladet også  

 har erkendt - at klager ikke ønskede, at artiklens oplysninger blev  

 offentliggjort.
 Pressenævnet finder, at videregivelse af oplysninger  

 om kæresteforhold og brud herpå som udgangspunkt udgør en  

 krænkelse af de involverede personers privatliv og dermed er i strid  

 med god presseskik.
3 medlemmer - Jørgen Nørgaard, Bent A.
Koch  

 og Ole Askvig   udtaler herefter:
Vi finder, at det i den konkrete sag ikke er godtgjort af  

 bladet, at klager ved sin offentlige fremtræden har fraskrevet sig  

 retten til at påberåbe sig privatlivets fred.
Det er heller ikke  

 sandsynliggjort, at der er en sådan klar almen interesse i  

 offentliggørelsen af de oplysninger, som artiklen indeholdt, at  

 offentliggørelsen af den grund har været berettiget.
 Vi finder, at Pressenævnet må udtale sin  

 alvorlige kritik af bladet.
 Ét medlem - Tage Clausen - udtaler:
 Offentligt kendte personer må som udgangspunkt  

 tåle, at deres personlige forhold kan have offentlighedens berettigede  

 interesse, og at deres privatliv ikke under alle forhold kan nyde samme  

 beskyttelse som mere anonyme medborgeres privatliv.
I den konkrete sag har klageren selv ved sin adfærd  

 i forbindelse med hjemrejsen fra Atlanta henledt offentlighedens  

 opmærksomhed på sin person, og den del af offentligheden, der har  

 fulgt klagerens professionelle karriere, havde en berettiget interesse i at  

 kende baggrunden for hendes adfærd.
At denne baggrund var af privat  

 karakter, kan ikke bebrejdes Ekstra Bladet, der følgelig har handlet i  

 fuld overensstemmelse med god presseskik.
 Der afsiges kendelse efter stemmeflertallet, og  

 Pressenævnet udtaler sin alvorlige kritik af bladet.
 I medfør af medieansvarslovens § 49  

 pålægges det den ansvarshavende redaktør af Ekstra Bladet  

 at offentliggøre følgende kendelse:
"Kendelse fra Pressenævnet Ekstra Bladet bragte den 14. august 1996 på forsiden  

 og en dobbeltside i bladet en reportage om håndboldspillerne [A] og [C]  

 Ifølge reportagen brød [A] med landsholdet, fordi hun under de  

 olympiske lege var blevet forsmået af sin kæreste [C].
 [A] har klaget til Pressenævnet, idet hun finder, at  

 Ekstra Bladet har overtrådt god presseskik.
 Ekstra Bladet har i anledning af klagen udtalt, at  

 bladet havde fået oplysningerne om bruddet fra [A] selv, at [A]  

 ved offentlig optræden har fraskrevet sig retten til at  

 påråbe sig privatlivets fred, og at en klar almen  

 interesse kræver offentlig omtale.
 [A] har bestridt at have givet oplysninger om bruddet til  

 Ekstra Bladet.
 Pressenævnet har lagt til grund, at bladet forinden  

 offentliggørelsen af artiklen var bekendt med - hvad bladet også  

 har erkendt - at klager ikke ønskede, at artiklens oplysninger blev  

 offentliggjort.
 Pressenævnet udtaler i anledning af klagen, at  

 videregivelse af oplysninger om kæresteforhold og brud herpå som  

 udgangspunkt udgør en krænkelse af de involverede personers  

 privatliv.
3 medlemmer af Pressenævnet - Jørgen  

 Nørgaard, Bent A.
Koch og Ole Askvig - finder ikke, at klager ved sin  

 offentlige fremtræden har fraskrevet sig retten til at  

 påberåbe sig privatlivets fred.
Det er heller ikke  

 sandsynliggjort, at der er en sådan klar almen interesse i  

 offentliggørelsen af de oplysninger, som artiklen indeholdt, at  

 offentliggørelsen af den grund har være berettiget.
Disse  

 medlemmer finder, at Pressenævnet må udtale sin alvorlige kritik  

 af bladet.
Ét medlem - Tage Clausen - udtaler, at offentligt  

 kendte personer som udgangspunkt må tåle, at deres personlige  

 forhold kan have offentlighedens berettigede interesse, og at deres privatliv  

 ikke under alle forhold kan nyde samme beskyttelse som mere anonyme  

 medborgeres privatliv.
I den konkrete sag har klageren selv ved sin  

 adfærd i forbindelse med hjemrejsen fra Atlanta henledt offentlighedens  

 opmærksomhed på sin person, og den del af offentligheden, der har  

 fulgt klagerens professionelle karriere, havde en berettiget interesse i at  

 kende baggrunden for hendes adfærd.
At denne baggrund var af privat  

 karakter, kan ikke bebrejdes Ekstra Bladet, der følgelig har handlet i  

 fuld overensstemmelse med god presseskik.
 Der afsiges kendelse efter stemmeflertallet.  

 Pressenævnet udtaler herefter sin alvorlige kritik af bladet.
København, den 17. oktober 1996 Jørgen Nørgaard, Tage Clausen, Bent A.
Koch  

 og Ole Askvig." Afsagt den 17. oktober 1996.
