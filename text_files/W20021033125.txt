 Der blev  

 blandt andet klaget over, at speciallægen ved sit brev tilsidesatte sin  

 tavshedspligt, idet han uden patientens samtykke at videregav oplysninger om  

 hende til egen læge.
Klage  

 over brud på tavshedspligten ved at fremsende brev til egen læge Nævnet fandt, at speciallægen havde handlet i strid med lov om  

 patienters retsstilling ved at videregive oplysninger til patientens egen  

 læge  

 uden først at indhente hendes samtykke hertil.
Speciallægen oplyste til sagen, at en henvisende læge helt  

 rutinemæssigt i henhold til Lægeforeningens kollegiale vedtægter § 5 får  

 oplysninger om behandling, medmindre parret har frabedt sig dette.  

 Informationen til egen læge indeholdt kun de nødvendige og tilstrækkelige  

 oplysninger med henblik på eventuel fortsat behandling.
Det fremgik af  

 klagen,  

 at der ikke var givet tilladelse til videregivelse af oplysninger til hendes  

 egen læge.
Nævnet oplyste, at en sundhedsperson med patientens samtykke  

 kan videregive oplysninger til andre sundhedspersoner om patientens  

 helbredsforhold, øvrige rent private forhold og andre fortrolige oplysninger  

 i  

 forbindelse med behandling af patienten.
Videregivelse af oplysningerne uden  

 patientens samtykke kan kun ske af tre grunde: såfremt det er nødvendigt af  

 hensyn til et aktuelt behandlingsforløb for patienten og videregivelsen sker  

 under hensyntagen til patientens interesse og behov, eller når videregivelse  

 er  

 nødvendig til berettiget varetagelse af åbenbar almen interesse eller  

 væsentlige  

 hensyn til patienten, sundhedspersonen eller andre, eller når videregivelsen  

 sker  

 til patientens alment praktiserende læge fra en læge, der virker som  

 stedfortræder for denne.
Der kan således ikke ske automatisk videregivelse af  

 udskrivningsbreve til egen læge.
Det var nævnets opfattelse, at der ikke bestod et aktuelt  

 behandlingsforløb, hvor der skulle følges op på eller fortsættes en påbegyndt  

 behandling, idet undersøgelsesprogrammet var afsluttet som følge af  

 uoverensstemmelser.
Videregivelsen skete således ikke som led i et aktuelt  

 behandlingsforløb.
Der var heller ikke tale om hensyn, som talte for  

 videregivelse til egen læge til brug for behandlingen af patienten, der klart  

 oversteg hensynet til hendes ønske om fortrolighed.
Endvidere var  

 speciallægen  

 ikke en stedfortrædende læge for patientens egen læge.
