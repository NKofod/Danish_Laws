Danmark har ved en note af 2. januar 1968 til generalsekretæren for Den  

 mellemstatlige rådgivende Søfartsorganisation godkendt den i London den 9.  

 april 1965 undertegnede konvention om lettelse af international samfærdsel ad  

 søvejen.
Konventionen har følgende ordlyd:
KONVENTION om lettelse af international samfærdsel ad søvejen De kontraherende regeringer er, i ønsket om at lette samfærdsel ad søvejen ved at forenkle og nedsætte til  

 et minimum formaliteterne, dokumentkravene og forretningsgangen ved ankomst,  

 ophold og afgang af skibe beskæftiget i international fart, blevet enige om følgende; Artikel I De kontraherende regeringer forpligter sig til i overensstemmelse med  

 bestemmelserne i nærværende konvention og dens tillæg at indføre alle  

 hensigtsmæssige forholdsregler til at lette og fremme international  

 samfærdsel ad søvejen og til at undgå unødig forsinkelse af skibe og af  

 personer og ejendele om bord.
Artikel II 1. De kontraherende regeringer forpligter sig til at  

 samarbejde i overensstemmelse med bestemmelserne i nærværende konvention ved  

 udformningen og anvendelsen af forholdsregler til lettelse af skibes ankomst,  

 ophold og afgang.
Sådanne forholdsregler skal i videst mulig udstrækning være  

 mindst lige så gunstige som de forholdsregler, der anvendes over for andre  

 internationale transportmidler; dog kan sådanne forholdsregler afvige under  

 hensyn til særlige krav.
 2. De forholdsregler til lettelse af international  

 samfærdsel ad søvejen, der er indført på grundlag af nærværende konvention og  

 dens tillæg, skal gælde i lige grad for skibe fra lande med kyststrækninger  

 og fra lande uden kyststrækninger, såfremt disse landes regeringer er  

 deltagere i nærværende konvention.
 3. Bestemmelserne i nærværende konvention gælder ikke  

 for krigsskibe eller lystfartøjer.
Artikel III De kontraherende regeringer forpligter sig til at samarbejde for at sikre  

 den højest mulige grad af ensartethed i formaliteter, dokumentkrav og  

 forretningsgang i alle forhold, hvor sådan ensartethed vil lette og forbedre  

 international samfærdsel ad søvejen, og holde afvigelser i formaliteter,  

 dokumentkrav og forretningsgang, der er nødvendige af hensyn til særlige krav  

 af intern art, nede på et minimum.
Artikel IV For at nå de mål, der er opstillet i de foregående artikler i nærværende  

 konvention, forpligter de kontraherende regeringer sig til at samarbejde  

 indbyrdes eller gennem Den mellemstatlige rådgivende Søfartsorganisation (i  

 det følgende benævnt »organisationen«) i forhold, der vedrører  

 formaliteter, dokumentkrav og forretningsgang såvel som disses anvendelse i  

 international samfærdsel ad søvejen.
Artikel V 1. Intet i nærværende konvention eller dens tillæg  

 skal fortolkes som værende til hinder for anvendelsen af de videregående  

 lettelser, som en kontraherende regering tilstår eller i fremtiden måtte  

 tilstå international samfærdsel ad søvejen i henhold til dens egen nationale  

 lovgivning eller bestemmelserne i nogen anden international aftale.
 2. Intet i nærværende konvention eller dens tillæg  

 skal fortolkes således, at det udelukker en kontraherende regering fra at  

 anvende sådanne midlertidige forholdsregler, som denne regering finder  

 nødvendige for at opretholde den offentlige moral, orden og sikkerhed eller  

 for at forhindre indførelsen eller udbredelsen af sygdomme eller skadedyr,  

 der påvirker den offentlige sundhed, dyr eller planter.
 3. Alle forhold, for hvilke der ikke udtrykkeligt er  

 givet bestemmelser i nærværende konvention, forbliver genstand for de  

 kontraherende regeringers lovgivning.
Artikel VI I nærværende konvention og dens tillæg betyder:
-a. »standardregler« sådanne forholdsregler, hvis ensartede  

 anvendelse af de kontraherende regeringer i overensstemmelse med konventionen  

 er nødvendig og mulig for at lette international samfærdsel ad søvejen; -b. »anbefalede fremgangsmåder« sådanne forholdsregler, hvis anvendelse af de kontraherende regeringer er ønskelig for at lette international samfærdsel ad søvejen.
Artikel VII 1. Tillægget til nærværende konvention kan ændres af  

 de kontraherende regeringer enten på forslag af en af disse eller af en  

 konference sammenkaldt med dette formål.
 2. Enhver kontraherende regering kan foreslå en  

 ændring i tillægget ved at fremsende et udkast til ændring til  

 organisationens generalsekretær (i det følgende benævnt  

 »generalsekretæren«).
a.
Efter udtrykkelig anmodning fra en kontraherende regering skal  

 generalsekretæren sende et sådant forslag direkte til alle kontraherende  

 regeringer til deres overvejelse og tiltrædelse.
Såfremt han ikke modtager en  

 sådan udtrykkelig anmodning, kan generalsekretæren foretage sådanne  

 undersøgelser, som han skønner tilrådelige, inden forslaget udsendes til de  

 kontraherende regeringer.
b.
Enhver kontraherende regering skal inden et år fra modtagelsen  

 af en sådan meddelelse underrette generalsekretæren om, hvorvidt den  

 tiltræder forslaget eller ej.
c.
Enhver sådan underretning skal ske skriftligt til  

 generalsekretæren, som skal underrette alle kontraherende regeringer om dens  

 modtagelse.
d.
Enhver ændring i tillægget foretaget i henhold til dette stykke  

 træder i kraft seks måneder efter den dato, på hvilken ændringen er tiltrådt  

 af et flertal af de kontraherende regeringer.
e.
Generalsekretæren skal underrette alle kontraherende regeringer  

 om enhver ændring, som træder i kraft i henhold til dette stykke, samt om  

 datoen, på hvilken en sådan ændring træder i kraft.
3. En konference af de kontraherende regeringer skal  

 efter anmodning fra mindst en tredjedel af disse regeringer sammenkaldes af  

 generalsekretæren for at drøfte ændringer i tillægget.
Enhver ændring  

 vedtaget på en sådan konference med to tredjedeles flertal blandt de  

 regeringer, der er til stede og deltager i afstemningen, træder i kraft seks  

 måneder efter den dato, på hvilken generalsekretæren har underrettet de  

 kontraherende regeringer om den vedtagne ændring.
 4. Generalsekretæren skal omgående underrette alle  

 regeringer, der har underskrevet konventionen, om vedtagelsen og  

 ikrafttrædelsen af enhver ændring foretaget i henhold til denne artikel.
Artikel VIII 1. En kontraherende regering, som finder der umuligt  

 at efterkomme en standardregel ved at bringe sine egne formaliteter eller  

 dokumentkrav eller sin egen forretningsgang i fuld overensstemmelse med den,  

 eller som finder det nødvendigt af særlige årsager at indføre formaliteter,  

 dokumentkrav eller forretningsgang, der afviger fra denne standardregel, skal  

 underrette generalsekretæren herom og meddele ham forskellighederne mellem  

 dens egen fremgangsmåde og standardregelen.
Sådan underretning skal gives så  

 snart som muligt, efter at nærværende konvention er trådt i kraft for den  

 pågældende regering, eller efter at nævnte afvigende formaliteter,  

 dokumentkrav eller forretningsgang er indført.
 2. Underretning fra en kontraherende regering om  

 enhver afvigelse fra en ændring i en standardregel eller fra en nylig  

 vedtaget standardregel skal gives til generalsekretæren så snart som muligt,  

 efter at en sådan ændret eller nylig vedtaget standardregel er trådt i kraft,  

 eller efter indførelsen af nævnte afvigende formaliteter, dokumentkrav eller  

 forretningsgang, og kan indeholde en angivelse af de skridt, der påtænkes  

 foretaget for at bringe formaliteterne, dokumentkravene eller  

 forretningsgangen i fuld overensstemmelse med den ændrede eller nylig  

 vedtagne standardregel.
 3. De kontraherende regeringer opfordres indtrængende  

 til at bringe deres formaliteter, dokumentkrav og forretningsgang i  

 overensstemmelse med de anbefalede fremgangsmåder i det omfang det er muligt.  

 Så snart en kontraherende regering har bragt sine egne formaliteter og  

 dokumentkrav og sin egen forretningsgang i overensstemmelse med en anbefalet  

 fremgangsmåde, skal den underrette generalsekretæren herom.
 4. Generalsekretæren skal underrette de kontraherende  

 regeringer om enhver meddelelse til ham i overensstemmelse med de foregående  

 stykker i denne artikel.
Artikel IX Generalsekretæren skal sammenkalde en konference af de kontraherende  

 regeringer til revision af eller ændring i nærværende konvention efter  

 anmodning fra mindst en tredjedel af de kontraherende regeringer.
Enhver  

 revision eller ændring skal vedtages med to tredjedeles stemmeflerhed på  

 konferencen, og derefter skal bekræftede kopier heraf udsendes af  

 generalsekretæren til alle kontraherende regeringer til deres godkendelse.
Et  

 år efter at to tredjedele af de kontraherende regeringer har godkendt  

 revisionen eller ændringerne, træder enhver revision eller ændring i kraft  

 for alle de kontraherende regeringer med undtagelse af sådanne, som, inden  

 den træder i kraft, afgiver en erklæring om, at de ikke godkender revisionen  

 eller ændringen.
Konferencen kan med to tredjedeles stemmeflerhed på  

 tidspunktet for vedtagelsen af en revision eller ændring beslutte, at denne  

 er af en sådan karakter, at en kontraherende regering, som har afgivet en  

 sådan erklæring, og som ikke godkender revisionen eller ændringen inden for  

 et tidsrum af et år, efter at revisionen eller ændringen er trådt i kraft,  

 ved udløbet af dette tidsrum skal ophøre med at være deltager i konventionen.
Artikel X 1. Nærværende konvention skal være åben for  

 undertegnelse i seks måneder fra dags dato og skal derefter forblive åben for  

 tiltrædelse.
 2. Regeringer for stater, der er medlemmer af De  

 forenede Nationer eller af et af de særlige organer eller Den internationale  

 Atomenergikommission eller deltagere i statutterne for Den internationale  

 Domstol, kan blive deltagere i nærværende konvention ved:
a. undertegnelse uden forbehold om godkendelse, b. undertegnelse med forbehold om godkendelse efterfulgt af  

 godkendelse, eller c. tiltrædelse.
 Godkendelse eller tiltrædelse sker ved deponering af et instrument hos  

 generalsekretæren.
 3. Regeringen for en stat, der ikke er berettiget til  

 at blive deltager i henhold til stk. 2 i denne artikel, kan gennem  

 generalsekretæren anmode om at blive deltager og skal optages som deltager i  

 overensstemmelse med stk. 2, forudsat at dens anmodning er blevet godkendt af  

 to tredjedele af medlemmerne af organisationen bortset fra associerede  

 medlemmer.
Artikel XI Nærværende konvention træder i kraft tres dage efter den dato, på hvilken  

 regeringerne for mindst ti stater enten har underskrevet den uden forbehold  

 om godkendelse eller har deponeret godkendelses- eller  

 tiltrædelsesinstrumenter.
Den træder i kraft for en regering, der senere  

 godkender eller tiltræder den, tres dage efter deponeringen af godkendelses-  

 eller tiltrædelsesinstrumentet.
Artikel XII Tre år efter, at nærværende konvention er trådt i kraft for en  

 kontraherende regering, kan en sådan regering opsige den ved skriftlig  

 meddelelse stilet til generalsekretæren, som skal underrette alle  

 kontraherende regeringer om indholdet af og datoen for modtagelsen af en  

 sådan meddelelse.
Sådan opsigelse bliver virksom et år efter, at den er  

 modtaget af generalsekretæren, eller efter et sådant længere tidsrum, som  

 måtte være angivet i meddelelsen.
Artikel XIII 1. a.
I tilfælde, hvor De forenede Nationer har den administrerende  

 myndighed over et område, eller hvor en kontraherende regering er ansvarlig  

 for et områdes internationale forbindelser, skal De forenede Nationer eller  

 den kontraherende regering så snart som muligt rådføre sig med området med  

 henblik på at udvide nærværende konventions anvendelse til dette område og  

 kan til enhver tid i en skriftlig erklæring stilet til generalsekretæren give  

 meddelelse om, at konventionens anvendelse udvides til et sådant område.
b.
Konventionens anvendelse udvides fra datoen for modtagelsen af  

 erklæringen eller fra en sådan anden dato, som måtte være anført heri, til  

 det område, der er nævnt deri.
 c Bestemmelserne i artikel VIII i nærværende konvention omfatter  

 ethvert område, hvortil konventionen er udvidet i overensstemmelse med  

 nærværende artikel; udtrykket »dens egne formaliteter, dokumentkrav og  

 forretningsgang« omfatter derfor sådanne, som er i kraft i vedkommende  

 område.
d.
Nærværende konvention ophører med at gælde for et område et år  

 efter, at generalsekretæren har modtaget en meddelelse herom, eller på en  

 sådan senere dato, som måtte være angivet deri.
2. Generalsekretæren skal underrette alle de  

 kontraherende regeringer om, at nærværende konvention er udvidet til at gælde  

 for et område i henhold til stk. 1 i denne artikel med angivelse i hvert  

 enkelt tilfælde af datoen, på hvilken konventionen er blevet således udvidet.  

 Artikel XIV Generalsekretæren skal underrette alle regeringer, der har underskrevet  

 konventionen, alle kontraherende regeringer og alle medlemmer af  

 organisationen om:
a. underskrifter på nærværende konvention og datoerne herfor; b. deponeringen af godkendelses- og tiltrædelsesinstrumenter  

 tillige med datoerne for deres deponering; c. datoen, på hvilken konventionen træder i kraft i  

 overensstemmelse med Artikel XI; d. enhver meddelelse modtaget i henhold til artiklerne XII og XIII  

 og datoen herfor; e. sammenkaldelsen af enhver konference i henhold til artiklerne  

 VII eller IX.
Artikel XV Nærværende konvention og dens tillæg skal deponeres hos generalsekretæren,  

 som skal oversende bekræftede genparter heraf til de regeringer, der har  

 underskrevet, og de regeringer, der har tiltrådt.
Så snart nærværende  

 konvention træder i kraft, skal den registreres af generalsekretæren i  

 overensstemmelse med artikel 102 i De forenede Nationers pagt.
Artikel XVI Nærværende konvention og dens tillæg skal affattes i det engelske og det  

 franske sprog, begge tekster lige autentiske.
Officielle oversættelser skal  

 foretages til det russiske og det spanske sprog og skal deponeres sammen med  

 de underskrevne originaleksemplarer.
 TIL BEKRÆFTELSE HERAF har undertegnede, der er behørigt befuldmægtiget  

 hertil af deres respektive regeringer, underskrevet nærværende konvention.
 UDFÆRDIGET i London den niende april 1965.
TILLÆG Definitioner og almindelige bestemmelser A.
Definitioner For så vidt angår bestemmelserne i dette tillæg skal de anvendte udtryk  

 have følgende betydning:
Ankomsttidspunkt.
Det tidspunkt, da et skib først ligger stille i  

 en havn, enten til ankers eller ved kaj.
Besætningens ejendele.
Tøj, ting bestemt til dagligbrug og alle  

 andre genstande, som kan indbefatte pengemidler, tilhørende besætningen og  

 transporteret med skibet.
Besætningsmedlem.
Enhver person, der faktisk beskæftiges om bord  

 under en rejse med arbejde i forbindelse med skibets drift, og som er opført  

 på besætningslisten.
Ladning.
Alt gods, alle varer og genstande af enhver slags, som  

 transporteres med et skib, med undtagelse af post, skibsreservedele,  

 skibsudstyr, besætningens ejendele og passagerers rejsegods.
Offentlige myndigheder.
De kontorer eller embedsmænd i en stat,  

 der er ansvarlige for anvendelsen og gennemførelsen af de love og  

 bestemmelser i denne stat, som angår nogen del af de standardregler og  

 anbefalede fremgangsmåder, der er indeholdt i dette tillæg.
Passagerers rejsegods.
Ejendele, som kan indbefatte pengemidler,  

 transporteret for en passager med det samme skib som passageren, hvad enten  

 de er i hans personlige besiddelse eller ej, så længe de ikke transporteres i  

 henhold til en forsendelseskontrakt eller anden lignende aftale.
-Post.
Forsendelser af breve og andre genstande afgivet af og bestemt til  

 aflevering til postvæsenet.
Skibsproviant og -stores.
Varer til brug i skibet omfattende varer  

 til fortæring, varer, der medføres til salg til passagerer og besætning,  

 brændsel og smøremidler, men ikke omfattende skibsudstyr og skibsreservedele.
Skibsreder.
Den, som ejer eller er korresponderende reder for et  

 skib, hvad enten det er en person, en sammenslutning eller anden juridisk  

 person, og enhver, der handler på ejerens eller den korresponderende reders  

 vegne.
Skibsreservedele.
Genstande, der er bestemt til udbedring eller  

 udskiftning om bord i det skib, med hvilket de transporteres.
Skibsudstyr.
Genstande med undtagelse af skibsreservedele om bord  

 i et skib til brug deri, som er flyttelige, men ikke af fortærbar art,  

 herunder tilbehør såsom redningsbåde, redningsmidler, møbler, skibsudrustning  

 og lignende ting.
B.
Almindelige bestemmelser I overensstemmelse med stk. 2 i artikel V i konventionen afskærer  

 bestemmelserne i dette tillæg ikke offentlige myndigheder fra at tage sådanne  

 hensigtsmæssige skridt, herunder anmodning om yderligere oplysninger, som  

 måtte være nødvendige, hvor der foreligger mistanke om svigagtigt forhold,  

 eller for at behandle særlige problemer, som indebærer en alvorlig trussel  

 mod den offentlige orden (ordre public), den offentlige sikkerhed eller  

 sundhedstilstand, eller for at forhindre indførelsen eller udbredelsen af  

 sygdomme eller skadedyr, der angriber dyr eller planter.
1.1 Standardregel.
Offentlige myndigheder må i alle tilfælde kun  

 forlange væsentlige oplysninger tilvejebragt og skal holde antallet af  

 spørgsmål nede på et minimum.
 Hvor en detaljeret liste over oplysninger er fastsat i tillægget, må de  

 offentlige myndigheder ikke forlange sådanne oplysninger, som de ikke anser  

 for væsentlige.
 1.2 Anbefalet fremngangsmåde.
 Uanset det forhold, at dokumenter til visse formål måtte være særskilt  

 foreskrevet og påbudt i dette tillæg, bør de offentlige myndigheder under  

 hensyntagen såvel til dem, som skal udfærdige dokumenterne, som til de  

 formål, til hvilke disse skal benyttes, drage omsorg for, at to eller flere  

 af disse dokumenter sammenfattes i eet dokument i alle tilfælde , hvor det er  

 muligt, og hvor det vil indebære en mærkbar lettelse.
Skibets ankomst, ophold og afgang Dette afsnit indeholder bestemmelserne vedrørende de formaliteter, som de  

 offentlige myndigheder kræver af skibsredere ved skibets ankomst, ophold og  

 afgang, og skal ikke forstås således,at de udelukker vedkommende myndigheders  

 krav om forevisning til kontrol af certifikater og andre dokumenter om bord,  

 der vedrører skibets registrering, måling, sikkerhed, bemanding og andre  

 beslægtede forhold.
A.Almindelige bestemmelser 2.1 Standardregel Offentlige myndigheder må ikke ved ankomst eller  

 afgang af skibe, der er omfattet af konventionen, kræve andre dokumenter  

 afleveret end dem, der er omhandlet i nærværende afsnit.
 De pågældende dokumenter er følgende:
- Generalangivelse - Ladningsangivelse - Angivelse vedrørende skibsproviant og -stores - Angivelse vedrørende besætningens ejendele - Besætningsliste - Passagerliste - Sådant dokument, som i henhold til Verdenspostkonventionen kræves for at  

 føre post - Sundhedserklæring for skibsfarten.
B.
Indhold af og formål med dokumenter 2.2 -Standardregel.- Generalangivelsen er det grundlæggende dokument ved  

 ankomst og afgang, som giver de oplysninger, der kræves af offentlige  

 myndigheder vedrørende skibet.
 2.2.1 Anbefalet fremgangsmåde.- Den samme form for generalangivelse bør  

 godtages både ved skibets ankomst og afgang.
2.2.2 Anbefalet fremgangsmåde.
I generalangivelsen bør de  

 offentlige myndigheder ikke kræve andre oplysninger end de følgende:
- Navn på og beskrivelse af skibet - Skibets nationalitet - Oplysninger vedrørende registreringen - Oplysninger vedrørende tonnagen - Skibsførerens navn - Navn og adresse på skibets mægler - Kortfattet beskrivelse af ladningen - Besætningens størrelse - Passagerernes antal - Kortfattede oplysninger vedrørende rejsen - Dato og tidspunkt for ankomst eller dato for afgang - Ankomst- eller afgangshavn - Skibets plads i havnen.
2.2.3 Standardregel.
Offentlige myndigheder skal godtage en  

 generalangivelse dateret og underskrevet af skibsføreren, skibets mægler  

 eller af en anden person behørigt befuldmægtiget af skibsføreren.
2.3. Standardregel.
Ladningsangivelsen er det grundlæggende dokument ved ankomst og afgang, som giver de oplysninger, der kræves af offentlige myndigheder med hensyn til ladningen.
Oplysninger vedrørende farlig ladning kan dog også forlanges afgivet særskilt.
2.3.1 Anbefalet fremgangsmåde.
I ladningsangivelsen bør offentlige myndigheder ikke kræve andre oplysninger end følgende:
a.
Ved ankomst - Skibets navn og nationalitet - Skibsførerens navn - Den havn, hvorfra skibet er kommet - Den havn, hvori anmeldelse foretages - Mærker og numre; antal og art af kolli; mængde og beskrivelse af godset - Konnossementnumre for ladning, der skal losses i den pågældende havn - Havne, i hvilke den øvrige ombordværende ladning skal losses - De oprindelige indskibningshavne med hensyn til gods, der transporteres  

 på gennemgangskonnossementer.
b.
Ved afgang - Skibets navn og nationalitet - Skibsførerens navn - Bestemmelseshavn - For så vidt angår gods lastet i den pågældende havn: mærker og numre;  

 antal og art af kolli; mængde og beskrivelse af godset - Konnossementnumre for ladning lastet i den pågældende havn.
2.3.2 Anbefalet fremgangsmåde.
Med hensyn til ladning, der  

 forbliver om bord, bør offentlige myndigheder kun forlange tilvejebragt  

 kortfattede oplysninger om de punkter, der som et minimum er nødvendige.
2.3.3 Standardregel.
Offentlige myndigheder skal godtage en  

 ladningsangivelse, dateret og underskrevet af skibsføreren, skibets mægler  

 eller af en anden person behørigt befuldmægtiget af skibsføreren.
2.3.4 Anbefalet fremgangsmåde.
Offentlige myndigheder bør i stedet  

 for ladningsangivelsen godtage en genpart af skibets manifest, forudsat at  

 dette indeholder alle de oplysninger, der kræves i henhold til de anbefalede  

 fremgangsmåder 2.3.1 og 2.3.2, og er dateret og underskrevet i  

 overensstemmelse med standardregel 2.3.3.
 Offentlige myndigheder kan i stedet godtage en genpart af konnossementet,  

 der er underskrevet i overensstemmelse med standardregel 2.3.3, eller hvis  

 rigtighed er attesteret, såfremt ladningens art og mængde gør dette muligt,  

 og forudsat at enhver oplysning i henhold til de anbefalede fremgangsmåder  

 2.3.1 og 2.3.2, som ikke indeholdes i sådanne dokumenter, er givet andetsteds  

 og behørigt attesteret.
 2.3.5 -Anbefalet fremgangsmåde.- Offentlige myndigheder bør tillade, at  

 umanifesterede pakker i skibsførerens besiddelse udelades i  

 ladningsangivelsen, forudsat at oplysninger om disse pakker afgives særskilt.
2.4 Standardregel.
Angivelsen vedrørende skibsproviant og -stores  

 er det grundlæggende dokument ved ankomst og afgang, som giver de  

 oplysninger, der kræves af offentlige myndigheder vedrørende skibets proviant  

 og stores.
2.4.1 Standardregel.
Offentlige myndigheder skal godtage en  

 angivelse vedrørende skibsproviant og -stores dateret og underskrevet af  

 skibsføreren eller af en anden af skibets officerer, som er behørigt  

 befuldmægtiget af skibsføreren og har personligt kendskab til forholdene  

 vedrørende skibets beholdninger.
2.5 Standardregel.
Angivelsen vedrørende besætningens ejendele er  

 det grundlæggende dokument, som giver de oplysninger, der kræves af  

 offentlige myndigheder med hensyn til besætningens ejendele.
Den kræves ikke  

 ved afgang.
2.5.1 Standardregel.
Offentlige myndigheder skal godtage en  

 angivelse vedrørende besætningens ejendele dateret og underskrevet af  

 skibsføreren eller af en anden af skibets officerer behørigt befuldmægtiget  

 af skibsføreren.
Offentlige myndigheder kan tillige forlange, at hvert medlem  

 af besætningen forsyner det sted i angivelsen, der vedrører hans ejendele,  

 med sin underskrift eller, hvis han ikke er i stand hertil, med sit mærke.
2.5.2 Anbefalet fremgangsmåde.
Offentlige myndigheder bør normalt  

 kun forlange oplysninger vedrørende de af besætningens ejendele, som er  

 toldpligtige eller genstand for forbud eller restriktioner.
2.6 Standardregel.
Besætningslisten er det grundlæggende dokument,  

 der giver offentlige myndigheder oplysninger med hensyn til besætningens  

 størrelse og sammensætning ved et skibs ankomst og afgang.
2.6.1 Anbefalet fremgangsmåde.
I besætningslisten bør offentlige  

 myndigheder ikke kræve andre oplysninger end følgende:
- Skibets navn og nationalitet - Efternavn - Fornavne - Statsborgerforhold - Stilling - Fødselsdato og -sted - Legitimationsdokumentets art og nummer.
- Havn og dato for ankomst - Det sted, hvorfra den pågældende er ankommet.
2.6.2 Standardregel.
Offentlige myndigheder skal godtage en  

 besætningsliste dateret og underskrevet af skibsføreren eller af en anden  

 skibsofficer behørigt befuldmægtiget af skibsføreren.
2.7 Standardregel.
Passagerlisten er det grundlæggende dokument,  

 der giver offentlige myndigheder oplysninger med hensyn til passagerer ved et  

 skibs ankomst og afgang.
2.7.1 Anbefalet fremgangsmåde.
Offentlige myndigheder bør ikke  

 forlange passagerlister på korte sørejser eller ved kombineret  

 skib/jernbanebefordring mellem nabolande.
2.7.2 Anbefalet fremgangsmåde.
Offentlige myndigheder bør ikke  

 foruden passagerlister forlange ombordstignings- eller landgangskort for  

 passagerer, hvis navne findes på disse lister.
I tilfælde, hvor der for  

 offentlige myndigheder foreligger særlige problemer, der indebærer en  

 alvorlig fare for den offentlige sundhed, kan en person på en international  

 rejse dog ved ankomst afkræves skriftlig oplysning om sin adresse på  

 bestemmelsesstedet.
2.7.3 Anbefalet fremgangsmåde.
I passagerlisten bør offentlige  

 myndigheder ikke kræve andre oplysninger end følgende:
- Skibets navn og nationalitet - Efternavn - Fornavne - Statsborgerforhold - Fødselsdato - Fødselssted - Ombordstigningshavn - Destinationshavn - Havn og dato for skibets ankomst.
2.7.4 Anbefalet fremgangsmåde.
En fortegnelse affattet af rederier  

 til eget brug bør godtages i stedet for passagerlisten, forudsat at den i det  

 mindste indeholder de oplysninger, der kræves i henhold til anbefalet  

 fremgangsmåde 2.7.3, og er dateret og underskrevet i overensstemmelse med  

 standardregel 2.7.5.
2.7.5 Standardregel.
Offentlige myndigheder skal godtage en  

 passagerliste dateret og underskrevet af skibsføreren, skibets mægler eller  

 af en anden person behørigt befuldmægtiget af skibsføreren.
2.7.6 Anbefalet fremgangsmåde.
Offentlige myndigheder bør sikre  

 sig, at skibsredere ved ankomst underretter dem om tilstedeværelsen af alle  

 blindpassagerer opdaget om bord.
2.8 Standardregel.
Offentlige myndigheder må ikke ved skibets  

 ankomst eller afgang kræve nogen anden skriftlig erklæring vedrørende post  

 end den i Verdenspostkonventionen foreskrevne.
2.9 Standardregel.
Sundhedserklæringen for skibsfarten er det  

 grundlæggende dokument, der giver de oplysninger, som kræves af  

 havnesundhedsmyndighederne med hensyn til sundhedstilstanden om bord på et  

 skib under rejsen og ved ankomst til en havn.
C.
Dokumenter ved ankomst 2.10 Standardregel.
Ved et skibs ankomst i havn må de offentlige  

 myndigheder ikke forlange mere end:
- 5 eksemplarer af generalangivelsen - 4 eksemplarer af ladningsangivelsen - 4 eksemplarer af angivelsen vedrørende skibsproviant og -stores - 2 eksemplarer af erklæringen vedrørende besætningens ejendele - 4 eksemplarer af besætningslisten - 4 eksemplarer af passagerlisten - 1 eksemplar af sundhedserklæringen for skibsfarten D.
Dokumenter ved afgang 2.11 Standardregel.
Ved et skibs afgang fra havn må de offentlige  

 myndigheder ikke forlange mere end:
- 5 eksemplarer af generalangivelsen - 4 eksemplarer af ladningsangivelsen - 3 eksemplarer af angivelsen vedrørende skibsproviant og -stores - 2 eksemplarer af besætningslisten - 2 eksemplarer af passagerlisten.
2.11.1 Anbefalet fremgangsmåde.
En ny ladningsangivelse bør ikke  

 kræves ved afgang fra havn for ladning der er deklareret ved ankomst til den  

 pågældende havn, og som er forblevet om bord.
2.11.2 Anbefalet fremgangsmåde.
En særskilt angivelse vedrørende  

 skibsproviant og -stores ved afgang bør ikke kræves med hensyn til proviant  

 og stores, som er deklareret ved ankomst, og ej heller for proviant og  

 stores, der er indtaget i havnen, og som er omfattet af et andet tolddokument  

 forevist i den pågældende havn.
2.11.3 Standardregel.
Hvor offentlige myndigheder forlanger  

 oplysninger om besætningen på et skib ved dets afgang, skal en genpart af den  

 ved ankomsten afgivne besætningsliste godtages ved afgang, for så vidt den  

 undertegnes igen og påtegnes om enhver ændring i besætningens størrelse eller  

 sammensætning eller om, at ingen sådan ændring er sket.
E.
Forholdsregler til lettelse af ekspedition af ladning, passagerer,  

 besætning og bagage- 2.12 Anbefalet fremgangsmåde Offentlige myndigheder bør i samarbejde med skibsredere og  

 havnemyndigheder tage passende forholdsregler, således at tiden i havn kan  

 holdes nede på et minimum, og bør tilvejebringe tilfredsstillende  

 trafikforhold i havnen og jævnligt gennemgå alle dispositioner i forbindelse  

 med skibes ankomst og afgang, herunder arrangementer vedrørende  

 ombordstigning og landgang, lastning og losning, service o.lign.
De bør også  

 træffe foranstaltninger, hvorved fragtskibe og disses ladninger kan losses og  

 klareres i det område, hvor skibene betjenes, i det omfang det måtte være  

 gennemførligt.
2.12.1 Anbefalet fremgangsmåde.
Offentlige myndigheder bør i  

 samarbejde med skibsredere og havnemyndigheder tage passende forholdsregler  

 for at sikre tilfredsstillende ekspeditionsforhold, således at behandling og  

 klarering af ladning kan blive smidig og ukompliceret.
Disse forholdsregler  

 bør dække alle faser fra det tidspunkt skibet ankommer ved kaj for losning og  

 toldbehandling og for oplagring og videresendelse af ladningen, om fornødent.
Der bør være  

 bekvem og direkte adgang mellem pakhuset og toldområdet, hvilke begge bør  

 være beliggende tæt ved kajområdet, og mekaniske transportsystemer bør være  

 til rådighed, hvor det er muligt.
F.
Efterfølgende anløb af to eller flere havne i den samme stat 2.13 Anbefalet fremgangsmåde.
I betragtning af de forholdsregler,  

 der tages ved et skibs ankomst til den første anløbshavn i en stats område,  

 bør de formaliteter og dokumenter, som kræves af de offentlige myndigheder  

 ved ethvert efterfølgende havneanløb i det pågældende land, der sker uden  

 mellemliggende anløb af en havn i et andet land, holdes nede på et minimum.
G.
Udfærdigelse af dokumenter 2.14 Anbefalet fremgangsmåde.
Offentlige myndigheder bør, så vidt  

 det er muligt, godtage de i dette tillæg omhandlede dokumenter med undtagelse  

 af standardregel 3.7 uden hensyn til det sprog, hvori de krævede oplysninger  

 er meddelt deri, idet de dog kan kræve en skriftlig eller mundtlig  

 oversættelse til et af de officielle sprog i deres eget land eller til et af  

 organisationens sprog, når de skønner dette nødvendigt.
2.15 Standardregel.
Der må ved udfærdigelsen af dokumenter  

 omhandlet i dette afsnit ikke stilles krav om, at disse skal være  

 maskinskrevne.
Indførelser skrevet i hånden med blæk eller blækstift skal  

 godtages, for så vidt de er læselige.
2.16 Standardregel.
Offentlige myndigheder i et land med en påtænkt  

 anløbshavn, losningshavn eller transithavn må ikke kræve, at noget af de i  

 dette afsnit omhandlede dokumenter vedrørende skibet, dets ladning, proviant  

 og stores, passagerer eller besætning skal legaliseres, verificeres,  

 bekræftes eller i forvejen behandles af nogen af deres udenlandske  

 repræsentanter.
Dette skal dog ikke være til hinder for krav om forevisning  

 af pas eller andet identitetsdokument for en passager eller et  

 besætningsmedlem til visering eller lignende formål.
Personers ankomst og afrejse Dette afsnit indeholder bestemmelserne vedrørende de formaliteter, der af  

 offentlige myndigheder kræves af besætning og passagerer ved et skibs ankomst  

 eller afgang.
A.
Krav og forholdsregler ved ankomst og afrejse 3.1 Standardregel.
Et gyldigt pas er det grundlæggende dokument,  

 der giver offentlige myndigheder oplysninger vedrørende den enkelte passager  

 ved et skibs ankomst eller afgang.
3.1.1 Anbefalet fremgangsmåde.
Kontraherende regeringer bør, så  

 vidt det er muligt, ved tosidede eller flersidede aftaler enes om at  

 godtageofficielle legitimationsdokumenter i stedet for pas.
 3.2 Anbefalet fremgangsmåde.
Offentlige myndigheder bør træffe foranstaltninger, således at pas eller  

 officielle legitimationsdokumenter, der godtages i disses sted, for  

 skibspassagerer kun behøver at blive undersøgt af indvandringsmyndighederne  

 een gang ved ankomsttidspunktet og een gang ved afrejsetidspunktet.
Sådanne  

 pas eller officielle legitimationsdokumenter vil dog tillige kunne kræves  

 forevist til dokumentation eller identifikation i forbindelse med told- og  

 andre formaliteter ved ankomst og afrejse.
3.3 Anbefalet fremgangsmåde.
Efter personlig forevisning af pas  

 eller officielle legitimationsdokumenter godtaget i disses sted bør  

 offentlige myndigheder tilbagegive disse dokumenter straks efter  

 undersøgelsen fremfor at tilbageholde dem med yderligere kontrol for øje,  

 medmindre der måtte være en eller anden hindring for at give en passager  

 adgang til landet.
3.4 Anbefalet fremgangsmåde.
Offentlige myndigheder bør ikke af  

 passagerer, der går om bord eller fra borde, eller af skibsredere på disses  

 vegne forlange nogen skriftlig oplysning til supplering eller gentagelse af  

 det, som allerede er indeholdt i deres pas eller officielle  

 legitimationsdokumenter, medmindre det er nødvendigt for at udfærdige et  

 dokument foreskrevet i dette tillæg.
3.5 -Anbefalet fremgangsmåde.- Offentlige myndigheder, som forlanger skriftlige supplerende oplysninger,  

 udover hvad der er nødvendigt for at udfærdige et dokument foreskrevet i  

 dette tillæg, af passagerer, der går om bord eller fra borde, bør begrænse  

 kravene om yderligere identifikation af passagerer til de punkter, som er  

 fastsat i anbefalet fremgangsmåde 3.6 (ombordstignings/landgangskort).  

 Offentlige myndigheder bør godtage ombordstignings/landgangskortet, når dette  

 er udfyldt af passageren, og bør ikke forlange, at det udfyldes eller  

 kontrolleres af skibsrederen.
Læselig håndskrift bør godtages på kortet,  

 medmindre formularen kræver blokbogstaver.
Kun eet eksemplar af  

 ombordstignings/landgangskortet, som kan bestå af et eller flere gennemslag,  

 bør kræves af hver passager.
 3.6 Anbefalet fremgangsmåde.
 I ombordstignings/landgangskortet bør offentlige myndigheder ikke kræve  

 andre oplysninger end følgende:
- Efternavn - Fornavne - Statsborgerforhold - Nummer på pas eller andet officielt legitimationsdokument - Fødselsdato - Fødselsted - Stilling - Ombordstignings/landgangshavn - Køn - Adresse på bestemmelsesstedet - Underskrift.
3.7 Standardregel.
I tilfælde, hvor bevis for beskyttelse imod  

 kolera, gul feber eller kopper kræves af personer om bord i et skib, skal  

 offentlige myndigheder godtage den internationale attest for vaccination  

 eller revaccination udfærdiget på de formularer, der er foreskrevet i Det  

 internationale Sundhedsreglement.
3.8 Anbefalet fremgangsmåde.
Lægeundersøgelse af personer om bord  

 eller af personer, der går fra borde, bør normalt begrænses til de personer,  

 der inden for inkubationstiden for den pågældende sygdom kommer fra et område  

 befængt med en af de sygdomme, der er undergivet karantænemæssige forskrifter  

 (således som fastsat i Det internationale Sundhedsreglement). Yderligere  

 lægeundersøgelse kan dog kræves i overensstemmelse med Det internationale  

 Sundhedsreglement.
3.9 Anbefalet fremgangsmåde.
Offentlige myndigheder bør normalt  

 foretage toldeftersyn af indkomne passagerers rejsegods stikprøvevis.
Så vidt  

 muligt bør man afstå fra skriftlige erklæringer med hensyn til passagerers  

 rejsegods.
3.9.1 Anbefalet fremgangsmåde.
Offentlige myndigheder bør overalt,  

 hvor det er muligt, frafalde eftersyn af rejsegods for afrejsende passagerer.
3.9.2 Anbefalet fremgangsmåde.
Hvor eftersyn af afrejsende  

 passagerers rejsegods ikke helt kan frafaldes, bør sådan kontrol normalt  

 gennemføres stikprøvevis.
3.10 Standardregel.
Et gyldigt legitimationsdokument for søfarende  

 eller et pas er det grundlæggende dokument, der giver offentlige myndigheder  

 oplysninger vedrørende det enkelte besætningsmedlem ved et skibs ankomst  

 eller afgang.
3.10.1 Standardregel.
I legitimationsdokumentet for søfarende må  

 offentlige myndigheder ikke kræve andre oplysninger end følgende:
- Efternavn - Fornavne - Fødselsdato og -sted - Statsborgerforhold - Særlige kendetegn - Fotografi (hvis ægthed er attesteret) - Underskrift - Udløbsdato (hvis nogen) - Udstedende offentlig myndighed.
3.10.2 -Standardregel.- Når det er nødvendigt for en søfarende at indrejse  

 i eller forlade et land som passager med et hvilket som helst transportmiddel a. for at slutte sig til sit skib eller skifte til et andet skib, b. på gennemrejse for at slutte sig til sit skib i et andet land  

 eller for hjemsendelse eller med noget andet formål godkendt af myndighederne  

 i vedkommende land, skal offentlige myndigheder for denne søfarende i stedet for et pas  

 godtage det gyldige legitimationsdokument for søfarende, såfremt dette  

 dokument garanterer for, at indehaveren kan genindrejse i det land, hvor  

 dokumentet er udstedt.
3.10.3 Anbefalet fremgangsmåde.
Offentlige myndigheder bør normalt  

 ikke forlange forevisning af særlige identitetsdokumenter eller af  

 oplysninger supplerende legitimationsdokumentet for søfarende, for så vidt  

 angår medlemmer af besætningen, udover hvad der fremgår af besætningslisten.
B.
Forholdsregler til lettelse af ekspeditionen af ladning, passagerer,  

 besætning og bagage 3.11 Anbefalet fremgangsmåde.
Offentlige myndigheder bør i  

 samarbejde med skibsredere og havnemyndigheder tage passende forholdsregler  

 for at tilvejebringe tilfredsstillende ekspeditionsforhold i havnen, således  

 at passagerer, besætning og bagage kan blive ekspederet hurtigt, bør sørge  

 for tilstrækkeligt personale og bør sikre, at tilstrækkelige installationer  

 er til stede, idet opmærksomheden særligt bør være rettet mod arrangementer  

 (herunder brugen af mekaniske systemer) for lastning, losning og transport af  

 bagage og mod steder, hvor forsinkelse af passagerer ofte er konstateret.
Der  

 bør, hvor det er nødvendigt, tilvejebringes overdækket passage mellem skibet  

 og det sted, hvor kontrollen af passagerer og besætning skal foretages.
3.11.1 Anbefalet fremgangsmåde.
Offentlige myndigheder bør:
 a. i samarbejde med skibsredere og havnemyndigheder indføre  

 passende arrangementer såsom:
1. en individuel og fortløbende metode til at føre  

 passagerer og bagage frem; 2. et system, der vil give passagererne lejlighed til  

 hurtigt at identificere og få udleveret deres kontrollerede bagage, så snart  

 denne er anbragt på et sted, hvorfra den kan forlanges udleveret; b. sikre, at havnemyndighederne tager alle nødvendige  

 forholdsregler, således at:
1. der tilvejebringes let og hurtig adgang for  

 passagerer og deres bagage til og fra lokale transportmidler; 2. offentlige kontorer, til hvilke besætninger skal  

 melde sig, er så let tilgængelige og så tæt beliggende ved hinanden som  

 muligt.
3.12 Anbefalet fremgangsmåde.
Offentlige myndigheder bør forlange,  

 at skibsredere sikrer sig, at skibspersonellet tager alle passende  

 forholdsregler, som kan tjene til at fremskynde ankomstformaliteterne for  

 passagerer og besætning.
Disse forholdsregler kan bestå i:
a. at der gives vedkommende offentlige myndigheder  

 forhåndsmeddelelse om det forventede ankomsttidspunkt, efterfulgt af  

 underretning om enhver ændring i tidspunktet, samt om rejseruten, hvor dette  

 måtte have indflydelse på inspektionskravene; b. at skibsdokumenterne holdes rede til omgående gennemsyn; c. at lejdere og andre midler til at komme om bord bliver gjort  

 klar, medens skibet er på vej til kaj eller ankerplads; d. at der sørges for hurtig, velorganiseret samling af  

 ombordværende personer og disses forevisning af de fornødne dokumenter til  

 kontrol, idet der drages omsorg for frigørelse til dette formål af  

 besætningsmedlemmer på vigtige poster i maskinrum og andetsteds.
3.13 Anbefalet fremgangsmåde.
Fremgangsmåden ved indførelse af  

 navne i passager- og besætningsdokumenter bør være at skrive efternavn eller  

 -navne først.
Hvor både efternavnene på den fædrene og mødrene side benyttes,  

 bør det fædrene efternavn skrives først.
Hvor der for gifte kvinder bruges  

 såvel mandens som hustruens fædrene efternavn, bør mandens fædrene efternavn  

 skrives først.
3.14. Standardregel.
Offentlige myndigheder skal uden urimeligt  

 ophold foretage kontrol af passagerer og besætning med henblik på deres  

 indrejse i staten, når sådan kontrol er påkrævet.
3.15 Standardregel.
Offentlige myndigheder må ikke pålægge  

 skibsredere nogen straf i tilfælde af, at et kontroldokument i en passagers  

 besiddelse af de offentlige myndigheder findes at være utilstrækkeligt, eller  

 såfremt passageren af denne grund ikke kan få adgang til landet.
3.15.1 Anbefalet fremgangsmåde.
Offentlige myndigheder bør opfordre  

 skibsredere til at træffe alle rimelige foranstaltninger til, at passagerer  

 er i besiddelse af de kontroldokumenter, der kræves af de kontraherende  

 regeringer.
Offentlig sundhed og karantæne indbefattet  

 sundhedsregler for dyr og 4.1 Anbefalet fremgangsmåde.
 Offentlige myndigheder i en stat, der ikke har tilsluttet sig Det  

 internationale Sundhedsreglement, bør bestræbe sig på at anvende de relevante  

 bestemmelser i dette reglement på international skibsfart.
4.2 Anbefalet fremgangsmåde.
Kontraherende regeringer, der har  

 visse fælles interesser på grund af deres sundhedsmæssige, geografiske,  

 sociale eller økonomiske forhold, bør afslutte særlige aftaler i  

 overensstemmelse med artikel 104 i Det internationale Sundhedsreglement, når  

 sådanne aftaler vil lette anvendelsen af dette reglement.
 4.3 Anbefalet fremgangsmåde.
 Hvor sundhedsattester eller lignende dokumenter kræves med hensyn til  

 forsendelse af visse dyr, planter eller produkter heraf, bør sådanne attester  

 og dokumenter være så enkle som muligt og offentliggøres i videst muligt  

 omfang, og de kontraherende regeringer bør samarbejde for at standardisere  

 sådanne krav.
4.4 Anbefalet fremgangsmåde.
Offentlige myndigheder bør, hvor det  

 er gennemførligt, godkende, at der gennem radio meddeles landgangstilladelse  

 til et skib, når sundhedsmyndigheden i den havn, der påtænkes anløbet, på  

 grundlag af oplysninger modtaget fra skibet inden dets anløb er af den  

 opfattelse, at dets anløb ikke vil resultere i indførelse eller udbredelse af  

 en sygdom, der er undergivet karantænebestemmelser.
Sundhedsmyndighederne  

 bør, så vidt det er muligt, have lejlighed til at gå om bord i et skib inden  

 dettes indløb i havnen.
4.4.1 Anbefalet fremgangsmåde.
Offentlige myndigheder bør søge  

 samarbejde med skibsredere for at sikre opfyldelse af ethvert krav om, at  

 sygdom om bord i et skib skal meldes omgående gennem radio til  

 sundhedsmyndighederne i den havn, for hvilken skibet er bestemt, for at lette  

 tilvejebringelsen af det særlige medicinske personel og udstyr, som er  

 nødvendigt for de sundhedsforanstaltninger, der skal iagttages ved ankomsten.
4.5 Standardregel.
Offentlige myndigheder skal træffe  

 foranstaltninger, der sætter alle rejsebureauer og andre interesserede i  

 stand til i god tid inden afrejsen at have fortegnelser over de  

 vaccinationer, der kræves af de offentlige myndigheder i vedkommende lande,  

 såvel som formularer til vaccinationsattester, affattede i overensstemmelse  

 med Det internationale Sundhedsreglement, disponible for passagerer.  

 Offentlige myndigheder skal tage alle mulige forholdsregler med henblik på,  

 at personer, der foretager vaccinationer, benytter de internationale attester  

 for vaccination eller revaccination for at sikre almindelig godkendelse.
4.6 Anbefalet fremgangsmåde.
Offentlige myndigheder bør sørge for,  

 at der i så mange havne som muligt forefindes de for vaccination eller  

 revaccination samt for udstedelse at de pågældende internationale attester  

 fornødne faciliteter.
4.7 Standardregel.
Offentlige myndigheder bør sikre, at sanitære  

 forholdsregler og sundhedsformaliteter iværksættes ufortøvet, gennemføres  

 uden forsinkelse og anvendes uden forskelsbehandling.
4.8 Anbefalet fremgangsmåde.
Offentlige myndigheder bør i så mange  

 havne som muligt opretholde tilstrækkelige anlæg og udstyr for den offentlige  

 sundhedstjeneste samt dyre- og plantekarantæne.
 4.9 Anbefalet fremgangsmåde.
 I en stat bør der i så mange havne som gørligt findes sådanne let  

 tilgængelige muligheder for lægehjælp, som måtte være rimelige og  

 gennemførlige, til behandling af besætning og passagerer i nødstilfælde.
4.10 Standardregel.
Bortset fra nødstilfælde, der indebærer en  

 alvorlig fare for den offentlige sundhed, må et skib, som ikke er smittet  

 eller mistænkt for at være smittet med en sygdom, der er undergivet  

 karantænebestemmelser, ikke af sundhedsmyndighederne i en havn på grund af  

 nogen anden smitsom sygdom hindres i at laste eller losse ladning eller  

 forsyninger eller i at indtage brændsel eller vand.
4.11 Anbefalet fremgangsmåde.
Forsendelser af dyr, dyrisk  

 råmateriale, ubehandlede dyriske produkter, dyriske fødevarer og  

 planteprodukter, der er undergivet karantænebestemmelser, bør i særlige  

 tilfælde tillades, når de ledsages af en karantæneattest i den af de  

 pågældende stater godkendte form.
Forskellige bestemmelser A.
Forskrivninger og andre former for sikkerhedsstillelse 5.1 Anbefalet fremgangsmåde.
Hvor offentlige myndigheder kræver  

 forskrivninger eller andre former for sikkerhedsstillelse fra skibsredere for  

 at dække ansvar i henhold til en stats love og bestemmelser vedrørende told,  

 indrejse, offentlig sundhed, dyre- og plantekarantæne el.lign. bør de, hvor  

 det er muligt, tillade brugen af en enkelt, alt ansvar omfattende,  

 forskrivning eller anden form for sikkerhedsstillelse.
B.
Fejl i dokumenter og straf derfor 5.2 Standardregel.
Offentlige myndigheder skal uden forsinkelse af  

 skibet tillade rettelser af fejl i et dokument omhandlet i dette tillæg, som  

 de finder skyldes uagtsomhed, ikke er af alvorlig natur, ikke skyldes  

 gentagen skødesløshed, og som ikke er foretaget i den hensigt at krænke love  

 eller bestemmelser, under forudsætning af, at disse fejl opdages, inden  

 dokumentet er færdigkontrolleret, og at rettelserne kan foretages ufortøvet.
5.3 Standardregel.
Såfremt fejl findes i dokumenter omhandlet i  

 dette tillæg, underskrevet af en skibsreder eller skibsfører eller på disses  

 vegne, må ingen straf ikendes, før der er blevet givet lejlighed til at  

 overbevise de offentlige myndigheder om, at fejlene er begået uagtsomt, ikke  

 er af alvorlig natur, ikke skyldes gentagen skødesløshed og ikke er foretaget  

 i den hensigt at krænke love eller bestemmelser.
C.
Betjening i havne 5.4 Anbefalet fremgangsmåde.
Den almindelige betjening fra  

 offentlige myndigheders side i en havn bør finde sted vederlagsfrit i den  

 faste ekspeditionstid.
Offentlige myndigheder bør bestræbe sig på at  

 opretholde fast ekspeditionstid i havne i de tidsrum, hvori arbejdet normalt  

 har et betydeligt omfang.
 5.4.1 Anbefalet fremgangsmåde De kontraherende regeringer bør tage  

 alle gennemførlige forholdsregler med henblik på at tilrettelægge den normale  

 betjening fra offentlige myndigheders side i havne for at undgå unødvendig  

 forsinkelse af skibe efter deres ankomst eller når de er rede til at afsejle  

 og nedsætte den tid, der medgår til formaliteterne, til et minimum, forudsat  

 at tilstrækkelig meddelelse om det påregnede tidspunkt for ankomst eller  

 afgang gives de offentlige myndigheder.
5.4.2 Standardregel.
Sundhedsmyndighederne må ikke krave betaling  

 for nogen lægeundersøgelse eller for nogen supplerende undersøgelse, hvad  

 enten denne er bakteriologisk eller af anden art, uanset på hvilket  

 tidspunkt, dag eller nat, den er udført, hvis sådan undersøgelse kræves for  

 at konstatere den undersøgte persons helbredstilstand, ej heller for besøg på  

 og inspektion af et skib af karantænemæssige grunde bortset fra inspektion af  

 et skib med henblik på udstedelse af en rotteudryddelsesattest eller  

 -fritagelsesattest, ej heller må der kræves betaling for vaccination af en  

 person, der ankommer med skib, eller for udstedelse aaf en attest herfor.  

 Hvor andre forholdsregler end disse imidlertid er nødvendige med hensyn til  

 et skib eller dets passagerer eller besætning, og betaling forlanges herfor  

 af en sundhedsmyndighed, skal sådan betaling opkræves efter en tarif, som  

 skal være ens for hele den pågældende område, og den skal afkræves uden  

 hensyn til den pågældende persons nationalitet, hjemsted eller bopæl eller  

 til skibets nationalitet, flag, registrering eller ejerforhold.
5.4.3 Anbefalet fremgangsmåde.
Når betjening fra offentlige  

 myndigheders side sker uden for den faste ekspeditionstid som omhandlet i  

 anbefalet fremgangsmåde 5.4, bør den ydes på vilkår, som er moderate, og som  

 ikke overskrider den faktiske udgift ved ydelse af den pågældende betjening.
5.5 Standardregel.
Hvor omfanget af trafikken i en havn gør dette  

 rimeligt, skal de offentlige myndigheder sørge for, at der er truffet  

 foranstaltninger til, at formaliteterne med hensyn til ladning og bagage kan  

 foregå uden hensyn til værdi eller art.
5.6 Anbefalet fremgangsmåde.
Kontraherende regeringer bør søge at  

 tilvejebringe ordninger, hvorved en regering indrømmer en anden regering en  

 vis adgang til inden eller under rejsen at behandle skibe, passagerer,  

 besætning, bagage, ladning og dokumenter med hensyn til told, indrejse,  

 offentlig sundhed samt plante- og dyrekarantæne, når dette vil lette  

 ekspeditionen ved ankomst til den anden stat.
D.
Ladning, der ikke losses i bestemmelseshavnen 5.7 Standardregel.
I tilfælde hvor ladning, som er opført i  

 ladningsangivelsen, ikke losses i bestemmelseshavnen, skal de offentlige  

 myndigheder tillade berigtigelse af ladningsangivelsen og må ikke ikende  

 bøder, såfremt de er overbevist om, at ladningen faktisk ikke var indladet i  

 skibet, eller - hvis den var indladet - var blevet bragt i land i en anden  

 havn.
5.8 Standardregel.
I tilfælde, hvor ladning ved en fejltagelse  

 eller af en anden gyldig grund bliver losset i en anden havn end  

 bestemmelseshavnen, skal de offentlige myndigheder lette fremsendelsen til  

 bestemmelsesstedet.
Denne bestemmelse gælder ikke farlig ladning eller  

 ladning, hvis indførsel er forbudt eller undergivet restriktioner.
E.
Begrænsning af skibsrederens ansvar 5.9 Standardregel.
Offentlige myndigheder må ikke kræve, at en  

 skibsreder skal give særlige oplysninger i et konnossement eller en genpart  

 heraf til brug for sådanne myndigheder, medmindre skibsrederen selv er den,  

 der importerer eller eksporterer eller optræder på importørens eller  

 eksportørens vegne.
5.10 Standardregel.
Offentlige myndigheder må ikke gøre  

 skibsrederen ansvarlig for forevisningen eller nøjagtigheden af dokumenter,  

 som kræves af importøren eller eksportøren i forbindelse med toldbehandling  

 af ladning, medmindre skibsrederen selv er den, der importerer eller  

 eksporterer eller optræder på importørens eller eksportørens vegne.
 I medfør af artikel XI trådte konventionen i kraft den 5. marts 1967 for  

 følgende lande:
 I forbindelse med godkendelsen af konventionen har Danmark afgivet  

 følgende erklæring i medfør af artikel VIII, stk. 1:
I overensstemmelse med artikel VIII, stk. 1, i konventionen om lettelse af  

 international samfærdsel ad søvejen har den kgl. danske ambassade den ære at  

 meddele generalsekretæren for Den mellemstatlige rådgivende  

 Søfartsorganisation, at Kongeriget Danmarks regering ikke kan efterkomme  

 nedennævnte standardregler.
Forskellene mellem disse standardregler og de af  

 regeringen fulgte fremgangsmåder er angivet for hver standardregel Standardregel 2.1 Det danske tolddepartement forbeholder sig ret til i overensstemmelse med  

 den danske toldlovs § 21, stk. 2, at kræve, at skibsføreren foruden de i  

 tillægget til konventionen omtalte dokumenter fremlægger det toldpas, som er  

 udstedt til ham af toldmyndighederne i de lande, med hvilke Danmark har  

 indgået aftale om udstedelse af et sådant dokument.
 Dette dokument angiver skibets beholdning ved afsejlingen af tobaksvarer,  

 vine og spirituosa.
 Det danske tolddepartement forbeholder sig desuden ret til i  

 overensstemmelse med artikel 5 i Helsingfors-konventionen af 19. august 1925  

 af føreren af et fartøj på under 500 tons, som transporterer alkoholholdige  

 drikkevarer mellem stater, som er tilsluttet nævnte konvention, at forlange  

 et dokument, som er bekræftet af afsejlingslandets toldmyndigheder, og som  

 indeholder oplysninger om indladning og udlosning af alkoholholdige varer.
 For Grønlands vedkommende forbeholder de danske myndigheder sig ret til  

 udover sundhedserklæring for skibsfarten at kræve dokumentation for, at ingen  

 ombordværende lider af syfilis.
Standardregel 2.4.1 Det danske tolddepartement forbeholder sig ret til i overensstemmelse med  

 den danske toldlov at kræve skibsførerens personlige underskrift på proviant-  

 og storeserklæringen.
Standardregel 2.9 For Grønlands vedkommende forbeholder de danske myndigheder sig ret til at  

 kræve, at et fartøj ved anløb af den første grønlandske havn af den lokale  

 læge får udstedt et sundhedsbevis, som ved alle senere anløb af grønlandske  

 havne under rejsen skal være det grundlæggende dokument indeholdende de af  

 havnemyndighederne krævede oplysninger om sundhedstilstanden om bord.
De  

 grønlandske havnemyndigheder er ikke beføjede til at godkende  

 »sundhedserklæringen for skibsfarten«.
Standardregel 3.10.2 Et identitetsdokument for søfarende, som ikke er affattet på dansk,  

 engelsk, fransk, italiensk, norsk, spansk, svensk eller tysk, skal angive  

 indehaverens identitet og nationalitet på mindst et af disse sprog.
 Udenrigsministeriet, den 27. november  

 1970.
 Poul Hartling.
 (* 1) Ikke anerkendt af Danmark.
