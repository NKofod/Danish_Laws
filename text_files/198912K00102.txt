Nr LSF 102 Forslag til Lov om ændring af lov om tandpleje m.v.
Fremsat af sundhedsministeren (Elsebeth Kock-Petersen) den 6. december 1989 § 1 I lov nr. 310 af 4. juni 1986 om tandpleje m.v. indsættes i § 5 som  

stk. 2:
»Stk. 2. Sundhedsministeren kan fastsætte regler om  

 ressourceanvendelsen i den kommunale børne- og ungdomstandpleje.« § 2 Loven træder i kraft den 1. januar 1990.
Oprindeligt fremsat forslag § 1 I lov nr. 310 af 4. juni 1986 om tandpleje m.v. indsættes i § 5 som stk.  

 2:
»Stk. 2. Sundhedsministeren kan fastsætte regler om  

 ressourceanvendelsen i den kommunale børne- og ungdomstandpleje.« § 2 Loven træder i kraft den 1. januar 1990.
Bemærkninger til lovforslaget Almindelige bemærkninger Sundhedsstyrelsens arbejdsgruppe vedrørende tandplejens fremtidige  

 organisation (ATFO) påpegede allerede i 1985, at der frem til 1990 kunne  

 foretages en kraftig reduktion af de kommunale udgifter til børnetandpleje.  

 Som begrundelse herfor er der i redegørelsen bl.a. peget på den generelt  

 forbedrede tandsundhed hos børn.
Arbejdsgruppen lagde endvidere til grund, at  

 der frem til 1990 kunne opnås en personalereduktion, således at antal børn  

 pr. tandlæge i 1990 skulle være omkring 1000. En sådan tilpasning af  

 ressourceanvendelsen har ikke fundet sted.
Siden 1986 har udgifterne stort  

 set været konstante.
ATFO gik som nævnt ud fra en personalenorm i børnetandplejen på 1 tandlæge  

 pr. 1000 børn.
Antallet af tandlæger i klinikkommunerne har i perioden  

 1986-89 ligget nogenlunde konstant på ca. 1200 svarende til, at antal børn  

 pr. tandlæge har været ca. 800 børn (januar 1989).
 Udmeldingen af bindende rammer for ressourceforbruget skal ses som en  

 understregning af, at der i de kommende år må ske en intensivering af  

 bestræbelserne på at reducere ressourceforbruget i børnetandplejen i  

 overensstemmelse med de tidligere udsendte faglige tilkendegivelser.  

 Endvidere vil forslaget sikre, at den produktivitetsforbedring, der i øvrigt  

 gennemføres i den offentlige sektor, også gennemføres på det kommunale  

 tandplejeområde.
 Der sker ikke nogen begrænsning af den ret til vederlagsfri tandpleje, som  

 børn og unge har efter tandplejeloven.
 De budgetterede udgifter til børne- og ungdomstandplejen udgør i 1989 ca.  

 1.166 mill. kr. svarende til ca. 1.050 kr. pr. barn på landsgennemsnit.
 Sundhedsministeriet vil med dette udgangspunkt fastsætte, at det  

 gennemsnitlige ressourceforbrug pr. barn i den kommunale børne- og  

 ungdomstandpleje skal reduceres fra 1050 kr. pr. barn til 1000 kr. pr. barn  

 (landsgennemsnit). Dette svarer til, at der i 1990 skal opnås en reduktion i  

 udgiften pr. barn på knap 5 pct.
 Tidspunktet for ordningens ikrafttrædelse vil blive drøftet med  

 Kommunernes Landsforening, Københavns og Frederiksberg kommuner.
Økonomiske og administrative konsekvenser En reduktion af de gennemsnitlige udgifter pr. barn i den kommunale børne-  

 og ungdomstandpleje fra ca. 1050 kr. til 1000 kr. skønnes at medføre en  

 kommunal besparelse på ca. 55 mill. kr.
For 1990 skønnes det, at der kan  

 opnås en besparelse på 30 mill. kr.
Besparelsen vil blive inddraget i  

 forbindelse med reguleringen af de kommunale bloktilskud.
 Lovforslaget har ikke væsentlige administrative konsekvenser.
