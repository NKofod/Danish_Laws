 1. Reglerne om fradrag for befordring fremgår af  

 ligningsloven §§ 9 B og 9 C.
 Ligningslovens § 9 C, der vedrører befordring mellem bopæl og arbejdsplads  

 giver adgang til et standardiseret fradrag, uanset om skatteyderen har  

 afholdt udgifter til transporten eller ej.
Ligningslovens § 9 B, der vedrører fradrag for kørsel til skiftende eller  

 flere samtidige arbejdssteder, giver fradrag for nødvendiggjorte udgifter.
En  

 skatteyder, der ikke afholder udgifter til transporten, har ikke noget  

 fradrag efter denne bestemmelse.
 Regelsættet har hidtil været administreret således, at en skatteyder, hvis  

 kørsel i princippet er omfattet af ligningslovens § 9 B, har været afskåret  

 fra at foretage fradrag efter ligningslovens § 9 C.
 2. Ved dom af 17. oktober 1991 har Højesteret  

 imidlertid fastslået, af der kan ske fradrag efter ligningslovens § 9 C for  

 befordring mellem bopæl og arbejdsplads, uanset at der er tale om kørsel til  

 skiftende arbejdspladser.
 3. Herefter har alle skatteydere ret til i stedet for,  

 at foretage fradrag efter ligningslovens § 9 B, at foretage fradrag efter  

 ligningslovens § 9 C for kørsel mellem hjem og arbejdsplads.
 Der kan dog ikke samtidig oppebæres skattefri kørselgodtgørelse for den  

 sammen strækning.
 4. Foregår transporten mellem bopæl og arbejdsplads i  

 arbejdsgiverens bil, vil der efter sædvanlig praksis skulle ske beskatning af  

 værdien af den kørsel, for hvilken der foretages fradrag efter ligningslovens  

 § 9 C.
Sker transporten i en bil, der er uegnet til egentlig privatkørsel,  

 ansættes værdien skønsmæssigt.
Almindeligevis til et beløb der modsvarer  

 værdien af § 9 C fradraget.
 Lønaccessoriebeskatning gennemføres i praksis ikke, hvor skatteyderen af  

 arbejdsgiveren er forpligtet til samtidig at sørge for en eller flere  

 kollegers transport til arbejdspladsen.
5. De skattelignende myndigheder anmodes om at sørge  

 for, at indkomstansættelser, hvor der ikke er indrømmet fradrag som ovenfor  

 anført, bliver ændret i overensstemmelse med overstående, hvis der anmodes  

 herom, eller forholdet i øvrigt er skattemyndighederne bekendt.
Dette kan ske  

 for indkomstår, der ligger 5 år forud for ovennævnte højesteretsdom.
Det vil  

 sige indkomståret 1986 - og følgende indkomstår.
 6. Ansøgning om genoptagelse af skatteansættelserne  

 skal indgives til skattemyndighederne inden udgangen af 1993, på hvilke  

 tidspunkt cirkulæret bortfalder.
