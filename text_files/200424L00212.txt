Betænkning afgivet af Arbejdsmarkedsudvalget den 27. april  

 2005 Betænkning over Forslag til lov om arbejdstid for mobile  

 lønmodtagere inden for  

  

 vejtransportsektoren [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 1. marts 2005. Lovforslaget blev efter 1. behandling henvist  

 til  

 behandling i Arbejdsmarkedsudvalget.
Tidligere behandling Lovforslaget er en uændret genfremsættelse af lovforslag nr.
L  

 144 fra folketingsåret 2004-05, 1. samling.
Udvalget har fået omdelt det  

 materiale, som beskæftigelsesministeren havde sendt til udvalget i  

 forbindelse  

 med behandlingen af L 144. Den 25. februar 2005 sendte  

 beskæftigelsesministeren  

 de indkomne høringssvar og et notat herom af 16. november 2004 til udvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Aktionen Dtf.48, Arbejdsgiverforeningen HTS, Fagligt Fælles Forbund og Lars Ulbæk, København.
 Beskæftigelsesministeren har over for udvalget kommenteret de  

 skriftlige henvendelser.
Deputationer Endvidere har aktionen Dtf.48 og arbejdsgiverforeningen HTS  

 mundtligt over for udvalget redegjort for deres holdning til lovforslaget.
Samråd Udvalget har stillet 1 spørgsmål til beskæftigelsesministeren  

 til mundtlig besvarelse, som ministeren har besvaret i et åbent samråd den  

 16.  

 marts 2005. Ministeren har efterfølgende sendt udvalget det talepapir, der lå  

 til grund for besvarelsen.
Spørgsmål Udvalget har stillet 26 spørgsmål til beskæftigelsesministeren  

 til skriftlig besvarelse, som denne har besvaret. 4 af disse spørgsmål og  

 beskæftigelsesministerens svar herpå er optryk i bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller lovforslaget til  

  

 vedtagelse  

  

 med det stillede  

 ændringsforslag.
 Enhedslistens og Socialistisk Folkepartis medlemmer af udvalget  

 stemmer ja til lovforslaget og det stillede ændringsforslag, fordi forslaget  

 medfører forbedringer af langturschaufførers arbejdstidsregler og dermed  

 mulighederne for et rimeligt arbejdsmiljø. Samtidigt vil lovforslaget  

 forbedre  

 trafiksikkerheden.
 Men EL og SF må samtidig fremhæve, at lovforslaget på en række  

 områder er fyldt med mangler, som afslører, at ministerens ambitioner med  

 lovforslaget er begrænset til i tykt og i tyndt at følge EU-direktivets  

 minimumskrav og dets forskellige usaglige og uhensigtsmæssige indrømmelser  

 til  

 europæiske vognmandsinteresser på bekostning af chaufførernes arbejdsmiljø og  

 trafiksikkerheden.
Det mest groteske er, at en række chaufførgrupper ikke kan nyde  

 godt af arbejdstidsreglerne, men fortsat kan udsættes for ekstremt lange  

 arbejdsuger.
Det gælder f.eks. bybuschauffører og taxichauffører.
Også det faktum, at selvstændige vognmænd ikke omfattes af  

 arbejdstidsreglerne, savner logik.
Det betyder, at selvstændige fortsat kan  

 være til fare for trafiksikkerheden på grund af træthed og nedslidning.
EL og SF har ikke kunnet få bare den mindste forklaring på disse  

 problemer af ministeren i forbindelse med udvalgsbehandlingen.
Der er altså  

 ingen arbejdsmiljø- eller trafiksikkerhedsmæssig begrundelse.
Samtidig har ministeren afvist at give teknisk bistand til ELs  

 og SFs ønske om at stille ændringsforslag, der kunne rette op på  

 manglerne,  

 med henvisning til, at det skulle være for kompliceret.
Det beklager vi dybt,  

 fordi vi hermed ikke har mulighed for en politisk debat om disse spørgsmål.
 EL og SF vil derfor fortsat arbejde for forbedringer af  

 chaufførers arbejdsmiljø og forbedringer af trafiksikkerheden med det  

 udgangspunkt, at alle grupper af chauffører og selvstændige vognmænd skal  

 omfattes af arbejdstidsreglerne.
Endelig skal det med, at det er en positiv nyskabelse, at  

 arbejdstidsreglerne i dette forslag er absolutte, og det vil sige, at de også  

 gælder for job ved siden af chaufførjobbet.
Med andre ord kan dobbeltjob ikke  

 undergrave princippet om en maksimal ugentlig arbejdstid.
Dette princip  

 ønsker  

 EL og SF udbredt til også at omfatte andre grupper, så vi kommer ud over den  

 situation, at hviletidsregler undergraves af, at folk har mere end ét job.
 Et  

  

 mindretal  

  

 i udvalget  

 (DF) indstiller lovforslaget til  

  

 forkastelse  

  

 ved 3. behandling  

.
 Dansk Folkepartis medlemmer af udvalget kan ikke acceptere det  

 kraftige indgreb i mobile lønmodtageres frihed, som de bliver udsat for som  

 følge af EU-direktivet.
Den måde, direktivet bliver implementeret på, betyder, at  

 chaufførerne som den eneste lønmodtagergruppe ved lov bliver pålagt at  

 indberette til deres arbejdsgiver, hvis de har et bijob.
Det indebærer, at  

 deres arbejdsgiver i så fald skal modregne disse timer i deres faste  

 arbejdstid,  

 og at chaufførerne således skal arbejde disse timer færre for deres faste  

 arbejdsgiver.
Dansk Folkeparti finder, at dette er et kraftigt indgreb i den  

 personlige frihed til selv at planlægge ens arbejdsliv − en personlig  

 frihed, som regeringen normalt sætter meget højt, og en frihed, som man ikke  

 kunne forestille sig, at en borgerlig regering ville røre ved.
Samtidig er  

 det  

 et kraftigt angreb på den danske aftalemodel fra EUs side.  

 EU-direktivet er et  

 skridt i retning af et indre arbejdsmarked i EU og en kraftig beskæring af  

 den  

 danske lønmodtagers frihed.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af et  

  

 flertal  

  

 (udvalget med undtagelse af DF):
Til § 10 1)  

  

 Paragraffen affattes således:
»§ 10.  

  

 Loven træder i  

 kraft den 1. juli 2005.« [Ændret ikrafttræden] Bemærkninger Til nr. 1 På baggrund af folketingsvalget den 8. februar 2005 og for at  

 sikre en betryggende behandling af lovforslaget i Folketinget er det  

 nødvendigt  

 at udskyde tidspunktet for lovens ikrafttræden.
Det foreslås derfor, at loven  

 træder i kraft den 1. juli 2005. Det betyder, at loven træder i kraft lidt  

 senere i forhold til den frist, som er fastsat for at implementere direktivet  

 i  

 medlemsstaterne, nemlig den 23. marts 2005. Det tilsigtes samtidig med den  

 udskudte ikrafttræden at give arbejdsmarkedets parter en rimelig tid til at  

 udnytte adgangen til i stedet at implementere direktivet ved overenskomst.
 En oversigt over Folketingets sammensætning er optrykt i  

 betænkningen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Anne‑Marie Meldgaard (S)   

 Kim Mortensen  

  (S)  

  

  nfmd.  

  

 Thomas Adelskov  

  (S)   

 Lone Møller (S)   

 Mogens Jensen (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 19 Bilagsnr.
Titel 1 Materiale omdelt på L 144 i folketingsåret 2004-05,  

 1.samling 2 Materiale fra Dft48 3 Henvendelse af 23/2-05 fra Dtf48 4 Høringssvar og høringsnotat, fra beskæftigelsesministeren 5 Henvendelse af 25/2 05 fra Fagligt Fælles Forbund 6 Udkast til tidsplan for udvalgets behandling af  

 lovforslaget 7 Tidsplan for udvalgets behandling af lovforslaget 8 Pressemeddelelse om åbent samråd om lønmodtagere i  

 vejtransportsektoren 9 Henvendelse af 15/3-05 fra Lars Ulbæk 10 Materiale modtaget den 16/3-05 fra aktionen Dtf48 11 Talepapir fra arbejdsgiverforeningen HTS i forbindelse  

 med foretræde den 16. marts 2005 12 1. udkast til betænkning 13 Ændringsforslag, fra beskæftigelsesministeren 14 Undersøgelse af status for implementering af direktiv  

 2002/15/EF, fra beskæftigelsesministeren 15 2. udkast til betænkning 16 3. udkast til betænkning Oversigt over spørgsmål og svar vedrørende L 19 Spm.nr.
Titel 1 Spm. om kommentar til henvendelse af 23/2-05 fra Dtf.48,  

 til beskæftigelsesministeren, og ministerens svar herpå 2 Spm. om kommentar til henvendelse af 17/1-05 fra HTS, til  

 beskæftigelsesministeren, og ministerens svar herpå 3 Spm. om ministerens kommentar til henvendelse af 25/2-05  

 fra Fagligt Fælles Forbund, til beskæftigelsesministeren, og ministerens svar  

 herpå 4 Spm. om, hvad forskellen er på den rutine, en selvstændig  

 selvkørende vognmand og en chaffør har, til beskæftigelsesministeren, og  

 ministerens  

 svar herpå 5 Spm. om, hvad baggrunden er for, at tivoli- og tankvogne  

 ikke er omfattet af direktivet, til beskæftigelsesministeren, og ministerens  

 svar herpå 6 Spm., om 48 timers arbejde over en 4-måneders-periode  

 giver chaufførerne bedre helbred, når der er tale om et gennemsnit, til  

 beskæftigelsesministeren, og ministerens svar herpå 7 Spm., om ministeren finder det forsvarligt at sætte 5.000  

 nye chauffører på gaden med 48 t under sædet, til beskæftigelsesministeren,  

 og ministerens svar herpå 8 Spm. om, hvordan ministeren mener at branchen vil  

 overleve, når chaufførernes fleksibilitet forsvinder, til  

 beskæftigelsesministeren, og ministerens svar herpå 9 Spm. om oplysning af andre grupper af lønmodtagere i Danmark,  

 der skal stå til regnskab over for deres arbejdsgivere for, hvad de foretager  

 sig i deres fritid, til beskæftigelsesministeren, og ministerens svar herpå 10 Spm. om at redegøre for, hvilke arbejdsmiljømæssige og  

 trafiksikkerhedsmæssige begrundelser der er for at undtage de nedennævnte  

 grupper fra loven, til beskæftigelsesministeren, og ministerens svar herpå 11 Spm. om oversendelse af talepapir fra samrådet den 16.  

 marts 2005 om samrådsspørgsmål A, og ministerens svar herpå 12 Spm. om sikring mod konkurrence fra ikkeorganiserede vognmænd,  

 og ministerens svar herpå 13 Spm. om revision af listen over ikkeomfattede køretøjer,  

 og ministerens svar herpå 14 Spm. om kommentar til henvendelse af 15/3-05 fra Lars  

 Ulbæk, København, til beskæftigelsesministeren, og ministerens svar herpå 15 Spm. om, hvor i direktivet der ligger den forøgelse af  

 sikkerheden, som næsten alle partier henholder sig, til  

 beskæftigelsesministeren, og ministerens svar herpå 16 Spm. om baggrunden for, at biler under  

 3.500 kg  

 er undtaget fra direktivet,  

 til beskæftigelsesministeren, og ministerens svar herpå 17 Spm. om organisationer, der er blevet hørt vedrørende  

 lovforslaget, til beskæftigelsesministeren, og ministerens svar herpå 18 Spm., om der er taget højde for, at behovet for p-pladser  

 vil stige, til beskæftigelsesministeren, og ministerens svar herpå 19 Spm. om, hvem der skal kontrollere, at de nye regler  

 vedrørende opgørelse af arbejdstid bliver overholdt, til  

 beskæftigelsesministeren, og ministerens svar herpå 20 Spm., om ikkeplanlagte pauser kan trækkes fra i  

 arbejdstiden, til beskæftigelsesministeren, og ministerens svar herpå 21 Spm., om ferie og feriefridage kan regnes som fritid, til  

 beskæftigelsesministeren, og ministerens svar herpå 22 Spm., om direktivet strider imod mennekserettighederne,  

 til beskæftigelsesministeren, og ministerens svar herpå 23 Spm. om ændringsforslag, der indebærer, at selvstændige  

 chauffører omfattes af loven, til beskæftigelsesministeren, og ministerens  

 svar herpå 24 Spm. om, hvorfor inddragelse af selvstændige chauffører  

 er umuligt for beskæftigelsesministeriet, når det kan lade sig gøre for  

 Kommissionen  

 i 2007, til beskæftigelsesministeren, og ministerens svar herpå 25 Spm. om, hvorfor det er uhensigtsmæssigt at lade udkørte  

 selvstændige chauffører omfatte af loven, bare fordi den muligvis skal ændres  

 i 2007, til beskæftigelsesministeren, og ministerens svar herpå 26 Spm. om teknisk bistand til udarbejdelse af  

 ændringsforslag, til beskæftigelsesministeren, og ministerens svar herpå Oversigt over samrådsspørgsmål vedrørende L 19 Samråds-spm.nr.
Titel A Samrådsspm. om årsagen til, at chauffører skal  

 indberette, hvad de laver i deres fritid, til den vognmand, de er ansat hos,  

 til beskæftigelsesministeren Bilag 2 4 af udvalgets spørgsmål til  

 beskæftigelsesministeren og dennes svar herpå Spørgsmålene og svarene er optrykt er ønske fra EL.
 Spørgsmål 4:
Hvad er forskellen på den rutine en selvstændig selvkørende  

 vognmand og en chauffør har? Finder ministeren, at selvstændige vognmænd er  

 mere rutinerede end chaufførerne, da det foreslås, at de foreslåede regler  

 først skal træde i kraft for de selvstændige efter 4 år? Svar:
Jeg ved ikke, om selvstændige vognmænd generelt har mere eller  

 mindre rutine end ansatte chauffører.
Når direktivet, der ligger til grund  

 for  

 L 19, i artikel 2, stk. 1, fastslår, at direktivet først finder anvendelse på  

 selvstændige chauffører fra den 23. marts 2009, er årsagen ikke forskel i  

 rutinen  

 vognmand og chauffør imellem, men at konsekvenserne af, at der ikke findes  

 arbejdstidsregler for selvstændige chauffører, først skal analyseres.
 At lade selvstændige vognmænd være omfattet af loven allerede  

 fra den 23. marts 2005 ville være en markant fravigelse af princippet  

 minimumsimplementering.
Det er desuden min umiddelbare opfattelse, at hverken direktivet  

 eller lovens regler uden videre kan anvendes på selvstændige vognmænd.
For  

 eksempel savnes der stillingtagen til, hvorledes arbejdstiden som selvstændig  

 skal kunne kontrolleres  en (selv-)registrering for den selvstændige  

 giver  

 ikke uden videre mening.
Det er derfor fornuftigt, når direktivet bestemmer,  

 at  

 Kommissionen forud for 2009 må se nærmere herpå og senest i 2007 fremsætte  

 forslag til, hvordan reglerne for selvstændige kan udformes.
Vi får derfor  

 lejlighed  

 til senere at vende tilbage til dette spørgsmål.
Indtil videre vil  

 selvstændige  

 vognmænd dog fortsat  som nu  være omfattet af de generelle  

 køre-/hviletidsregler.
 Spørgsmål 5:
Hvad er baggrunde for, at f.eks. tivoli- og tankvogne ikke er  

 omfattet af direktivet? Svar:
 Baggrunden for, at mobile lønmodtagere, der deltager i bestemte  

 transporter, ikke er omfattet af direktivets regler, er, at de pågældende  

 transporter er undtaget fra køre- og hviletidsforordningens  

 anvendelsesområde.  

 fx er køretøjer, der bruges til transport af cirkus- og tivoliudstyr og  

 køretøjer, der bruges til indsamling af mælk fra gårde og til  

 returnering af  

 mælkespande eller af mælkeprodukter til foderbrug undtaget fra køre- og  

 hviletidsreglerne i Forordning 3820/85 af 20. december 1985 og i  

 AETR-overenskomsten.
Direktivets anvendelsesområde er afgrænset til de lønmodtagere,  

 der deltager i de af forordningen eller AETR-overenskomsten omfattede  

 transporter, og der er således ikke i forbindelse med udformningen af  

 direktivet tilføjet eller undtaget yderligere transporter.
Direktivets  

 anvendelsesområde er på dette punkt direkte afledt af forordningens eller  

 overenskomstens anvendelsesområde.
 Det kan konstateres, at det især har været køretøjernes  

 indretning og faktiske anvendelse, der har været lagt vægt på ved  

 fastlæggelsen  

 af, hvilke transporter forordningen eller overenskomsten skulle regulere.  

 Køretøjer, der anvendes til typiske myndighedsopgaver, herunder forsvarets og  

 ordensmagtens køretøjer, er således undtaget, mens køretøjer, der anvendes  

 eller er indrettet til langvejs befordring af et større antal personer eller  

 en  

 større mængde gods erhvervsmæssigt, er kernen i køre- og hviletidsreglernes  

 anvendelsesområde.
Det kan være svart at forklare, hvorfor netop lønmodtagere på  

 tivoli- og mælkeindsamlingstransporter ikke er omfattede af direktivets  

 arbejdstidsregler, men baggrunden herfor er altså forordningens eller  

 overenskomstens regler.
I den forbindelse kan det nævnes, at  

 Justitsministeriets, under hvis ressort forordningen og overenskomsten hører,  

 har oplyst, at det i EU-regi for øjeblikket er under overvejelse at opdatere  

 nævnte regelsæt, herunder listen over undtagne transporter.
 Spørgsmål 24:
I ministerens svar på L 19  spørgsmål 23 beskriver ministeren,  

 hvordan kommissionen i 2007 vil fremsætte forslag om inddragelse af  

 selvstændige chauffører.
Samtidig forklarer ministeren, at han ikke kan se,  

 hvorledes der kan udformes ændringsforslag til lovforslaget, der i dag  

 inddrager de selvstændige.
Vil ministeren forklare, hvorfor det der i dag er  

 umuligt for Beskæftigelsesministeriet, kan lade sig gøre for kommissionen i  

 2007? Svar:
 For god ordens skyld skal jeg præcisere, at det nok kan lade sig  

 gøre at inddrage selvstændige under L 19, men at jeg ikke på nuværende  

 tidspunkt kan give et forsvarligt bud herpå.
 Det skyldes, at sådanne arbejdstidsregler for selvstændige vil  

 være forbundet både med helt principielle overvejelser - som jeg allerede har  

 redegjort for i mit svar på L 19  spørgsmål 4, og en række  

 problemstillinger,  

 som det nuværende lovforslag ikke har taget højde for, jf. mit svar på L 19  

   

 spørgsmål 23.
En udvidelse af lovens anvendelsesområde på dette punkt vil  

 kræve et større teknisk udredningsarbejde.
Det er derfor min opfattelse, at  

 det  

 fornuftigste vil være at afvente det udredningsarbejde, som allerede med  

 direktivet er iværksat i EU-regi og samtidig er inden for en overskuelig  

 tidshorisont.
 Spørgsmål 26:
Af ministerens svar på L 19  spørgsmål 10 fremgår det, at der  

 ikke er nogen trafiksikkerheds- eller arbejdsmiljømæssige grunde til at  

 undtage  

 en række nævnte grupper fra loven.
Vil ministeren fastholde, at disse grupper  

 ikke skal omfattes af loven? Hvis det er tilfældet, anmodes ministeren om at  

 yde teknisk bistand til udarbejdelse af ændringsforslag.
 Svar:
 For så vidt angår at inddrage selvstændige under lovforslaget  

 kan jeg henvise mig til mine svar på L 19  spørgsmål 4, 23 og 24, hvor  

 jeg  

 mener allerede at have besvaret denne del af spørgsmålet.
 Med hensyn til at udvide lovens anvendelsesområde til at omfatte  

 andre mobile lønmodtagere, fx i taxa- og bybustrafik, mener jeg umiddelbart,  

 at  

 det vil være en dårlig idé.
Anvendelsesområdet for direktiv 2002/15/EF, der ligger til grund  

 for L 19, er afgrænset med udgangspunkt i de transporter, som køre- og  

 hviletidsforordningen regulerer, og at inddrage lønmodtagergrupper, der er  

 omfattet af et andet direktiv og som ikke er i berøring med forordningen,  

 under  

 L 19 vil være et brud med regelsættenes indbyrdes systematik og meget svært  

 at  

 gennemføre i praksis.
Jeg vil i den forbindelse henvise til diagrammet med  

 tilhørende  

 forklaring, der indgik i mit svar på L 19 - spørgsmål 11, hvoraf det fremgår,  

 at der er vandtætte skotter mellem anvendelsesområdet for direktiv 2002/15 og  

 anvendelsesområdet for direktiv 2003/88.
 Udover at det vil være meget kompliceret og meget lidt  

 operationelt, hvis andre lønmodtagergrupper skal omfattes af L 19, vil en  

 udvidelse af anvendelsesområdet være et brud med princippet om  

 minimumsimplementering, som netop tilsigter, at loven ikke skal gå videre end  

 det underliggende direktiv.
 Jeg ser mig på den  

 baggrund ikke i stand til at give et forsvarligt bud på et ændringsforslag  

 som  

 skitseret.
