Skriftlig fremsættelse (5. december  

 2001) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om ændring af lov om kommunal  

 indkomstskat. (Ændring af statens afregning af pensionsafgifter m.v.  

 til kommunerne).
(Lovforslag nr.
L 4).
Dette lovforslag er   med få mindre redaktionelle  

 ændringer   identisk med et lovforslag, som den daværende  

 regering fremsatte den 4. oktober 2001 (L7). Ved førstebehandling af  

 lovforslaget den 11. oktober 2001 gav alle Folketingets partier   med  

 undtagelse af Centrum-Demokraterne, der ikke deltog i 1. behandlingen  

 tilslutning til forslaget.
Lovforslaget bortfaldt imidlertid ved udskrivelse  

 af folketingsvalg den 1. november 2001.
 Forslaget er et led i udmøntningen af aftalen af  

 15. juni 2001 mellem den daværende regering og Kommunernes  

 Landsforening om kommunernes økonomi for 2002. Med henvisning til  

 betænkning nr. 1365 om forenkling af den kommunale finansiering blev  

 det aftalt at omlægge statens afregning af den kommunale andel af  

 pensionsafgifter til kommunerne, således at afregningen vil blive  

 foretaget på et historisk grundlag.
Det bemærkes, at omlægningen ifølge  

 kommuneaftalen skal have virkning for 2002, hvilket forudsætter, at  

 lovforslaget vedtages inden årsskiftet.
Jeg skal derfor tillade mig at  

 anbefale, at Folketinget dispenserer fra reglen i Folketingets  

 Forretningsorden, hvorefter 3. behandling af et lovforslag ikke må  

 finde sted før 30 dage efter fremsættelsen for Folketinget.
Efter de nugældende regler udbetaler staten ved  

 begyndelsen af hver måned til foreløbig dækning af  

 kommunens andel af afgifter af pensionsordninger m.v., hvoraf kommunerne  

 modtager en andel i henhold til lov om beskatning af pensionsordninger m.v.,  

 et beløb på en tolvtedel af det beløb, der efter det for  

 kommunen vedtagne årsbudget udgør dens indtægt ved de  

 nævnte afgifter.
Dette forskudsbeløb efterreguleres i året  

 to år efter indkomståret.
Lovforslaget indebærer, at der indføres  

 endelig afregning af den kommunale andel af pensionsafgifter til kommunerne i  

 året to år efter indkomståret.
Den endelige afregning vil  

 være kendt af kommunerne senest 1. juli i året forud for  

 budgetåret.
Der er tale om et enkelt afregningssystem, der vil give  

 kommunerne fuld budgetsikkerhed på dette punkt.
Som et led i  

 indfasningen af den nye afregningsmodel indføres der i  

 overensstemmelse med aftalen mellem den daværende regering og  

 Kommunernes Landsforening en overgangsordning for årene 2002 og  

 2003.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og  

 velvillig behandling i det høje Ting.
