Landsskatteretskendelse Dagplejer - barselsorlov - fradrag m.v.
 A klager for indkomståret 1997 over, at  

 skatteankenævnet ikke har godkendt fradrag som dagplejer.
Det fremgår af sagen, at klageren har været  

 ansat som dagplejer.
Klageren fik barselsorlov sidst i 1996. Klageren  

 fødte den 24. februar 1997 og fratrådte som dagplejer  

 umiddelbart efter endt barselsorloven.
 Klageren har i det påklagede indkomstår  

 foretaget fradrag som dagplejer med 42.996 kr.
 Det fremgår af lønsedler for januar, februar  

 og marts måned 1997, at klageren fra X kommune har fået udbetalt  

 10.655,56 kr. som fast løn.
 Det fremgår endvidere af lønseddel for januar  

 måned 1997, at klageren har fået udbetalt plejetillæg for  

 aften/nat med henholdsvis 121,30 kr. og 2.092,80 kr., der vedrører  

 1996.
Klagerens revisor har oplyst, at klageren var dagplejemor  

 for et barn, hvor forældrene arbejdede henholdsvis aften og nat,  

 hvorfor det var almindeligt, at det endelige vederlag for arbejdet blev opgjort med nogen forsinkelse  

 månedsvis bagud.
Klagerens barselsperiode startede primo januar  

 1997.
Skatteankenævnet har ikke godkendt fradrag som  

 dagplejer i henhold til ligningslovens § 9 H.
Der er ved afgørelsen  

 tillige lagt vægt på statsskattelovens § 6, idet der ikke har  

 været udgifter til at vedligeholde indkomsten, da klageren i hele 1997  

 ikke har arbejdet som dagplejer.
Klagerens revisor har nedlagt påstand om, at der  

 indrømmes fradrag efter bestemmelsen i ligningslovens § 9 H.
Han har  

 til støtte herfor anført, at det er indtægten som  

 dagplejer der danner grundlag for fradrag i henhold til ligningslovens § 9 H,  

 det er således grundlaget for indkomsten der berettiger til fradrag  

 uanset tidspunktet for udbetalingen af vederlaget.
 Han har vedrørende udbetaling af det særlige  

 dagplejevederlag for aften- og natarbejde i december 1996, der blev udbetalt  

 sammen med det almindelige vederlag for dagarbejde i 1997, samt optjent  

 feriegodtgørelse for 1996, nedlagt påstand om at der  

 opgøres fradrag efter ligningslovens § 9 H på følgende  

 måde:
Aftentillæg december 1996 121,30 kr.
Nattillæg december 1996 2.092.80 kr.
 2.214,10 kr.
optjent feriegodtgørelse brutto 1996 16.708,42 kr.
Feriegodtgørelse særlig 1996 - 2.004,97 kr.
 14.703,45 kr.
Direkte indtjening vedr. arbejde udført i 1996 16.917,55 kr.
Fradrag opgjort jf. ligningslovens § 9 H 6.767 kr.
 Han har til støtte herfor gjort gældende, at  

 såfremt udbetaling var sket i samme år som arbejdet var blevet  

 udført, ville der ikke have været tvivl om berettigelsen til det  

 anførte fradrag.
Han har endvidere nedlagt påstand om, at der er  

 grundlag for at  opgøre fradrag efter ligningslovens § 9 H med 40 % af  

 vederlag modtaget de første 90 dage af sygeperioden.
Vederlaget er  

 opgjort på følgende måde:
Januar 10.655,56 kr.
februar 10.655,56 kr.
marts 10.655,56 kr.
I alt vederlag de første 90 sygedage 31.966,68 kr.
Fradrag i henhold til ligningslovens § 9 H 12.786 kr.
 Landsskatteretten bemærker:
 Følgende fremgår af ligningslovens § 9 H,  

 LOVbek nr. 869 af 15.11.1995:
 "Ved opgørelsen af den skattepligtige indkomst kan  

 dagplejere, der udfører privat dagpasning omfattet af bistandslovens  

 kapitel 14 eller kommunalt formidlet dagpleje omfattet af bistandslovens  

 kapitel 16, i stedet for at fradrage faktiske udgifter forbundet med  

 dagplejen foretage et standardfradrag jf. stk. 2 og stk. 3. Standardfradrag  

 kan foretages uanset den beløbsmæssige begrænsning i § 9,  

 stk. 1.
I henhold til stk. 2 beregnes standardfradraget med den i  

 stk. 3 anførte procent (for indkomståret 1996, 38 % og for  

 indkomståret 1997, 40 %) af den skattepligtige del af det vederlag, der  

 modtages for dagplejen.
Ved sammenhængende sygeperioder på mere  

 end 3 måneder inden for et indkomstår beregnes der kun  

 standardfradrag af vederlag, der er modtaget i de første 90 dage af  

 sygeperioden.
 Med virkning for indkomståret 1994 blev reglerne for fradrag i  

 forbindelse med dagpleje ændret ved indsættelse af ligningslovens  

 § 9 H, lov nr. 1113 af 22.12.1993, således at dagplejere har mulighed  

 for at foretage fradrag for faktiske udgifter forbundet med dagplejen eller  

 at foretage fradrag af et standardfradrag uden begrænsning i henhold  

 til ligningslovens § 9, stk. 1.
 Af bemærkninger til lovforslaget og cirkulære 72 af 17. april  

 1996 til ligningsloven fremgår, at fradraget skal dække  

 udgifterne til børnenes kost, sanitær service mv., og at  

 hensigten bl.a. var at sikre, at dagplejerne fortsat fik rimelig  

 dækning for slitage på hjemmet mv. som de påføres i  

 forbindelse med dagplejen.
 Det fremgår af Bek. nr. 768 af 19.91995 til  

 kildeskatteloven § 22, at lønindtægter og anden A-indkomst, der  

 kommer til udbetaling efter indkomstårets udløb, skal medtages i  

 indkomstopgørelsen for det indkomstår hvori udbetalingen finder  

 sted, dog senest på det tidspunkt, hvor der er forløbet 6  

 måneder efter retserhvervelsen.
Feriegodtgørelse beskattes i optjeningsåret.  

 Feriegodtgørelse, der tilfalder lønmodtageren ved  

 ansættelsesforholdets ophør efter ferielovens § 14, stk. 3  

 beskattes dog i fratrædelsesåret.
For lønmodtagere med ret  

 til ferie med løn beskattes ferielønnen først i det  

 år, hvori ferien holdes.
Landsskatteretten bemærker, det fremgår af  

  ligningslovens § 9 H, stk. 1 og bemærkningerne til loven, at det er en  

 betingelse jf. bestemmelsens ordlyd ".... der udfører privat  

 dagpasning...", at fradraget gives for udgifter som dagplejeren  

 påføres i forbindelse med dagplejen.
Da klageren i  

 indkomståret 1997 ikke udfører arbejde som dagplejer, finder  

 Landsskatteretten, at der ikke kan beregnes fradrag jf. ligningslovens § 9 H  

 af den optjente feriegodtgørelse, der tilfalder klageren ved  

 ansættelsesforholdets ophør.
Retten finder endvidere i lighed  

 med skatteankenævnet, at der ikke kan foretages fradrag efter  

 ovennævnte bestemmelse for vederlag modtaget i forbindelse med  

 barselsorlov.
Der henvises til, at beregning af standardfradrag i forbindelse  

 med sygdom efter bestemmelsens stk. 2, ikke kan anses at omfatte vederlag  

 modtaget i forbindelse med barselsorlov.
Retten finder derimod for så vidt angår det  

 udbetalte aften- og nattillæg, der vedrører december 1996, at  

 klageren må anses for berettiget til fradrag opgjort efter  

 bestemmelsens stk. 2 og 3, da vederlag vedrørende denne  

 godtgørelse først har kunnet afregnes i januar 1997.  

 Landskatteretten finder herefter at klageren er berettiget til at foretage  

 standardfradrag af  aften- og nattillæg med 38 % af 2.214,10 kr.  

 svarende til 841,36 kr.
Den påklagede ansættelse ændres i  

 overensstemmelse hermed.
Afgørelsen er tiltrådt af Told- og  

 Skattestyrelsen.
