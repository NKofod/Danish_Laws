 Man skal herved meddele, at der fremtidig bør afholdes kurser i  

 selvforsvar efter følgende retningslinier:
1. Instruktion i selvforsvar er obligatorisk for  

 nyansatte fængselsbetjente samt værkmestre.
Kurserne skal have en varighed af  

 mindst 40 undervisningstimer, som skal ligge indenfor et tidsrum af 3  

 måneder.
Instruktionen foregår i tjenestetiden.
 2. Instruktion i selvforsvar skal tilbydes alle  

 ansatte i fængselsvæsenets anstalter - i første række personalet ved de  

 anstalter, som har uddannede instruktører.
 3. Instruktion i selvforsvar for det uniformerede  

 personale ved fængselsvæsenets øvrige anstalter samt arresthusene vil blive  

 søgt gennemført på regionalbasis i det omfang, der melder sig et  

 tilstrækkeligt antal ansøgere.
 4. Instruktionen i selvforsvar varetages af  

 instruktører godkendt af personaleskolen.
 Instruktørernes undervisning foregår uden for disses tjenestetid, og  

 aflønnes særskilt med kr. 15.10 pr. time + sædvanlig procentgodtgørelse.  

 Udgifterne, der konteres på kontoplan nr. 47-4, sendes i advis til  

 centralbogholderiet 1 gang pr. kvartal.
 5. Personale, der gennemgår instruktion i selvforsvar,  

 skal af anstalten have udleveret gymnastiksko, benklæder og trøjer til låns.
 Anstalten skal stille lokale med adgang til bad til rådighed.
 6. Fængselsvæsenets personaleskole skal løbende holdes  

 underrettet om igangsatte og afsluttede kurser med angivelse af, hvem der har  

 gennemført selvforsvarsuddannelsen.
 E.B.
F.
Hellborn Fængselsvæsenets anstalter og arrestinspektørerne.
 Ingen.
