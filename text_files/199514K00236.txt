Nr BTL 236 Betænkning over Forslag til lov om ændring af lov om elforsyning  

 (Begrænset adgang til import og eksport af elektricitet)   

 Nr L 236 1994-95, 1. samling Afgivet af Det Energipolitiske Udvalg Afgivet: 19960515 Udvalget har behandlet lovforslaget i nogle møder.
 Herefter indstiller udvalget lovforslaget til forkastelse  

 ved 3. behandling.
 Et mindretal (Socialistisk Folkepartis medlemmer af udvalget) ønsker at  

 tilkendegive følgende:
Baggrunden for lovforslaget er, at Enhedslisten ikke ønsker  

 elforsyningsområdet liberaliseret og elmarkedet åbnet.
SF er også imod et  

 helt frit marked.
SF ønsker en samfundsmæssig regulering af et så væsentligt  

 område som energiområdet.
Et helt frit elektricitetsmarked er uforeneligt med  

 den miljø- og energipolitik, der skal føres i Danmark, og med en CO2-politik,  

 der indebærer energibesparelser, energieffektivitet og øget anvendelse af  

 vedvarende energi.
De principper, der i dag er gældende for elforsyningen om  

 bl.a. en forbrugerejet elforsyning, solidarisk betaling og  

 forsyningssikkerhed, er vigtige og væsentlige, også i fremtiden.
Enhedslisten postulerer, at lovforslaget kan bevare de hidtidige  

 betingelser for elforsyningen.
Enhedslisten mener at kunne løse den aktuelle  

 situation, hvor en virksomhed efter en afgørelse i Konkurrencerådet har krav  

 på at få adgang til elforsyningsnettet.
SF mener, at det er urealistisk og  

 umuligt at fastholde en uændret situation på elforsyningsområdet.
Uanset om  

 der opnås enighed om EF's elliberaliseringsdirektiv, er der behov for en  

 regulering af adgangen til det danske elmarked.
Danmark er i en situation,  

 hvor tredjepart, bl.a. som følge af udviklingen i de nordiske lande, ønsker  

 adgang til elforsyningsnettet.
I den nuværende situation, hvor spørgsmålet om  

 konkurrence ikke er reguleret i elforsyningsloven, finder den danske  

 konkurrencelovs bestemmelser om konkurrencebegrænsninger anvendelse på  

 elområdet.
Tilsvarende vil uenighed om netadgang fortsat skulle afgøres efter  

 Traktatens almindelige regler, herunder konkurrencebestemmelserne, hvis der  

 ikke opnås flertal for elliberaliseringsdirektivet.
Der vil derfor være tale  

 om markedsåbning gennem enkeltsager efter konkurrencelovgivningen uden  

 mulighed for at sikre dansk miljø- og energipolitik og forbrugerinteresser.
Derfor er det vigtigt, at Danmark lægger linjen for de endelige  

 forhandlinger om elliberaliseringsdirektivet i EU ved at vedtage egen  

 lovgivning på området, inden fælleslovgivning bliver vedtaget i EU.
Derved  

 kan Danmark indarbejde de allerede opnåede forhandlingsresultater i  

 lovforslaget, som fastslår, at elselskaber kan pålægges offentlige  

 forpligtelser omfattende forsyningssikkerhed og miljøbeskyttelse, og at  

 sikringen af varetagelsen af disse forpligtelser kan begrunde en undtagelse  

 fra konkurrencen og herunder en afvisning af netadgang.
I øvrigt er det  

 overvejende sandsynligt, at der allerede i juni i år, jf. referat fra  

 rådsmøde (energi) den 7. maj 1996, alm. del - bilag 301, folketingsåret  

 1995-96, vil blive truffet endelig beslutning om elliberaliseringsdirektivet.
 Med baggrund i ovenstående tilkendegiver SF hermed, at partiet er uenige i  

 den strategi, som Enhedslistens lovforslag er udtryk for, og derfor  

 indstiller SF lovforslaget til forkastelse ved 3. behandling.
Martin Glerup (S) nfmd.
Henning Gjellerod (S) Erik Mortensen (S) Helge  

 Mortensen (S) Inger Bierbaum (S) Anni Svanholt (SF) Kristen Touborg (SF)  

 Elsebeth Gerner Nielsen (RV) Peter Duetoft (CD) Peter Hansen-Nord (V) Knud  

 Enggaard (V) Erik Jacobsen (V) Jens Vibjerg (V) Eva Møller (KF) Pernille Sams  

 (KF) Niels J.
Langkilde (KF) Kim Behnke (FP) fmd.
 Enhedslisten og Dansk Folkeparti havde ikke medlemmer i udvalget.
