Resumé En kommune gav en forlystelsespark en miljøgodkendelse.
En  

 nabo til forlystelsesparken klagede over godkendelsen til Miljøstyrelsen.  

 Styrelsen stadfæstede miljøgodkendelsen, men skærpede dog bl.a. et vilkår om  

 støj.
Ombudsmanden mente ikke at miljøbeskyttelseslovens regler om  

 forhåndsvarsling var blevet overtrådt, men han kritiserede at Miljøstyrelsen  

 ikke havde partshørt forlystelsesparken.
Ombudsmanden henstillede at  

 Miljøstyrelsen genoptog behandlingen af sagen. (J.nr. 2002-0594-104).
Partshøring ved ændring af miljøgodkendelse Den 8. maj 2000 meddelte K Kommune forlystelsesparken F en ny  

 samlet miljøgodkendelse.
Samtidig bortfaldt to tidligere godkendelser.
I den  

 nye miljøgodkendelse var der i punkt 1.3.4. fastsat bl.a. følgende vilkår om  

 støj:
 Virksomhedens bidrag til det ækvivalente, korrigerede  

 støjniveau, målt og/eller beregnet ved boliger uden for virksomhedens grund,  

 må i målepunkterne ikke overskride følgende grænseværdier:
TIDSRUM STØJGRÆNSE MIDLINGSTID Alle dage kl. 07.00  18.00 45 d(B)A 8 timer Alle dage kl. 18.00  22.00 45 d(B)A 1 time Alle dage kl. 22.00  07.00 35 d(B)A ½ time Maksimalværdien må om natten ikke overskride 50 d(B)A. Med brev af 8. juni 2000 til K Kommune påklagede A, som var  

 nabo til forlystelsesparken F, kommunens afgørelse til Miljøstyrelsen.  

 Kommunen videresendte den 13. juni 2000 klagen til Miljøstyrelsen, og i brev  

 af  

 19. juni 2000 meddelte styrelsen A at styrelsen havde modtaget klagen, og  

 oplyste  

 hvilke medarbejdere som ville behandle sagen.
Miljøstyrelsen sendte kopi af  

 brevet til K Kommune og forlystelsesparken.
I brev af 15. juni 2000 fremkom A  

 med tilføjelser til klagen, og med brev af 29. juli 2000 sendte A  

 Miljøstyrelsen  

 kopi af sine breve af 20. juni og 29. juli 2000 til Politimesteren i X-by.
 K Kommune sendte den 6. september 2000 Miljøstyrelsen en kopi af  

 den tidligere lokalplan nr. 49 for F samt Naturklagenævnets afgørelse af 17.  

 januar 2000. Det fremgik af kommunens brev at virksomhedens støjrapport ville  

 blive fremsendt direkte af virksomheden B.
Med brev af 7. september 2000 til Miljøstyrelsen sendte B kopi  

 af rapport af 27. juni 2000 samt brev af 26. juli 2000 vedrørende ekstern  

 støj  

 fra forlystelsesparken.
Det fremgik af brevet at materialet blev sendt til  

 Miljøstyrelsen  

 efter aftale med K Kommune.
Den 14. marts 2001 meddelte Miljøstyrelsen F at K Kommunes  

 afgørelse af 8. maj 2000 blev stadfæstet, idet dog bl.a. vilkåret om støj  

 blev  

 ændret.
Styrelsen skrev bl.a. følgende:
   

  

 Den første del af vilkår  

 1.3.4  

  

 , som vedrører det ækvivalente, korrigerede støjniveau,  

  

 ophæves  

  

 og erstattes af følgende:
1.3.4 Støj Virksomhedens bidrag til støjbelastningen, målt eller beregnet  

 ved boliger udenfor virksomhedens grund, må ikke overstige:
 45 dB indenfor åbningstiden, og  35 dB udenfor åbningstiden.
Støjbelastningen betegner det energiækvivalente korrigerede  

 A-vægtede støjniveau, målt eller beregnet over et referencetidsrum som er 1  

 time indenfor åbningstiden og ½ time udenfor åbningstiden.
Støjvilkåret skal  

 overholdes for den samlede støj fra alle aktiviteter, forlystelser og  

 støjkilder, herunder højtalere.
Heri medregnes støjbidrag fra publikum i de  

 enkelte aktiviteter eller forlystelser. Den anden del af vilkår 1.3.4, som vedrører lavfrekvent støj,  

  

 opretholdes uændret.
Oplysninger i sagen Det fremgår ikke af vilkåret eller af den miljøtekniske  

 beskrivelse, om støjgrænsen gælder for den mekaniske støj alene eller for den  

 samlede støj, dvs. inklusive publikumsstøj.
Af den miljøtekniske beskrivelse  

 fremgår, at støjen fra arrangementer med brug af højtalere skønnes at kunne  

 holdes indenfor støjgrænsen på 45 dB.
Klagernes bemærkninger Klager anfører, at støj fra publikum er særligt generende, og  

 at der bør gælde en særlig lav grænseværdi for den form for støj.
Miljøstyrelsens  

 bemærkninger Støjforhold Siden den første miljøgodkendelse trådte i kraft, har (F) været  

 reguleret af en støjgrænse på 45 dB.
Denne støjgrænse svarer til den  

 vejledende  

 grænseværdi i Miljøstyrelsens vejledning nr. 5/1984  

 (støjvejledningen) for  

 boliger i det åbne land i aftenperioden samt i weekends.
Det er  

 Miljøstyrelsens  

 opfattelse, at der med denne støjgrænse sikres tilfredsstillende støjforhold  

 i  

 omgivelserne.
 De nye beregninger, som (B) har foretaget for den mekaniske  

 støj, viser at støjgrænsen vil kunne overholdes.
Miljøklagenævnet tog ved sin første behandling af klager over  

 støj fra (F) i 1981 stilling til, hvorvidt støjen fra publikum kunne  

 reguleres  

 med et vilkår om det maksimalt tilladte støjniveau.
Nævnet var af den  

 opfattelse,  

 at dette ikke var hensigtsmæssigt, fordi et sådant støjvilkår ikke kunne  

 eftervises  

 ved reproducerbare målinger.
Nævnet vurderede endvidere, at der i betragtning  

 af afstanden mellem forlystelsesparken og klagers ejendom (  

 300 m  

 ) ikke var anledning til at stille  

 krav om yderligere undersøgelser til belysning af den forekommende  

 støjulempe.
Miljøstyrelsen finder, at der med den nuværende  

 miljøgodkendelse kan ske en udvidelse og en ændring af forlystelsesparkens  

 indretninger og forlystelser, herunder også sådanne ændringer som kan medføre  

 en tydelig forøgelse af publikumsstøjen, fx ved indretning af rutschebaner og  

 lignende.
Det er derfor efter styrelsens opfattelse uheldigt, hvis der ikke  

 kan  

 ske en regulering af dette støjbidrag.
Ved at miljøgodkendelsen indeholder  

 vilkår for publikumsstøjen, kan det sikres at indretningerne udføres og  

 placeres således, at udsendelsen af såvel den mekaniske støj som af  

 publikumsstøjen til omgivelserne bliver mindst mulig.
Miljøstyrelsen finder  

 derfor,  

 at miljøgodkendelsens støjgrænser skal gælde for den samlede støj fra  

 indretningerne og forlystelserne i (F), herunder også støj fra publikum i de  

 enkelte indretninger.
Styrelsen finder ikke grundlag i den foreliggende viden  

 om støjs skadelige og generende virkning på mennesker for at fastsætte en  

 særlig skærpet grænseværdi for publikumsstøj, men vil ligesom for den  

 mekaniske  

 støj fra forlystelserne tage udgangspunkt i de sædvanlige vejledende  

 støjgrænser  

 i støjvejledningen.
I Miljøstyrelsens afgørelse af 25. august 1998 om  

 udendørsarrangementer med brug af højtaleranlæg blev der fastsat et  

 støjvilkår  

 med en støjgrænse på 45 dB.
Det blev samtidig specificeret, at støjgrænsen  

 skulle gælde for støjens middelværdi over et tidsrum på en time  

 (referencetidsrum).  

 For at sikre, at støjen fra brug af udendørs højtaleranlæg ikke i kortere  

 tidsrum overskrider denne grænse væsentligt, vil styrelsen også i denne  

 godkendelse fastsætte et referencetidsrum på en time.
Der sker efter  

 styrelsens  

 vurdering ikke hermed en ændret bedømmelse af støjbidragene fra parkens andre  

 anlæg, idet disse enten er i konstant drift eller i intermitterende drift med  

 en cyklustid væsentligt kortere end en time.
Styrelsen ændrer derfor miljøgodkendelsens støjvilkår 1.3.4  

 således at det præciseres, at støjgrænserne gælder for den samlede støj fra  

 parkens indretninger og forlystelser inklusive støj fra publikum i  

 forlystelserne, og det præciseres at grænserne skal overholdes af støjens  

 middelværdi målt (eller beregnet) over en time. Miljøstyrelsens afgørelse blev påklaget til Miljøklagenævnet der  

 den 9. juli 2001 afviste at realitetsbehandle klagen.
Nævnet skrev bl.a.  

 følgende:
 Nævnet finder ikke, at den af Miljøstyrelsen trufne afgørelse  

 rummer sådanne principielle aspekter eller regulerer spørgsmål af en sådan  

 rækkevidde, at betingelserne for en nævnsbehandling er opfyldt.
 Miljøklagenævnet må derfor afvise at behandle de for nævnet  

 indbragte klager.
Det bemærkes herved, at det ikke er i strid med praksis at  

 indregne støj fra publikum ved bedømmelse af støj fra  

 forlystelsesparker. Advokat C rettede den 31. januar 2002 på vegne af F på ny  

 henvendelse til Miljøstyrelsen om sagen idet han gjorde gældende at der  

 forelå  

 nogle sagsbehandlingsmæssige fejl.
 Miljøstyrelsen besvarede den 12. februar 2002 advokat Cs  

 henvendelse og skrev i den forbindelse bl.a. følgende:
 Miljøstyrelsens  

 bemærkninger:
Med hensyn til støj fra publikum skal Miljøstyrelsen bemærke,  

 at det ikke er noget nyt princip at inddrage støjen fra publikum i  

 reguleringen  

 af støj fra forlystelsesparker. (Som eksempel kan nævnes Dyrehavsbakken). Det  

 skal i den forbindelse nævnes at det ved støjmålinger foretaget i 1990 er  

 eftervist  

 at publikumsstøjen er væsentligt lavere end støjgrænsen.
Miljøstyrelsens  

 bemærkninger  

 om indregningen af publikumsstøjen har derfor snarest karakter af en  

 præcisering, og vurderes ikke at have nogen væsentlig betydning for  

 støjreguleringen af (F) ved den nuværende indretning.
 Miljøstyrelsen skal oplyse at for så vidt angår midlingstiden  

 for støjniveauet på 1 time blev dette allerede anvendt ved Miljøstyrelsens  

 afgørelse af 25. august 1998 om (F). Denne afgørelse blev ikke påklaget af  

 virksomheden.  

 Den kortere midlingstid benyttes sædvanligvis i forbindelse med bl.a.  

 regulering  

 af støj fra udendørsarrangementer o. lign.
Da der efter Miljøstyrelsens opfattelse ikke har været tale om  

 ny praksis og da der i øvrigt ikke har foreligget nye oplysninger har  

 Miljøstyrelsen ikke foretaget partshøring.
Det skal her bemærkes, at  

 Miljøstyrelsen føler sig forpligtiget til at behandle påklagede sager så  

 hurtigt som muligt.
I tilfælde hvor der ikke foreligger nye oplysninger,  

 foretager Miljøstyrelsen derfor ikke rutinemæssig partshøring inden der  

 træffes afgørelse.
Miljøstyrelsen kan tilslutte sig bemærkningerne om at der i  

 mange situationer kan foreligge en pligt for klagemyndigheden til at foretage  

 forvarsling, uanset at dette ikke direkte fremgår af Miljøbeskyttelsesloven.  

 I  

 praksis foretager Miljøstyrelsen således ofte forvarsling af sine afgørelser.  

 I  

 den foreliggende sag har Miljøstyrelsen imidlertid anset varsling for åbenbar  

 unødvendig.
Baggrunden herfor er som ovenfor nævnt, at der dels alene er tale  

 om en præcisering af hvad der skal medregnes ved støjberegningen, dels er  

 tale  

 om en midlingsform, som tidligere er anvendt af Miljøstyrelsen ved regulering  

 af (F). I brevet af 15. februar 2002 til mig har advokat C bl.a. anført  

 følgende:
Anbringender a)  

 Manglende partshøring (og manglende sagsoplysning) Miljøstyrelsen foretog som nævnt ovenfor ingen partshøring af  

 (F), idet der ikke tilgik (F) nogen skrivelser fra Miljøstyrelsen om sagen  

 overhovedet, før (F) modtog Miljøstyrelsens afgørelse.
 (F) blev således i strid med forvaltningslovens § 19 ikke gjort  

 bekendt med, hvilke oplysninger Miljøstyrelsen lå inde med, og fik derfor  

 heller ikke lejlighed til at komme med kommentarer hertil.
 Miljøstyrelsen ændrede endda kommunens vurdering på de to  

 vitale punkter nævnt ovenfor til skade for virksomheden, hvilket styrker den  

 forvaltningsretlige forpligtelse til at foretage partshøring.
 Det er således et væsentligt og helt nyt moment, når  

 Miljøstyrelsen over for en ca. 20 år gammel forlystelsespark inddrager  

 publikumsstøjen  

 som værende omfattet af de fastsatte støjgrænser.
Desuden er Miljøstyrelsens stramning af midlingstidsperioden  

 ganske kontroversiel.
Støjområdet er således i betydelig grad normeret af den  

 af Miljøstyrelsen udarbejdede støjvejledning (vejledning 5/1984). Det er ved  

 utallige afgørelser, herunder afgørelser fra Miljøklagenævnet, fastslået, at  

 denne vejledning udgør et fast udgangspunkt for den støjmæssige  

 sagsbehandling  

 af virksomheder.
I denne vejledning s. 17  

  

 (bilag  

 4)  

  

 er det fastsat, at midlingstiden i dagtimerne er 8 timer, nøjagtigt som  

 det var fastsat i kommunens miljøgodkendelse.
Miljøstyrelsen går således med  

 sin afgørelse ind og laver en opstramning i forhold til sin egen vejledning.  

 Det er som nævnt materielt kontroversielt og særegent at fastsætte  

 støjgrænser,  

 der er strengere end de vejledende niveauer, og det er formelt uholdbart og  

 ulovmedholdeligt, at dette sker uden partshøring af den mest oplagte part,  

 adressaten for afgørelsen.
 At det i teorien og Ombudsmandens afgørelser er fastslået, at  

 der i særlig grad er en partshøringsforpligtelse i sådanne situationer, hvor  

 der sker skift i afgørelsesgrundlaget, fremgår af Den Kommenterede  

 Forvaltningslov,  

 s.  

 358 f.
At Miljøstyrelsen ikke foretog nogen form for partshøring kan  

 måske skyldes, at Miljøstyrelsen var af den opfattelse, at de ændringer,  

 Miljøstyrelsen  

 foretog i forhold til kommunens afgørelse, var teknisk set af mindre  

 betydning.
Er det holdningen hos Miljøstyrelsen, illustrerer det en manglende  

 forståelse af partshøringsreglens dobbelte formål.
For det første  

  

 ville  

 (F), om (F) var blevet hørt, kunne have redegjort for, at ændringerne har  

 stor  

 betydning for virksomheden. (F) kunne have kvalificeret og kvantificeret  

 dette,  

 herunder opgjort hvad kompenserende støjdæmpninger ville koste, og dermed  

 tilført  

 sagen relevant faktum.
Faktum, der kunne have suppleret de oplysninger,  

 Miljøstyrelsen  

 i øvrigt havde, og være indgået i Miljøstyrelsens overvejelser omkring de to  

 ændringer.
Oplysningerne kunne således som eksempel have indgået ved  

 overvejelsen  

 om det proportionale i indgrebet sammenholdt med bl.a. de modstående hensyn  

 til én (måske flere) omboende.
 Ved at disse oplysninger pga. den manglende partshøring ikke er  

 indgået i sagen, bliver Miljøstyrelsens afgørelse, som en sideeffekt af den  

 manglende partshøring, i strid med den pligt, Miljøstyrelsen har til at  

 oplyse  

 sagen i henhold til officialprincippet.
For det andet  

  

 er  

 partshøring en retsgaranti, der gælder, uanset om Miljøstyrelsen havde haft  

 ret  

 i, at (F) ikke kunne tilføre sagen yderligere relevante oplysninger.
Det  

 betragtes ganske simpelt som et selvfølgeligt led i den sagsbehandlingsmæssig  

 korrekte håndtering i et demokratisk retssamfund, at personer/virksomheder,  

 der er væsentligt og individuelt berørt af en afgørelse, inddrages i sagen,  

 inden der træffes afgørelse, uanset hvad myndigheden måtte mene, de  

 pågældende  

 kan bidrage med.
b) Manglende forvarsling Ud over partshøringsforpligtelsen i forvaltningsloven gælder  

 der inden for miljøbeskyttelseslovens område en forpligtelse til at foretage  

 forvarsling, jf. miljøbeskyttelseslovens § 75.
 Bestemmelsen gælder kun direkte ved påbud og forbud, men  

 suppleres af godkendelsesbekendtgørelsens § 19, hvorefter  

 godkendelsesmyndigheden  

 skal sende et udkast til afgørelse til adressaten.
 Det kunne hertil anføres, at disse bestemmelser ikke gælder,  

 når Miljøstyrelsen som klagemyndighed sagsbehandler en miljøgodkendelse.  

 Reale  

 grunde taler imidlertid for, at forvarslingspligten også gælder, når  

 Miljøstyrelsen ændrer på 1. instansens miljøgodkendelse til skade for  

 adressaten.
Det er således en i sammenhængen tilfældighed, om man som  

 virksomhed reguleres ved miljøgodkendelse eller påbud.
Ikke  

 godkendelsespligtige  

 virksomheder (som antalsmæssigt er langt den overvejende del af danske  

 virksomheder) reguleres således via påbud efter miljøbeskyttelseslovens § 42.  

 Sådanne § 42 afgørelser kan påklages til Miljøstyrelsen, og i disse  

 situationer vil forvarslingsbestemmelsen i § 75 utvivlsomt finde anvendelse.
 På samme måde kunne godkendelsen af ændringerne hos (F) for så  

 vidt angår de hidtidige aktiviteter have været meddelt ved påbud efter  

 miljøbeskyttelseslovens § 41 og dermed utvivlsomt være omfattet af  

 miljøbeskyttelseslovens  

 § 75. Det var således alene af hensigtsmæssighedsgrunde, at kommunen valgte  

 at lade reguleringen af de hidtidige aktiviteter indgå sammen med  

 miljøgodkendelsen  

 af de nye aktiviteter i én samlet miljøgodkendelse.
 Behovet for forvarsling er endvidere nøjagtig den samme om man  

 som virksomhed mødes med ændringer af f.eks. støjrammer for virksomhedens  

 aktiviteter i form af et påbud, eller samme ændringer sker via en ændring af  

 støjvilkårene i en miljøgodkendelse.
 Til belysning af Miljøklagenævnets praksis i relation til  

 kontradiktion ved egen sagsbehandling henvises til Den Kommenterede  

 Miljøbeskyttelseslov s. 794 ff.
 Endelig henvises til en afgørelse fra Miljøklagenævnet af 11.  

 oktober 2001  

  

 (bilag 5).
I sagen havde Miljøstyrelsen skærpet et påbud meddelt en  

 miljøgodkendelsespligtig virksomhed.
Et påbud, der var meddelt efter den før  

 nævnte § 41 i miljøbeskyttelsesloven, der tillige kunne have været anvendt i  

 relation til (F) for så vidt angår de allerede godkendte aktiviteter.
I sagen havde der gennem en årrække været en uenighed mellem på  

 den ene side virksomheden og på den anden side en nabo om, hvorvidt og i  

 hvilket omfang virksomheden skulle have adgang til at støje mere end, hvad  

 der  

 fremgår af Miljøstyrelsens støjvejledning.
Dette havde været genstand for en  

 række afgørelser.
Amtet forvarslede afgørelsen og meddelte herefter en afgørelse,  

 der blev påklaget til Miljøstyrelsen.
Miljøstyrelsen sendte ikke kopi af  

 klagen  

 til virksomheden, men alene et brev, hvoraf fremgik, at afgørelsen var  

 påklaget.  

 Miljøstyrelsen partshørte eller forvarslede heller ikke sin afgørelse.
Ved  

 afgørelsen foretog Miljøstyrelsen en opstramning i forhold til amtets  

 afgørelse.
 Virksomheden påklagede Miljøstyrelsens afgørelse til  

 Miljøklagenævnet med henvisning til den manglende partshøring/forvarsling.
 Miljøstyrelsen henviste over for Miljøklagenævnet til, at  

 Miljøstyrelsen var bekendt med virksomhedens standpunkt via den tidligere  

 behandling, der havde været af sagen.
Miljøklagenævnet fastslog imidlertid i sin afgørelse, at der  

 burde have været givet virksomheden adgang til at udtale sig, forinden  

 afgørelse blev truffet.
Der blev i den forbindelse henvist til såvel  

 miljøbeskyttelseslovens § 75 som forvaltningslovens § 19.
Jeg mener således, at det er i strid med miljøbeskyttelseslovens  

 § 75 (analogisk), subsidiært i strid med god forvaltningsskik, at der ikke  

 sker  

 en forvarsling, når Miljøstyrelsen som klageinstans ændrer på 1. instansens  

 afgørelse til skade for adressaten. I brev af 20. september 2002 bad jeg Miljøklagenævnet og  

 Miljøstyrelsen om udtalelser.
Miljøklagenævnet anførte i en udtalelse af 7. november 2002  

 bl.a. at nævnet ikke fandt at betingelserne for en nævnsprøvelse var opfyldt.  

 Nævnet henledte desuden opmærksomheden på at Fs daværende advokat ikke  

 over  

 for nævnet gjorde gældende at Miljøstyrelsens afgørelse var ugyldig under  

 hensyn  

 til at Miljøstyrelsen ikke havde foretaget partshøring mv.
Desuden bemærkede  

 nævnet at nævnet fandt at det ikke  med den i loven fastsatte  

 begrænsning i  

 nævnets kompetence  påhviler nævnet i enhver sag af egen drift at påse  

 om der  

 er sket sagsbehandlingsfejl under Miljøstyrelsens behandling af klagesagen,  

 og, i bekræftende fald, om den konstaterede fejl bør medføre at nævnet tager  

 sagen op til behandling.
Miljøklagenævnet henviste i øvrigt til Karsten  

 Revsbech, Lærebog i Miljøret, 3. udgave, s. 221, samt til nævnets afgørelse  

 af  

 4. januar 1995 ( ) der vedlagdes i kopi.
I denne afgørelse, der angik en  

 godkendelse i henhold til miljøbeskyttelseslovens kapitel 5, anførte  

 Miljøklagenævnet bl.a. følgende:
 Det fremgår af sagens akter, at virksomheden ikke er blevet orienteret  

 af Miljøstyrelsen om indholdet af klagerne til styrelsen over Svendborg  

 Kommunes miljøgodkendelse af 17. december 1992.
 Miljøstyrelsen har i denne forbindelse over for virksomheden  

 oplyst, at der ikke foreligger forskrifter for styrelsens  

 klagesagsbehandling,  

 hvorefter en virksomhed skal høres direkte, ligesom styrelsen har vurderet,  

 at  

 Svendborg Kommune i tilstrækkeligt omfang var informeret om virksomhedens  

 synspunkter, jf. styrelsens skrivelse af 25. januar 1994, der er refereret  

 ovenfor i afsnittet Nye oplysninger under nævnsbehandlingen.
Miljøklagenævnet skal bemærke, at det efter nævnets opfattelse  

 påhviler Miljøstyrelsen at sikre, at klager, som styrelsen modtager over de  

 kommunale myndigheders afgørelser, jf. miljøbeskyttelseslovens § 91, stk. 1,  

 forelægges sagens parter, således at disse har mulighed for at udtale sig,  

 forinden  

 styrelsen træffer sin afgørelse i sagen.
Nævnet henviser herved til  

 bestemmelsen om partshøring i forvaltningslovens § 19.
 Det er efter nævnets opfattelse ikke tilstrækkeligt, at  

 styrelsen  som sket i denne sag  har orienteret virksomheden om,  

 at der er  

 indgivet en klage.
I det foreliggende tilfælde har Svendborg Kommune imidlertid i  

 forbindelse med fremsendelsen af klageskrivelserne til Miljøstyrelsen med  

 skrivelse af 21. januar 1993 sendt virksomheden kopier af de pågældende  

 klageskrivelser.
På denne baggrund finder nævnet ikke, at styrelsens  

 manglende  

 forelæggelse af klagerne for virksomheden kan tillægges afgørende betydning  

 ved  

 nævnets behandling af nærværende klagesag.
Det forhold, at styrelsen ikke har forhåndsvarslet skærpelsen  

 af vilkårene over for virksomheden, jf. lovens § 75, stk. 1, findes heller  

 ikke at burde føre til ophævelse af afgørelsen og hjemvisning til fornyet  

 behandling  

 i styrelsen.
Det bemærkes herved, at virksomheden har haft lejlighed til at  

 belyse  

 konsekvenserne af de fastsatte krav i forbindelse med klagen til  

 nævnet. Miljøstyrelsen har i brev af 10. oktober 2002 afgivet en  

 udtalelse om sagen.
Styrelsen har bl.a. anført følgende:
Miljøstyrelsen har den 12. februar 2002 besvaret en  

 henvendelse fra advokat (C) om samme anbringender.
Miljøstyrelsen har i denne  

 forbindelse bemærket følgende:
Da der efter Miljøstyrelsens opfattelse ikke har været tale om  

 ny praksis og da der i øvrigt ikke har foreligget nye oplysninger har  

 Miljøstyrelsen ikke foretaget partshøring.
Det skal her bemærkes, at  

 Miljøstyrelsen føler sig forpligtet til at behandle påklagede sager så  

 hurtigt som muligt.
I tilfælde, hvor der ikke foreligger nye oplysninger,  

 foretager Miljøstyrelsen derfor ikke rutinemæssig partshøring inden der  

 træffes afgørelse.
Miljøstyrelsen kan tilslutte sig bemærkningerne om at der i  

 mange situationer kan foreligge en pligt for klagemyndigheden til at foretage  

 forvarsling, uanset at dette ikke direkte fremgår af miljøbeskyttelsesloven.  

 I  

 praksis foretager Miljøstyrelsen således ofte forvarsling af sine afgørelser.  

 I  

 den foreliggende sag har Miljøstyrelsen imidlertid anset varsling for åbenbar  

 unødvendig.
Baggrunden herfor er, at der dels alene er tale om en præcisering  

 af, hvad der skal medregnes ved støjberegningen, dels er tale om en  

 midlingsform, som tidligere er anvendt af Miljøstyrelsen ved regulering af  

 (F). Det kan oplyses at Miljøstyrelsen efterhånden i vid udstrækning  

 sender udkast til afgørelser i høring hos sagens parter, uanset at der efter  

 Miljøstyrelsens opfattelse generelt ikke foreligger nogen formaliseret pligt  

 hertil.
Hvis derfor Miljøklagenævnet eller Folketingets Ombudsmand  

 finder, at Miljøstyrelsen burde have foretaget høring omkring  

 afgørelsesudkastet,  

 er Miljøstyrelsen indstillet på at trække sin afgørelse af 12. februar 2001  

[2002; min bemærkning] tilbage og foretage høring inden der træffes fornyet  

 afgørelse. Da Miljøstyrelsen ikke sås at have forholdt sig konkret til de  

 punkter som var anført i mit brev af 20. september 2002, bad jeg i et brev af  

 15. november 2002 Miljøstyrelsen om at dette nu skete.
I brev af 9. december 2002 udtalte har Miljøstyrelsen på ny sig  

 om sagen.
Hvad angik spørgsmålet om hvorvidt der burde have været foretaget  

 partshøring, henviste styrelsen til sit brev af 12. februar 2002 til advokat  

 C, og herudover anførte styrelsen bl.a. følgende:
Miljøstyrelsen skal med hensyn til spørgsmålet om, hvorvidt  

 (F) blev underrettet om, at der verserede en klagesag, henvise til  

 Miljøstyrelsens  

 skrivelse af 19. juni 2000 til (A) (klager). Der er tale om en  

 anerkendelsesskrivelse,  

 som ifølge Miljøstyrelsens faste praksis sendes til klagere til orientering  

 om,  

 at Miljøstyrelsen har modtaget den pågældende klage.
Der oplyses heri om,  

 hvilke sagsbehandlere, der behandler sagen.
Kopi af dette brev er ligeledes i  

 overensstemmelse med fast praksis sendt til orientering til (K) Kommune og  

 (F).  

 Brevet indgår i de sagsakter, som er tilsendt Folketingets Ombudsmand.
Det  

 skal i øvrigt bemærkes, at brevet af 19. juni 2002 [2000; min bemærkning]  

 nævnes i brev af 7. november 2002 fra Miljøklagenævnet til Folketingets  

 Ombudsmand.
(A) har ved brev af 8. juni 2000 påklaget miljøgodkendelsen af  

 (F) til Miljøstyrelsen. Årsagen til at Miljøstyrelsen først har sendt  

 anerkendelsesskrivelse den 19. juni 2000 er, at i henhold til  

 miljøbeskyttelseslovens  

 § 94, skal klage indgives til den myndighed, der har truffet afgørelsen.  

 Denne  

 myndighed videresender efter klagefristens udløb det samlede sagsmateriale  

 til  

 Miljøstyrelsen.
I den foreliggende sag har Miljøstyrelsen modtaget klagen fra  

 (A) sammen med sagens akter ved brev af 13. juni 2002 [2000; min bemærkning]  

 fra (K) Kommune.
Miljøstyrelsen må således fastholde, at (F) var orienteret om,  

 at miljøgodkendelsen var påklaget og sagen under behandling i  

 Miljøstyrelsen. I et brev af 3. januar 2003 afgav Miljøklagenævnet en udtalelse  

 hvoraf det fremgik at nævnet henholdt sig til den udtalelse som nævnet afgav  

 i  

 brevet af 7. november 2002.
 Advokat C fremsatte i brev af 20. januar 2003 bemærkninger til  

 udtalelserne fra Miljøstyrelsen og Miljøklagenævnet.
 Den 30. januar 2004 afgav jeg en foreløbig redegørelse om sagen  

 som blev sendt til advokat C og Miljøklagenævnet med henblik på at de kunne  

 få  

 lejlighed til at komme med bemærkninger til min foreløbige vurdering af  

 sagen.  

 Jeg bad endvidere Miljøankenævnet om at indhente bemærkninger fra  

 Miljøstyrelsen  

 og A.
 Miljøstyrelsen oplyste i brev af 8. marts 2004 til  

 Miljøklagenævnet at styrelsen gerne tilbagekaldte sin afgørelse af 14. marts  

 2001 med henblik på at foretage partshøring inden der blev truffet fornyet  

 afgørelse.
 Miljøklagenævnet oplyste i brev af 1. april 2004 til mig at A  

 ikke var kommet med bemærkninger til sagen, og at Miljøklagenævnet henholdt  

 sig til nævnets udtalelse af 7. november 2002.
 Det som myndighederne havde anført til min foreløbige  

 redegørelse, gav mig ikke anledning til bemærkninger.
Ombudsmandens endelige udtalelse Sagen rejser spørgsmål om hvorvidt (F) burde have været orienteret  

 nærmere om klagesagen i Miljøstyrelsen og have haft lejlighed til at afgive  

 en udtalelse i henhold til reglerne om partshøring og forhåndsvarsling.
 1.  

  

 Forvaltningsloven (lov nr. 571 af 19. december 1985 som ændret ved lov nr.  

 347 af 6. juni 1991) indeholder i § 19 følgende bestemmelse om partshøring:
  

  

 § 19.  

  

 Kan en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende sagens faktiske omstændigheder,  

 må der ikke træffes afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den pågældende part og  

 er af væsentlig betydning for sagens afgørelse.
Myndigheden kan fastsætte en  

 frist for afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne for parten i øvrigt vil være forbundet med væsentlige  

 vanskeligheder,  

 eller der ved lov er fastsat særlige bestemmelser, der  

 sikrer parten adgang til at gøre sig bekendt med grundlaget for den påtænkte  

 afgørelse og til at afgive en udtalelse til sagen, inden afgørelsen træffes.
Stk. 3.  

  

 Vedkommende  

 minister kan efter forhandling med justitsministeren fastsætte regler om, at  

 nærmere angivne sagsområder, hvor bestemmelserne i stk. 2, nr. 1 eller 5, i  

 almindelighed vil finde anvendelse, ikke skal være omfattet af bestemmelsen i  

 stk.  

 1. Som det fremgår, indebærer bestemmelsen at hvis en part ikke  

 kan antages at være bekendt med at en myndighed er i besiddelse af bestemte  

 oplysninger om en sags faktiske omstændigheder, og disse oplysninger er til  

 ugunst for parten og af væsentlig betydning for sagens afgørelse, må  

 myndigheden  

 ikke træffe afgørelse i sagen før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Når  

 der er flere parter i en sag, vil sagen ofte være rejst af den ene part uden  

 at  

 den anden part er bekendt hermed.
Det materiale der fremkommer i sagen,  

 typisk  

 ved at det indsendes af den ene part, skal derfor forelægges den eller de  

 øvrige  

 parter til partshøring, jf.
Jon Andersen mfl., Forvaltningsret, 2. udgave  

 (2002), s.  

 513f.  

 § 19 indeholder i stk. 2 visse undtagelser fra reglen om partshøring.
 Miljøbeskyttelsesloven (dengang lovbekendtgørelse nr. 698 af  

 22. september 1998 om miljøbeskyttelse med senere ændringer) indeholder i §  

 75  

 følgende bestemmelse om forhåndsvarsling:
  

  

 § 75.  

  

 Inden der  

 træffes afgørelse om påbud eller forbud, skal adressaten for disse  

 beslutninger skriftligt underrettes om sagen og gøres bekendt med sin adgang  

 til  

 aktindsigt og til at udtale sig efter forvaltningsloven.
Adressaten bør i  

 samme forbindelse opfordres til at bidrage med oplysninger, der kan belyse  

 omkostninger, fordele og ulemper ved beslutningen.
Stk. 2.  

  

 Underretning  

 efter stk. 1 kan undlades, hvis en øjeblikkelig afgørelse er nødvendig, eller  

 hvis underretning må anses for åbenbart unødvendig. Både miljøbeskyttelseslovens § 75 og forvaltningslovens § 19 har  

 til formål at sikre borgerens retsstilling idet den førstnævnte bestemmelse  

 dog kun sigter på adressaten for afgørelsen.
På ét punkt er adressatens  

 retsstilling imidlertid ringere efter miljøbeskyttelseslovens § 75 end efter  

 forvaltningslovens § 19 idet kun den sidstnævnte bestemmelse sikrer  

 adressaten  

 at denne automatisk bliver forelagt de relevante oplysninger i sagen.
Til  

 gengæld er adressatens retsstilling bedre efter den førstnævnte bestemmelse  

 på  

 et andet punkt idet den indebærer at adressaten skal oplyses om sin  

 lovbestemte  

 ret til aktindsigt og til at udtale sig efter forvaltningslovens § 21. Jeg  

 henviser til Karsten Revsbech, Ugeskrift for Retsvæsen, 1989, afd.
B, s.  

 339f.
 Det må lægges til grund at ingen af de to bestemmelser,  

 miljøbeskyttelseslovens § 75 og forvaltningslovens § 19, fortrænges af den  

 anden, men at de inden for deres anvendelsesområde supplerer hinanden, jf.  

 Karsten Revsbech, Lærebog i Miljøret, 3. udgave (2002), s. 216ff.
Bestemmelsen i miljøbeskyttelseslovens § 75 er dog efter sin  

 ordlyd kun anvendelig i sager om påbud eller forbud.
Den foreliggende sag  

 angik  

 ikke et påbud eller et forbud, men en miljøgodkendelse efter  

 miljøbeskyttelseslovens kapitel 5.
Advokat (C) har anført at reale grunde taler for at pligten til  

 forhåndsvarsling efter miljøbeskyttelseslovens § 75 også gælder når  

 Miljøstyrelsen ændrer på 1. instansens miljøgodkendelse til skade for  

 adressaten.  

 Han har i den forbindelse henvist til at det beror på en tilfældighed om man  

 som virksomhed reguleres ved miljøgodkendelse eller påbud, og at behovet for  

 forhåndsvarsling er nøjagtig det samme i de to situationer.
Desuden har  

 advokat  

 (C) fremhævet at virksomheder som ikke er godkendelsespligtige, reguleres ved  

 hjælp af påbud efter miljøbeskyttelseslovens § 42 hvor bestemmelsen om  

 forhåndsvarsling utvivlsomt finder anvendelse, og at i den konkrete sag kunne  

 godkendelsen af ændringerne for så vidt angår de hidtidige aktiviteter, have  

 været meddelt ved påbud efter lovens § 41.
 Bestemmelsen i lovens § 75 er en videreførelse af bestemmelsen  

 i § 68 i miljøbeskyttelsesloven af 1973. I forarbejderne til denne  

 bestemmelse  

 (Folketingstidende 1972-73, tillæg A, sp.  

 4009f  

 )  

 var det anført at man var veget tilbage fra at foreslå en tilsvarende  

 bestemmelse i tilfælde hvor det drejede sig om udfærdigelse af tilladelser og  

 godkendelser, f.eks. til etablering af en virksomhed.
Miljøklagenævnet har i afgørelsen af 4. januar 1995, som nævnet  

 har sendt til mig med brevet af 7. november 2002, taget stilling til  

 spørgsmålet om kontradiktion og varsling i en sag hvor en miljøgodkendelse  

 blev påklaget til Miljøstyrelsen.
Miljøklagenævnet behandlede dette spørgsmål  

 på grundlag af forvaltningslovens § 19. Afgørelsen er omtalt i Ellen  

 Margrethe  

 Basse, Miljøretten I, s.  

 433f,  

 hvor det er anført at reglen i miljøbeskyttelseslovens § 75 ikke  

 omhandler forhåndsvarsel ved meddelelse af eller klagebehandling af  

 begunstigende  

 afgørelser hvor indføjelse af vilkår kan medføre byrder for adressaten der  

 modsvarer påbud mv., og det tilføjes at man i sådanne situationer i praksis  

 har  

 henvist til forvaltningslovens § 19. Jørgen Bjerring og Gorm Møller,  

 Miljøbeskyttelsesloven  

 af 1991 med kommentarer, s. 668, anfører at miljøbeskyttelseslovens § 75  

 ligesom  

 § 68 i miljøbeskyttelsesloven af 1973 efter sin ordlyd ikke tager sigte på  

 udfærdigelse af tilladelser og godkendelser.
Det anføres tillige at en pligt  

 til at foretage underretning af klageberettigede omboende mv. forud for  

 meddelelse af tilladelser og godkendelser derimod kan følge af reglerne om  

 partshøring i forvaltningslovens § 19.
 På den baggrund må det lægges til grund at bestemmelsen i  

 miljøbeskyttelseslovens § 75 ikke er anvendelig i en sag som den foreliggende  

 der drejer sig om en klage over en godkendelse efter loven.
 Advokat (C) har endvidere henvist til § 19 i den dagældende  

 godkendelsesbekendtgørelse (bekendtgørelse nr. 646 af 29. juni 2001 om  

 godkendelse af listevirksomhed som nu er afløst af bekendtgørelse nr. 652 af  

 3. juli 2003). Stk. 1 i denne bestemmelse lyder således:
  

  

 § 19. Før  

 godkendelsesmyndigheden træffer afgørelse efter lovens § 33, stk. 1, skal  

 myndigheden sende et udkast til afgørelse til virksomheden og gøre  

 virksomheden  

 bekendt med dens adgang til aktindsigt og til at udtale sig i henhold til  

 forvaltningsloven. Denne bestemmelse kan ikke anses for anvendelig i en sag som den  

 foreliggende der angår klage over en afgørelse truffet af  

 godkendelsesmyndigheden.
Spørgsmålet om kontradiktion må således bedømmes på  

 grundlag af bestemmelsen i forvaltningslovens § 19.
 2.  

  

 Det fremgår af  

 sagen at Miljøstyrelsen som grundlag for sin behandling af sagen havde  

 modtaget  

 materiale fra (A), som havde klaget over miljøgodkendelsen til styrelsen,  

 samt  

 fra (K) Kommune og (B). Miljøstyrelsen gav ikke (F) oplysning om at styrelsen  

 havde modtaget de oplysninger vedrørende sagens faktiske omstændigheder som  

 dette  

 materiale indeholdt, ligesom (F) ikke blev anmodet om sine eventuelle  

 bemærkninger angående disse oplysninger.
På grundlag af oplysningerne i sagen traf Miljøstyrelsen en  

 afgørelse som indebar at vilkårene der var indeholdt i den godkendelse som  

 (K)  

 Kommune havde udstedt, blev skærpet i to henseender.
De oplysninger om sagens  

 faktiske omstændigheder som havde dannet grundlag for denne skærpelse, må  

 anses for at have været til ugunst for (F) og for at have haft væsentlig  

 betydning for sagens afgørelse.
Miljøstyrelsen har bl.a. henvist til at der ikke har foreligget  

 nye oplysninger i sagen.
Jeg bemærker hertil at det efter forvaltningslovens  

 § 19, stk. 1, ikke er afgørende om sagen er blevet behandlet på grundlag af  

 nye oplysninger.
Det afgørende er om parten i sagen kan antages at være  

 bekendt  

 med at myndigheden er i besiddelse af de pågældende oplysninger om sagens  

 faktiske omstændigheder, om disse oplysninger er til ugunst for parten, og om  

 de er af væsentlig betydning for sagens afgørelse.
Herefter, og da ingen af  

 undtagelsesbestemmelserne i forvaltningslovens § 19, stk. 2, kan anses for  

 anvendelige  

 i sagen, havde Miljøstyrelsen pligt til at foretage en partshøring over for  

 (F)  

 angående de oplysninger om sagens faktiske omstændigheder som havde dannet  

 grundlag for skærpelsen af vilkårene, hvis det ikke kunne antages at (F) var  

 bekendt  

 med at styrelsen var i besiddelse af disse oplysninger.
De eneste oplysninger om behandlingen af sagen som (F) modtog  

 fra Miljøstyrelsen inden styrelsen traf afgørelse, var dem som styrelsens  

 brev  

 af 19. juni 2000 indeholdt.
Heraf fremgik det at styrelsen havde modtaget en  

 klage fra (A) over miljøgodkendelsen, og det fremgik hvilke af styrelsens  

 medarbejdere som ville behandle sagen.
Der er ikke oplysninger om at (F) fra  

 anden side modtog oplysninger om Miljøstyrelsens behandling af sagen.
På den  

 baggrund måtte Miljøstyrelsen gå ud fra at (F) ikke var bekendt med hvilke  

 oplysninger om sagens faktiske omstændigheder styrelsen var i besiddelse af.  

 Det er derfor min opfattelse at Miljøstyrelsen inden afgørelsen blev truffet,  

 havde pligt til at foretage partshøring angående de oplysninger om sagens  

 faktiske omstændigheder som dannede grundlag for styrelsens afgørelse om at  

 skærpe vilkårene for miljøgodkendelsen.
Jeg har på den baggrund ikke  

 tilstrækkeligt grundlag for at undersøge om der som anført af advokat (C)  

 tillige var en pligt til at foretage partshøring fordi der indtraf et skifte  

 i  

 det retlige grundlag for bedømmelsen af sagen.
 Det er min opfattelse at det må anses for beklageligt at  

 Miljøstyrelsen undlod at foretage partshøring inden styrelsen traf afgørelse  

 i  

 sagen.
 3.  

  

 Forvaltningslovens  

 regler om partshøring giver parten mulighed for at kommentere, korrigere og  

 supplere myndighedens oplysningsgrundlag inden der træffes afgørelse.  

 Reglerne  

 har til formål at skabe garanti for at afgørelsen behandles mere grundigt og  

 alsidigt.
