Kundgørelse om arbejdstidsregler i  

 politiet 1.  

 Aftale På grundlag af "Aftale om arbejdstidsregler for  

 statens tjenestemænd" af 7. januar 1998, er der mellem  

 Rigspolitichefen og Justitsgruppen indgået følgende aftale om  

 arbejdstidsregler for polititjenestemænd.
1.1 Reglerne  

 gælder for 1.2 Reglerne gælder  

 delvis for 1.3 Reglerne gælder  

 ikke for 1.4  

 Polititillæg Polititillægget ydes til polititjenestemænd op  

 til lønramme 34.
 Polititillægget ydes som kompensation for pligten til:
2.  

 Arbejdstid 2.1 Definition af  

 arbejdstid Ved arbejdstid forstås tiden mellem mødetid  

 på tjenestestedet (eller beordrede mødested) og det tidspunkt,  

 hvor polititjenestemanden igen kan forlade dette.
Hvilepauser på ½ time  

 eller derover regnes dog ikke med til arbejdstiden.
Ved hvilepauser forstås afbrydelser i tjenesten,  

 hvor polititjenestemanden kan forlade arbejdsstedet.
Hvilepauser må kun  

 gives med en varighed af mindst ½ time, og de skal fratrækkes  

 arbejdstiden og anføres på tjenesteplanen og i  

 arbejdstidsregnskabet.
2.2  

 Rejsetid 2.2.1 Arbejdstid i  

 forbindelse med rejser Ved tjeneste uden for politikredsen regnes rejsetiden  

 (mertransporttiden) til og fra tjenestestedet som arbejdstid.
2.2.2 Rejse i  

 udlandet Ved rejse til udlandet regnes kun halvdelen af rejsetiden  

 som arbejdstid.
Rejsetiden kan dog medregnes med indtil fuld tid, hvis  

 polititjenestemandens arbejdstimetal ellers ville blive lavere end den  

 normale arbejdstid for den pågældende dag.
2.2.3 Arbejdsfri  

 ophold Arbejdsfri ophold uden for hjemstedet på indtil 3  

 timer medregnes fuldt ud som arbejdstid.
 Ved arbejdsfri ophold uden for hjemstedet af længere  

 varighed end 3 timer medregnes ingen del af opholdet som arbejdstid.
2.2.4  

 Soveplads Rejsetid mellem kl. 2200 og kl. 0800 beregnes ikke som  

 arbejdstid, hvis der er stillet soveplads til rådighed for  

 polititjenestemanden.
2.2.5  

 Transportantrejser Ved transportantrejser regnes rejsetiden som arbejdstid.  

 Dog kan rejsetid mellem kl. 2200 og kl. 0800 ikke medregnes som arbejdstid,  

 såfremt der er stillet soveplads til rådighed for  

 polititjenestemanden i tidsrum, hvor han ikke har ansvar for transportantens  

 tilstedeværelse.
2.2.6 Rejsetid i  

 forbindelse med kursus Hvis en polititjenestemand i forbindelse med kursusstart  

 og afslutning foretager hen- eller hjemrejse, medregnes rejsetiden i  

 arbejdstiden.
 På kursusdage hvor tjenestemanden foretager hen- og  

 hjemrejse på samme dag, medregnes rejsetiden tilsvarende i  

 arbejdstiden, og såfremt det samlede timetal herefter overstiger 7,4  

 timer, oprundes det overskydende til hele timer og erstattes med frihed i et  

 tilsvarende antal timer.
 Rejsetid i forbindelse med kursusdeltagelse kan aldrig  

 tillægges afspadseringstillæg.
2.2.7  

 Orlovsrejser Hjemrejser (orlovsrejser) i forbindelse med  

 kursusaktivitet medregnes ikke som arbejdstid, hvis der stilles kost og logi  

 til rådighed.
2.3  

 Kursusdeltagelse Når en polititjenestemand deltager i et tjenstligt  

 kursus, regnes arbejdstiden for den enkelte dag som 7,4 timer, jf. dog afsnit  

 2.2.6.
 Hvis kurset afvikles på dage, hvor  

 polititjenestemanden i forvejen helt eller delvis har udført sin  

 normale tjeneste, beregnes arbejdstiden som den på den  

 pågældende dag faktisk udførte tjeneste med tillæg  

 af 3 timer, dog mindst et timetal svarende til 7,4 timer.
2.3.1 Særlige  

 ydelser under kursus Såfremt kurser afvikles helt eller delvist efter kl.  

 1700, ydes der for den pågældende dag - uanset kursets varighed  

 efter kl. 1700 - 2 timers natpenge.
 Såfremt kurser afvikles helt eller delvist på  

 lørdage efter kl. 1400, ydes der for den pågældende dag -  

 uanset kursets varighed efter kl. 1400 - 3 timers lørdagsbetaling.
 Såfremt kurser afvikles på søn- og  

 helligdage, ydes der for den pågældende dag - uanset kursets  

 varighed - 7,5 timers søn- og helligdagsbetaling.
2.4 Omlægning af  

 tjenesten Tjenesten kan til enhver tid omlægges for en  

 polititjenestemand.
 Medfører denne omlægning tjeneste på en  

 planlagt fridag eller forskydning af en planlagt tjeneste med mindst 8 timer,  

 og sker det med et varsel på mindre end 72 timer inden  

 påbegyndelsen af den pålagte tjeneste, udbetales der et  

 omlægningshonorar svarende til følgende:
 Omlægningshonoraret kan ikke afspadseres, men  

 afregnes efter Finansministeriets lønoversigter afsnit 1.1.4., der  

 omhandler overarbejdsbetaling.
 Omlægning af tjenesten finder ikke anvendelse ved en  

 allerede påbegyndt tjeneste.
2.5 Tilkald Tilkald kan kun anvendes i strengt nødvendige  

 tilfælde, og når reglerne for omlægning af tjenesten ikke  

 finder anvendelse.
 Ved tilkald forstås at polititjenestemanden har  

 forladt stationen og herefter tilkaldes til stationen.
 Politiets tilkaldeordning kan anvendes ved tilkald af  

 tjenestefrit personale ved:
2.5.1 Land- og  

 enkeltmandsdistrikter Tilkaldeordningen kan anvendes ved tilkald af tjenestefrit personale med  

 ukontrollabel tjeneste, jf. afsnit 1.2. første afsnit, til udrykninger  

 inden for følgende tidsrum:
 Uden for disse tidsrum finder tilkaldeordningen endvidere anvendelse i  

 anledning af retsmøde eller andre uopsættelige  

 tjenestehandlinger i en allerede påbegyndt sag.
2.5.2  

 Tilkaldshonorar Ved tilkald udbetales der et honorar svarende til 2/1924  

 af årslønnen på den pågældendes skalatrin.
 Tilkaldshonoraret kan ikke afspadseres, men afregnes efter  

 Finansministeriets lønoversigter afsnit 1.1.4., der omhandler  

 overarbejdsbetaling.
2.5.3 Generelle  

 regler Politiets tilkaldeordning kan aldrig anvendes for  

 personale, der er på tjeneste eller har hjemmevagt.
 De faktiske tjenestetimer kan enten indberettes til  

 betaling med 1/1924 af årslønnen på den  

 pågældendes skalatrin med tillæg af 50 %, eller straks  

 tillægges afspadseringstillæg på 50 %.
 Udføres tilkaldet på en fridag, betragtes  

 fridagen ikke som inddraget, men som afholdt.
 Hvor varigheden af tilkaldet udgør 12 timer eller  

 mere, betragtes fridagen dog som inddraget.
Inddrages fridagen, oppebærer polititjenestemanden  

 tilkaldshonorar.
De overskydende faktiske tjenestetimer ud over den normale  

 arbejdstid for den pågældende dag kan enten indberettes til  

 betaling med 1/1924 af årslønnen på den  

 pågældendes skalatrin med tillæg af 50 %, eller straks  

 tillægges afspadseringstillæg på 50 %.
2.5.4 Særlige  

 ydelser under tilkald Der beregnes særlige ydelser for det faktiske antal  

 timer under tilkald.
 Ved tilkald ydes der ikke lørdag/mandagsbetaling  

 for tiden før kl. 1400 på lørdage eller for tiden kl.  

 0400 - 0600 på mandage, da det ikke er en forud tilrettelagt  

 tjeneste.
2.5.5 14-06 reglen  

 under tilkald Der beregnes nedsat arbejdstid (14-06 reglen) for det  

 faktiske antal timer under tilkald i tidsrummet fra kl. 17 - 06, dog ikke for  

 polititjenestemænd i land- og enkeltmandsdistrikter.
2.5.6 Regler for  

 deltidsansatte ved tilkald Tilkaldshonorar og faktiske timer udført under  

 tilkaldeordningen opgøres og godtgøres efter samme regler som  

 for fuldtidsansatte.
2.6  

 Hjemmevagt Hjemmevagt er beredskabstjeneste og foregår som  

 udgangspunkt fra bopælen.
 Der må ikke uden godkendelse fra Rigspolitichefen  

 etableres hjemmevagt.
2.6.1 Beregning af  

 arbejdstid under hjemmevagt Hjemmevagtstimer indgår i  

 arbejdstidsopgørelsen med 1/3 som en del af den højeste  

 arbejdstid.
 Faktiske tjenestetimer under hjemmevagt indgår i  

 arbejdstidsopgørelsen med 2/3. De faktiske timer under hjemmevagt  

 tillægges afspadseringstillæg på 50 %.
2.7  

 Rådighedstjeneste Rådighedstjeneste er beredskabstjeneste på  

 tjenestestedet.
 Rådighedstjeneste kan kun etableres i anledning af  

 ekstraordinære forhold.
 Rådighedstjeneste skal begrænses til det  

 mindste omfang, der er foreneligt med et forsvarligt beredskab.
Etablering af rådighedstjeneste skal senest ved  

 iværksættelsen indberettes til Rigspolitichefen.
Indberetningen  

 skal indeholde oplysninger om rådighedstjenestens omfang og  

 formål.
2.7.1 Beregning af  

 arbejdstid under rådighedstjeneste Ved rådighedstjeneste medregnes ¾ af  

 rådighedstjenesten som arbejdstid.
3. Planlægning af  

 tjenesten 3.1 Indledning Ved fordelingen af tjenesten skal der inden for de  

 grænser, som hensynet til tjenestens tarv kræver, tages  

 størst muligt hensyn til personalets ønsker.
Det anses i  

 henhold til samarbejdsreglerne for en fælles opgave for ledelse og  

 personale at fastsætte sådanne lokale bestemmelser, som sikrer,  

 at arbejdstiden på alle områder anvendes effektivt.
Ved tjenestens tilrettelæggelse bør der af  

 hensyn til tjenestens forsvarlige udførelse, personalets sikkerhed og  

 fordelingen af fridagene, foretages en hensigtsmæssig  

 personalefordeling på den enkelte tjeneste.
Personalefordelingen  

 på tjenesterne bør fastsættes blandt andet under hensyn  

 til den arbejdsmæssige belastning indenfor døgnet og ugens  

 dage.
For børnefamilier kan der efter konkret behov  

 aftales individuel tilrettelæggelse af arbejdstiden.
Indførelse  

 af individuelle arbejdstider forudsætter, at arbejdstiden lægges  

 fast, således at medarbejderen og tjenestestedet for en periode aftaler  

 et fast mønster for arbejdstiden.
3.2 Højeste  

 arbejdstid Den højeste arbejdstid planlægges for en  

 periode på mindst 4 uger.
Antallet af arbejdsdage i en  

 sådan periode (normperioden) beregnes på følgende  

 måde:
 Fra periodens dageantal trækkes:
 De resterende dage i normperioden er arbejdsdage a 7,4  

 timer.
3.3 Opgørelse af  

 arbejdstid Ved opgørelse af arbejdstiden medregnes:
3.4  

 Tjenestetilrettelæggelse Tjenesten kan tilrettelægges på  

 følgende måder:
 I ekstraordinære situationer kan der  

 tilrettelægges med tjeneste på op til 12 timer.
 Der er mulighed for at forrette tjeneste på  

 deltid.
 Der er mulighed for at tilrettelægge med kortvarig  

 tjeneste på en fridag med 4 timers tjeneste.
4. Frihed 4.1 Ordinære  

 fridage Polititjenestemænd har ret til 52 dobbeltfridage  

 eller 104 enkeltfridage om året.
 For de måneder, hvor der forekommer helligdage uden  

 for søndage (skæve helligdage), forhøjes antallet af  

 fridage med antallet af skæve helligdage (dvs. enkeltfridage).
 På samme måde udløser skæve  

 helligdage, der falder på lørdage, en ekstra enkeltfridag for de  

 polititjenestemænd, der indgår eller lejlighedsvis indgår i  

 skiftetjeneste, og derfor ikke altid har fast fri på lørdage og  

 søndage.
4.1.1  

 Dobbeltfridage De ordinære fridage er dobbeltfridage, der skal have  

 en længde på mindst 56 timer.
Hvis dobbeltfridagene  

 undtagelsesvis kommer under 56 timer, skal et gennemsnit på 64 timer  

  holdes i de efterfølgende 4 uger.
4.1.2  

 Enkeltfridage Ved særlige forhold, som for eksempel når der  

 skal tages hensyn til åbningstiden, publikumsbetjening eller tjenestens  

 særlige karakter, kan fridagene deles, sådan at der i stedet for  

 1 dobbeltfridag gives 2 enkeltfridage.
Hver af sådanne enkeltfridage skal da have en  

 længde på mindst 36 timer.
Hvis enkeltfridagen undtagelsesvis  

 kommer under 36 timer, skal et gennemsnit på 40 timer holdes i de  

 efterfølgende 4 uger.
 Samme regler er gældende for alle typer fridage.
4.1.3 Fridagenes  

 placering Polititjenestemænd skal så vidt muligt have 1  

 dobbeltfridag hver uge, og der må højst være 10 dage  

 mellem fridagene.
Dette kan dog fraviges, således at der gives 1  

 enkeltfridag pr. uge, hvor det er nødvendigt af hensyn til  

 løsning af en særlig opgave.
Bestemmelserne om ugentlige fridage  

 kan yderligere fraviges i meget ekstraordinære situationer.
 Fridagene skal så vidt muligt placeres på  

 søn- og helligdage.
Inden for et kvartal skal polititjenestemænd  

 så vidt muligt have mulighed for at få 13 dobbeltfridage eller et  

 dertil svarende antal enkeltfridage.
Hvis tjenstlige forhold gør det  

 påkrævet, kan fridage udskydes, men så vidt muligt ikke  

 mere end 2 måneder efter kvartalets udløb.
4.2 Søn- og  

 helligdagsfrihed 4.2.1 Definition af  

 søn- og helligdagsfrihed Ved søn- og helligdagsfrihed forstås frihed i  

 mindst 36 timer inden for tidsrummet kl. 1700 dagen før søn- og  

 helligdagen og kl. 0800 dagen efter helligdagen.
Disse tidspunkter før  

 og efter søn- og helligdagsdøgnet kan forskydes, men ikke ind i  

 helligdagsdøgnet.
 Søn- og helligdagsfriheden betragtes som afholdt,  

 selv om der på søn- og helligdagen sker tilkaldelse efter  

 politiets tilkaldeordning.
 Ved tjenesteoverskridelse i forlængelse af en  

 arbejdsdag betragtes søn- og helligdagsfriheden ligeledes som  

 afholdt.
4.2.2 Fridage på  

 søn- og helligdage Polititjenestemænd skal have mulighed for at afvikle  

 30 fridage på søn- og helligdage inden for hvert  

 kalenderår.
For polititjenestemænd, der ikke har været  

 ansat hele året, nedsættes adgangen til fridage på  

 søn- og helligdage i forhold til tjenestetiden inden for året,  

 således at tallet 30 nedsættes med 3 for hver måned, den  

 pågældende ikke har været ansat i politiet.
4.2.3 Søn- og  

 helligdage i sygeperioder og ferie Søn- og helligdage, der falder i sygeperioder,  

 betragtes ikke som ydet søn- og helligdagsfrihed, men for hver 11  

 sygedage i løbet af et kalenderår nedsættes adgangen til  

 30 søn- og helligdagsfridage med 1.
4.2.4 Erstatning for  

 mistet søn- og helligdagsfrihed Hvis en polititjenestemand ikke har haft mulighed for at  

 få 30 søn- og helligdagsfridage i løbet af  

 kalenderåret, har han i det følgende år ret til et antal  

 særlige feriedage.
 For hver mistet søn- og helligdagsfridag til og med  

 11 gives der ½ feriedag med afrunding opad til en hel, og for hver yderligere  

 mistet søn- og helligdagsfridag gives der 1 feriedag.
4.3  

 Hviletid Ved opstilling af tjenesteplan skal bestemmelserne om  

 hviletid overholdes og kan kun fraviges under særlige  

 omstændigheder som nævnt i afsnittene 4.3.2.- 4.3.4.
4.3.1 Almindelige  

 bestemmelser Hviletiden mellem 2 døgns hovedtjenester skal  

 udgøre mindst 11 timer.
4.3.2 Planlagt  

 nedsættelse af hviletiden Hviletiden kan nedsættes til 8 timer (kort skift) en  

 gang om ugen.
 Hvis et flertal af det berørte personale er enige  

 heri, kan hviletiden nedsættes til 8 timer højst 8 gange inden  

 for en 4 ugers periode og så vidt muligt ikke mere end 2 gange inden  

 for en uge.
 4.3.3 Hviletidsregler i  

 forbindelse med tilkald m.m.
 Den daglige hviletid kan i forbindelse med tilkald,  

 retsmøder, hjemmevagt samt ved tjenesteoverskridelse i  

 forlængelse af en arbejdsdag:
4.3.4 Fravigelser i  

 meget ekstraordinære situationer Bestemmelserne om den daglige hviletid kan yderligere  

 fraviges i meget ekstraordinære situationer.
 Hvis fravigelsen sker for længere tid end 3 gange 24  

 timer i træk, skal Rigspolitichefen underrettes.
4.4  

 Erstatningsfrihed 4.4.1 Inddragelse af  

 frihed Hvis planlagte fridage undtagelsesvis inddrages, eller der  

 i en planlægningsperiode ikke gives polititjenestemanden det antal  

 fridage, denne optjener, skal der snarest gives polititjenestemanden et  

 tilsvarende antal erstatningsfridage.
Reglerne for omlægning af  

 tjenesten, skal iagttages.
 Rigspolitichefen kan tilbyde kontant betaling af frihed,  

 der undtagelsesvis ikke er afviklet inden for de fastsatte eller aftalte  

 perioder.
4.4.2 Meddelelse om  

 erstatningsfrihed Afspadseringstimer skal gives med et passende varsel.
 Erstatningsfridage eller fridage, der ikke har været  

 fastlagt i forvejen, skal gives med et varsel på mindst 72 timer,  

 før den sidste tjeneste inden fridagen tiltrædes.
4.5 Nedsat arbejdstid  

 for ubekvem tjeneste, 14-06 reglen For hver 37 timers tjeneste, der enten efter ordre eller  

 efter fastsat tjenestefordeling udføres i tiden mellem kl. 1700 og kl.  

 0600, gives der 2 timers frihed.
 Tjeneste i tiden kl. 1400 til kl. 1700 indgår  

 også i denne beregning, når den er et led i en forud tilrettelagt  

 tjeneste, og mindst halvdelen ligger efter kl. 1700.
4.5.1  

 Hjemmevagt Hjemmevagtstjeneste beregnes særskilt og  

 berøres ikke af effektiv tjeneste før og/eller efter  

 hjemmevagtstjenesten.
Hjemmevagten indgår i beregningen til 14-06  

 reglen i samme omfang som til opgørelse af arbejdstiden (1/3  

 hjemmevagtstjenesten regnes som arbejdstid).
 Effektiv tjeneste under hjemmevagt indgår i  

 beregningen med 2/3 timer.
4.5.2 Rejsetid og  

 arbejdsfri ophold Rejsetid og arbejdsfri ophold uden for tjenestestedet  

 indgår i beregningen efter 14-06 reglen i samme omfang som til  

 arbejdstidsopgørelsen.
 4.5.3 Sygdom  

 m.v.
 Der optjenes ikke frihed efter 14-06 reglen under  

 fravær på grund af sygdom m.v.
4.5.4 overgang til  

 sommertid De faktisk præsterede timer indgår ved  

 beregningen efter 14-06 reglen.
4.6  

 Omsorgsdage Der findes to typer af omsorgsdage.
 En omsorgsdag svarer til 7,4 timer.
4.6.1 Tildelte  

 omsorgsdage Ved fødsler og adoptioner har både faderen og  

 moderen ret til 10 omsorgsdage pr. barn.
 Tildelte omsorgsdage kan ikke anvises til betaling.
4.6.2 Tilgodehavende  

 frihed konverteret til omsorgsdage Tilgodehavende frihed, med undtagelse af frihed optjent  

 efter reglerne om nedsat arbejdstid, kan konverteres til omsorgsdage.
Der kan højst konverteres frihed svarende til 74  

 timer.
Puljen kan løbende suppleres, men må aldrig overstige 74  

 timer.
 Konverterede omsorgsdage kan ikke efterfølgende  

 tilbageføres til tilgodehavende frihed eller anvises til betaling.
4.6.3 Særlige  

 ydelser i forbindelse med tildelte omsorgsdage Ved afholdelse af tildelte omsorgsdage i direkte  

 tilknytning til barsels- eller adoptionsorlov, der berettiger til  

 særlige ydelser, ydes der i samme omfang særlige ydelser for  

 omsorgsdagene.
4.7 Afvikling af  

 tilgodehavende frihed Der bør tilstræbes, at  

 polititjenestemænds opsparede erstatnings- og afspadseringsfrihed -  

 herunder erstatningsfridage for ordinære fridage - ikke overstiger 5  

 dage.
 Planlagt afvikling af optjent afspadseringsfrihed afvikles  

 ikke under sygeperioder, men udsættes til senere afvikling.
4.7.1 Ordinære  

 fridage Ordinære fridage og erstatningsfridage for  

 ordinære fridage skal afvikles før anden frihed.
 Ordinære fridage og erstatningsfridage for  

 ordinære fridage, som er fastlagt på tjenesteplan, og som falder  

 inden for sygeperioder, erstattes ikke.
4.7.2  

 Arbejdstidsnedsættelse Friheden, der opspares som følge af  

 arbejdstidsnedsættelsen, skal afvikles kontinuerligt og inden for de  

 samme 8 uger, der er nævnt i afsnit 3.4., pkt. 2 4.7.3 Frihed efter  

 14-06 reglen Den frihed, der er optjent efter 14-06 reglen, afvikles  

 kontinuerligt og fortrinsvis i form af enkeltfridage.
Sådanne fridage,  

 der ikke har været fastlagt i forvejen, skal gives med et varsel  

 på mindst 72 timer, før den sidste tjeneste inden fridagen  

 tiltrædes.
5.  

 Overarbejde 5.1 Definition Overarbejde defineres som enhver forlængelse af den  

 planlagte tjeneste.
5.2 Anvendelse af  

 overarbejde Overarbejde skal så vidt muligt undgås, og der  

 må ikke uden Rigspolitichefens tilladelse gives stående ordre til  

 overarbejde.
5.3 Honorering af  

 overarbejde Overarbejde honoreres således:
Eventuel tjeneste, som pålægges en  

 deltidsansat ud over den nedsatte arbejdstidsnorm, men inden for  

 fuldtidsnormen, opgøres og godtgøres time for time.
Eventuel  

 tjeneste ud over fuldtidsnormen godtgøres efter reglerne om  

 overarbejde.
5.3.1 Rejsetid i  

 forbindelse med kursus Rejsetid i forbindelse med kursus betragtes ikke som  

 overarbejde.
5.3.2 Rejse i  

 udlandet Arbejdstid ud over en samlet opgørelse over  

 perioden fra påbegyndt tjeneste på tjenestestedet til afsluttet  

 tjeneste på tjenestestedet på 7,4 timer pr. kalenderdøgn  

 betragtes som overarbejde.
5.4 Chargeredes  

 overarbejde/merarbejde Chargerede polititjenestemænd, som anført i  

 afsnit 1.2., er omfattet af reglerne vedrørende overarbejde, dog kan  

 overarbejde aldrig konverteres til betaling.
 Chargerede polititjenestemænd, som anført i  

 afsnit 1.3., er ikke omfattet af reglerne om overarbejde.
6. Særlige  

 ydelser Bestemmelserne omhandler godtgørelse for tjeneste  

 på ubekvemme tidspunkter, nattjeneste og tjeneste på  

 lørdage, søn- og helligdage, m.v.
Godtgørelse for ubekvem tjeneste kan kun gives for  

 tjenester, der udføres efter ordre eller godkendt tjenesteplan - det  

 vil sige for egentlige planlagte/tilrettelagte eller beordrede  

 tjenestehandlinger.
Godtgørelse kan derfor eksempelvis ikke gives i de  

 tilfælde, hvor polititjenestemænd modtager spontane og kortvarige  

 telefoniske eller personlige henvendelser på bopælen uden for den  

 egentlige arbejdstid.
 Reglerne om særlige ydelser gælder ligeledes  

 for polititjenestemænd.
6.1 Sygdom og andet  

 fravær Der kan ydes særlige ydelser under eget fravær  

 på grund af:
7.  

 Forflyttelser Ved forflyttelse skal eventuelle tilgodehavender efter  

 denne kundgørelse overføres til det nye tjenestested.
Det  

 hidtidige tjenestested skal give besked til det nye tjenestested om alle  

 forhold, der vedrører beregning af arbejdstid og  

 godtgørelser.
8. Afsked Når en polititjenestemand træder uden for  

 nummer, afskediges, afgår ved døden eller overgår til en  

 stilling, som ikke medfører polititillæg/særlige  

 tillæg som nævnt i afsnit 2, skal hans eventuelle tilgodehavender  

 opgøres og udbetales.
Ved overgang til anden statstjeneste overflyttes  

 tildelte omsorgsdage.
 9. Udstationering  

 m.v.
 Når en polititjenestemand udstationeres til eller  

 midlertidigt sættes til tjeneste ved et andet tjenestested, skal  

 udstationeringsstedet sørge for, at han får afviklet den frihed,  

 som optjenes  under udstationeringen.
Ved udstationeringens ophør eller ved  

 udløbet af en betalingsperiode skal udstationeringsstedet  til det  

 faste tjenestested indberette om alle forhold, der vedrører beregning  

 af arbejdstid, herunder nattjeneste og tjeneste på søn- og  

 helligdage m.v.
Indberetningen skal være attesteret af den  

 attestationsberettigede.
10.  

 Indberetninger Tjenesteregnskabet føres i Pol-Plan 97 (politiets  

 planlægnings- og afregningssystem).
 Den attestationsberettigede skal attestere  

 tjenesteplanlægningen og tjenesteafregningen samt indberetningen om  

 særlige ydelser.
 Personale, der har gennemgået en relevant  

 uddannelse, skal forestå tjenesteplanlægningen og  

 tjenesteafregningen.
 Tjeneste, der er pålagt en polititjenestemand i  

 anledning af uroligheder under demonstrationer, fremmed statsbesøg  

 eller lignende større arrangementer, skal opgøres  

 således, at der ved anmodning kan ske særskilt indberetning til  

 Rigspolitichefen.
Særlige ydelser (lønkoderne 5160, 5370, 5590,  

 5680 og 5760) indberettes via Rigspolitichefens datafangstsystem.
Der  

 henvises til den udsendte "Brugervejledning til Rigspolitichefens  

 Datafangstsystem".
11.  

 Færøerne For polititjenestemænd på  

 Færøerne udgør den gennemsnitlige ugentlige arbejdstid 38  

 timer.
 Som følge heraf skal der i relation til  

 bestemmelserne om arbejdstid anvendes 7,6 timer, ligesom  

 årsværket i stedet for 1924 timer udgør 1976 timer.
 12. Ikrafttræden  

 m.v.
Denne aftale har virkning fra den 1. juli 1998 til den 1. juli 1999. Hvis  

 parterne ikke inden den 31. december 1999 bliver enige om enten at  

 videreføre aftalen eller at indgå en ny aftale, er  

 polititjenestemænd med virkning fra den 1. januar 2000 omfattet af den  

 til enhver tid gældende aftale om arbejdstidsregler for statens  

 tjenestemænd.
Nærværende aftale løber videre, indtil  

 der er opnået enighed mellem parterne, dog længst til udgangen af  

 december 1999.
Kundgørelse nr.
II nr. 11, af 10. november 1993  

 ophæves.
Kundgørelse nr.
I nr. 39, af 20. Juli 1983  

 ophæves.
 Rundskrivelserne HJ nr. 1988-026-18 af 19. juni 1991, HJ  

 nr. 1989-026-18 af 22. november 1989, HJ nr. 1991-3002-8 af 8. januar 1992,  

 HJ nr. 1993-2011/00-1 af 20. januar 1993, HJ nr. 1993-310-69 af 23. juni  

 1993, HJ nr. 1993-2001-6 af 11. november 1993, HJ nr. 1993-312-7 af 18. maj  

 1994 og HJ nr. 1995-2001-9 af 20. december 1995 og 27. december 1996  

 ophæves.
