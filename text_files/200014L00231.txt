Betænkning afgivet af Erhvervsudvalget  

 den 7. december 2000 Betænkning over Forslag til lov om ændring af lov om  

 værdipapirhandel m.v., lov om banker og sparekasser m.v.,  

 realkreditloven, lov om fondsmæglerselskaber, lov om  

 investeringsforeninger og specialforeninger, lov om forsikringsvirksomhed,  

 lov om forsikringsmæglervirksomhed samt lov om sparevirksomheder og  

 udstedere af forudbetalte betalingskort (Adgang til en fondsbørs og en  

 værdipapircentral, misbrug af intern viden og kursmanipulation m.v.,  

 ledelsens adgang til at sidde i koncernvirksomheder og bidrag til  

 Finanstilsynet) [af  

 økonomiministeren (Marianne Jelved)] 1. Ændringsforslag Der er af økonomiministeren stillet et  

 ændringsforslag til lovforslaget.
2. Udvalgsarbejdet Lovforslaget blev fremsat den 1. november 2000 og var til  

 1. behandling den 10. november 2000. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i tre  

 møder.
Spørgsmål Udvalget har stillet 6 spørgsmål til  

 økonomiministeren til skriftlig besvarelse, som denne har besvaret.  

 Udvalgets spørgsmål og økonomiministerens svar  

 herpå er optrykt som bilag til betænkningen.
3. Indstillinger og politiske bemærkninger Et flertal i udvalget (udvalget med undtagelse af  

 SF, EL og FRI) indstiller lovforslaget til vedtagelse med det stillede  

 ændringsforslag.
Et mindretal i udvalget (SF, EL og FRI ) indstiller  

 lovforslaget til forkastelse ved 3. behandling.
Enhedslisten  

 støtter, at der mere effektivt skal kunne gribes ind over for  

 insiderhandel.
Når Enhedslisten stemmer imod lovforslaget, skyldes det  

 for det første, at lovforslaget fremmer dannelsen af finansielle  

 supermarkeder, som Enhedslisten er imod, og for det andet, at der  

 vedrørende sikkerhedsstillelse i betalingssystemer sikres en  

 fortrinsstilling for f.eks. pengeinstitutter på bekostning af andre  

 kreditorer.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomiministeren, tiltrådt af et flertal  

 (udvalget med undtagelse af SF, EL og FRI):
Til § 1 1) Efter nr. 18 indsættes som nyt nummer:
» [Teknisk rettelse] Bemærkninger Til nr. 1 Ændringsforslaget er en konsekvens af, at lovens §  

 20, stk. 5, bliver til § 20, stk. 6.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V)  fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Høringssvar, høringsnotat og udkast til lov om ændring  

 af lov om værdipapirhandel m.v., fra økonomiministeren 2 Spm. 1 om redegørelse for, hvem den foreslåede udvidelse  

 rammer, til økonomiministeren Spm. 2 om Justitsministeriets holdning til konkurslovgivningen, til  

 økonomiministeren 3 Udkast til betænkning 4 Svar på spm. 1 om redegørelse for, hvem den foreslåede  

 udvidelse rammer, fra økonomiministeren Svar på spm. 2 om Justitsministeriets holdning til  

 konkurslovgivningen, fra økonomiministeren 5 Spm. 3, om særregel om sikkerhedsstillelse og identifikation af det  

 pantsatte ikke er et privilegium, til økonomiministeren Spm. 4, om privatkunders indskud dækkes af Fonden for Indskydere og  

 Investorer uanset størrelse, til økonomiministeren Spm. 5, om pengeinstitutters m.v. kreditorer bl.a. kan være  

 erhvervskunder, virksomheder, som institutterne har outsourcet opgaver til og  

 vareleverandører, til økonomiministeren Spm. 6, om den resterende del af boet bliver mindre, når der er  

 givet pant i en virksomheds aktiver, til økonomiministeren 6 Ændringsforslag til lovforslag nr.
L 75, fra  

 økonomiministeren 7 2. udkast til betænkning.
8 Svar på spm. 3, om særregel om sikkerhedsstillelse og  

 identifikation af det pantsatte ikke er et privilegium, fra  

 økonomiministeren Svar på spm. 4, om privatkunders indskud dækkes af Fonden for  

 Indskydere og Investorer uanset størrelse, fra  

 økonomiministeren Svar på spm. 5, om pengeinstitutters m.v. kreditorer bl.a. kan  

 være erhvervskunder, virksomheder, som institutterne har outsourcet  

 opgaver til og vareleverandører, fra økonomiministeren Svar på spm. 6, om den resterende del af boet bliver mindre,  

 når der er givet pant i en virksomheds aktiver, fra  

 økonomiministeren Bilag 2 Udvalgets spørgsmål og  

 økonomiministerens svar herpå Udvalgets spørgsmål og  

 økonomiministerens svar herpå er optrykt efter ønske fra  

 V, KF, DF og EL.
Spørgsmål nr. 1 Den foreslåede udvidelse af sikkerhedsretten  

 medfører en fortrinsstilling for visse kreditorer på andre  

 kreditorers bekostning.
Ministeren bedes redegøre for, hvem den  

 foreslåede udvidelse rammer.
Svar Lad mig indledningsvis slå fast, at der ikke er tale  

 om en fortrinsstilling eller særlige privilegier for visse kreditorer.  

 Udvidelsen af § 55 vil hverken give betalingssystemer og deltagerne i disse  

 automatisk pant eller pant i andre situationer, end de har mulighed for ved  

 anvendelse af traditionel pantsætning.
 Deltagerne i betalingssystemer er typisk pengeinstitutter  

 og eventuelt andre, der har væsentlig betydning for  

 betalingsformidlingen.
I betalingssystemerne effektueres de betalinger, som  

 bankerne foretager til og fra hinanden.
Disse betalinger vedrører dels  

 bankernes egne mellemværender dels betalinger til og fra bankernes  

 kunder.
Betalingerne er således mange, og det drejer sig sammenlagt om  

 store beløb.
Der stilles større og større krav til  

 betalingssystemerne om, at sådanne betalinger gennemføres  

 så hurtigt, effektivt og sikkert som muligt.
I nogle systemer sker  

 gennemførelsen af betalingerne enkeltvis - i andre systemer samles  

 mange betalinger sammen og gennemføres ved, at den enkelte deltager  

 betaler eller modtager ét beløb, der udgør summen af  

 alle de beløb, den pågældende deltager skal betale og  

 modtage.
Ofte sker afviklingen i systemerne flere gange i døgnet og  

 nogle gange om natten.
Det er vigtigt både for deltagerne og for disses  

 kunder, at betalingerne er fremme hos modtageren til tiden.
Den enkelte  

 deltager i et betalingssystem skal have en konto, hvorfra systemet kan  

 trække penge til dækning af det eller de beløb, deltageren  

 skal betale, eller indsætte det beløb, som en deltager skal  

 modtage.
Hvis der ikke er penge på kontoen, når en deltager skal  

 betale, kan systemet eller dettes afviklingsbank - og det vil i de  

 eksisterende danske systemer være Nationalbanken - give deltageren en  

 kredit og lægge pengene ud, så afviklingen kan  

 gennemføres.
Kreditten bliver normalt dækket ind enten ved dagens  

 slutning eller ved næste dags begyndelse, hvis kreditten er ydet i  

 forbindelse med afvikling om natten.
Dette sidste er for eksempel  

 tilfældet i den danske Sumclearing, hvor pengeinstitutkundernes  

 betalinger af eksempelvis husleje, boliglån m.v. og alle  

 dankortransaktioner gennemføres.
 Der er således tale om kreditter af varierende  

 størrelse og af meget kort varighed.
Sådanne kreditter bliver imidlertid kun ydet, hvis  

 systemet - i praksis Nationalbanken - har sikkerhed for kreditten, normalt i  

 form af pant i letomsættelige værdipapirer.
Denne type  

 værdipapirer indgår også i beregningen af  

 pengeinstitutternes likviditet og er også den type papirer, der  

 anvendes til køb og salg i forbindelse med pengeinstitutternes  

 fremskaffelse af likviditet til den daglige drift.
Da de beløb, der skal stilles sikkerhed for, som  

 sagt kan være af meget varierende størrelse, og kreditbehovet  

 som regel kun består i meget korte perioder - og nogle dage slet ikke -  

 vil en deltager i systemet ved anvendelse af traditionel pantsætning  

 blive tvunget til at binde aktiver - og aktiver som det er vigtigt for  

 deltageren at have rådighed over i forbindelse med den daglige drift -  

 for uforholdsmæssigt store beløb.
Man kan sige, at den  

 traditionelle form for etablering af pant ikke tager højde for den  

 udvikling, der har været i gennemførelsen af betalinger i  

 betalingssystemerne.
Systemerne skal leve op til omverdenens krav om  

 hurtighed, sikkerhed og effektivitet i betalingsformidlingen, men har ikke  

 indtil nu haft et smidigt instrument til rådighed for  

 gennemførelsen af den sikkerhedsstillelse, der kræves for, at  

 kredit kan ydes i forbindelse med betalingsafviklingen.
At sikkerhedsretten ikke kan anvendes i dag betyder, at  

 hvis en deltager i for eksempel Sumclearingen ikke har et  

 tilstrækkeligt beløb til rådighed på sin  

 afviklingskonto, vil alle dennes betalinger blive taget ud af afviklingen.  

 Den pågældendes betalinger bliver først gennemført,  

 når deltageren på ny har sat penge nok ind på sin  

 afviklingskonto.
Ud over at den pågældende deltagers egne  

 betalinger vil blive forsinket, kan en række andre deltagere og disses  

 kunder, som skulle have modtaget penge fra den pågældende, blive  

 berørt.
Med indførelsen af sikkerhedsretten får  

 betalingssystemet og dets deltagere mulighed for at aftale på  

 forhånd, at bestemte værdipapirer, som tilhører en  

 deltager, kan anvendes som sikkerhed for en afviklingskredit, hvis deltageren  

 ikke har penge nok til gennemførelse af afviklingen.
Der kan kun  

 stilles sikkerhed i form af papirer, der er registreret i en  

 værdipapircentral - i Danmark typisk Værdipapircentralen A/S.  

 Værdipapircentralen vil få besked om aftalen og vil registrere,  

 at denne eksisterer.
Hvis der i forbindelse med en konkret afvikling i  

 betalingssystemet bliver brug for at yde kredit, kan systemet give meddelelse  

 til Værdipapircentralen om, at systemet har ydet kredit og med hvilket  

 beløb, hvorefter Værdipapircentralen registrerer panteret i det  

 anviste depot.
Først ved denne registrering opstår pantet, som  

 altså kunne have været givet ved traditionel pantsætning,  

 hvor der forud gives pant i et depot for en gæld, hvis størrelse  

 ikke er kendt.
Giver systemet ikke besked om, at panteretten ønskes  

 udnyttet inden for meget korte frister, der er fastsat ved  

 bekendtgørelse, bortfalder panteretten og vil først kunne  

 udnyttes på ny næste gang, der opstår behov for at yde  

 kredit i forbindelse med en afvikling i systemet.
Den foreslåede ændring vil således alene  

 give betalingssystemerne og disses deltagere en mulighed for at etablere  

 panteretten på en måde, der imødekommer de særlige  

 behov, der opstår som følge af kreditternes varierende  

 størrelse, korte varighed, kravene til deltagernes likviditet og  

 behovet for løbende at kunne råde over de aktiver, der ikke er  

 nødvendige til sikring af afviklingskreditterne.
Man kan sige, at  

 udviklingen på dette område er løbet fra de traditionelle  

 former for pantsætning.
Sikkerhedsretten har da også kunnet  

 anvendes i forbindelse med afviklingen af værdipapirer siden  

 børsreformens gennemførelse i 1996.
Man kan også diskutere, om nogen bliver ramt af den  

 foreslåede udvidelse af § 55, stk. 1. Pengeinstitutternes andre  

 kreditorer er mest institutternes kunder, men der er ingen stor tradition  

 for, at kunder får pant i pengeinstitutternes aktiver. Ønsker  

 kunderne dette, vil de almindelige former for pantsætning formentlig  

 fuldt ud tilfredsstille behovet.
Til gengæld har også kunderne en  

 stor interesse i, at betalingssystemerne kan fungere sikkert og effektivt, og  

 for at den finansielle stabilitet bevares.
Hvis et pengeinstitut går  

 konkurs vil privatkundernes indskud blive dækket af  

 indskydergarantifonden.
Spørgsmål  nr. 2 Det fremgår af ministeriets høringsnotat, at  

 Justitsministeriet har haft lovforslaget i høring.
Da der imidlertid  

 ikke foreligger et skriftligt høringssvar fra ministeriet og da  

 ministeriets holdning i øvrigt ikke er angivet i notatet bedes  

 ministeren oplyse, hvordan Justitsministeriet forholder sig til den i  

 spørgsmål 1 nævnte fravigelse af de traditionelle  

 principper i konkurslovgivningen m.v.
Svar Følgende udtalelse er indhentet fra  

 Justitsministeriet:
» Det er derimod ikke i strid med princippet om lige  

 behandling af kreditorerne, at boet som udgangspunkt skal respektere  

 panterettigheder i bestemte aktiver, når rettigheden er gyldigt stiftet  

 inden konkursen.
I øvrigt går det foreliggende lovforslag  

 efter det for Justitsministeriet oplyste ikke ud på at udvide adgangen  

 til stifte panterettigheder i forbindelse med deltagelse i clearingsystemer  

 mv., men at lette en løbende tilpasning af panterettighedernes omfang  

 til de faktisk ydede lån.« Spørgsmål nr. 3 Ministeren anfører i sin besvarelse af  

 spørgsmål 1, jf. bilag 4, at lovforslaget ikke giver  

 fortrinsstilling eller særlige privilegier for visse kreditorer.
Skal  

 dette forstås således, at ministeren ikke finder, at en  

 lempeligere særregel om sikkerhedsstillelse og identifikation af det  

 pantsatte ikke er et privilegium? Svar Jeg har ved besvarelsen af spørgsmål 1  

 redegjort for, hvordan og i hvilke situationer, der ydes kredit i forbindelse  

 med afviklingen i betalingssystemerne i Nationalbanken.
Sådan kredit  

 ydes ikke, medmindre der er fuld sikkerhed for kreditten.
Som det også  

 blev anført, vil anvendelse af de traditionelle former for etablering  

 af pant medføre store ulemper for deltagerne i systemerne, medens  

 manglende pantsætning kan føre til uhensigtsmæssige  

 forstyrrelser i betalingsformidlingen og i værste fald føre til  

 finansiel ustabilitet.
Det er almindelig anerkendt, at kreditorer kan sikre deres  

 tilgodehavende ved pant også med virkning i forhold til  

 pantsætters eventuelle konkursbo.
Betingelsen herfor har været,  

 at der ved pantets etablering blev foretaget bestemte sikringsakter, der dels  

 har til formål at identificere pantet, dels at dokumentere debitors  

 hensigt om at pantsætte og endelig at tidsfæste  

 pantsætningen.
For at bevare sin gyldighed i forhold til debitors  

 konkursbo skal sikringsakten også foretages umiddelbart i forbindelse  

 med selve pantsætningen.
De eksisterende former for sikringsakter må formodes  

 at være valgt, fordi de opfylder de nævnte formål og  

 samtidig er egnede til sikring af det, man kan kalde traditionelt pant.
Pant  

 stilles traditionelt til sikkerhed for et lån  af en bestemt  

 størrelse, der nedbringes efter en på forhånd  

 indgået aftale eller til sikkerhed for en kredit med en aftalt  

 løbetid og et aftalt maksimum.
Der vil blive stillet pant af en  

 størrelse, der dækker lånets hovedstol eller  

 restgæld, eller kredittens maksimum.
Der vil ikke være det store  

 behov for at regulere størrelsen af pantet i løbetiden.  

 Pantsætter kan fortsat råde over det pantsatte, blot denne  

 råden sker med respekt af panteretten.
Pantsætningen vil  

 således sædvanligvis dække et bestemt beløb i en  

 periode af en vis længde, der i de fleste tilfælde er aftalt  

 på forhånd.
 De kreditter, som betalingssystemerne skal sikre ved pant,  

 er af meget kort varighed - ofte under en halv time - og af meget varierende  

 størrelse, og pantet etableres kun, hvis der i forbindelse med  

 afviklingen den enkelte dag gives meddelelse til VP om, at panteretten  

 ønskes etableret.
Som jeg redegjorde for i mit svar på  

 spørgsmål 1, er deltagere i betalingssystemer underlagt  

 særlige regler, der kan medføre store ulemper.
F. eks. er  

 reglerne om likviditet en af årsagerne til, at en pantsætning af  

 værdipapirer er besværligt i det store omfang, det er  

 nødvendigt for at sikre afviklingen.
Disse ulemper kan i værste  

 fald hindre udvekslingen af penge/likviditet i hele det finansielle system.
Anvendelse af de traditionelle former for sikringsakter  

 vil således gøre pantsætning i et uhensigtsmæssigt  

 omfang nødvendigt, hvis man skal undgå forstyrrelser i  

 betalingsafviklingen.
De eksisterende former for sikringsakter  

 imødekommer ikke systemernes behov for hurtigt og smidigt at stille  

 netop den mængde sikkerhed, som den enkelte afvikling af betalinger  

 giver behov for.
Dette kan betyde, at betalingssystemerne kan få  

 vanskeligheder med at leve op til de samfundsmæssige ønsker om  

 en hurtig, sikker og effektiv betalingsformidling, hvis der i en periode ikke  

 er den samme likviditet i markedet som i dag.
Alle kreditorer kan få pant.
Med de krav, der  

 stilles til betalingssystemernes virksomhed, kan man sige, at systemerne i  

 dag er ringere stillet end øvrige kreditorer, fordi de traditionelle  

 former for sikringsakter ikke tager hensyn til de særlige forhold, der  

 gør sig gældende i systemerne.
Dette blev allerede erkendt for  

 værdipapirafviklingen i forbindelse med den sidste børsreform,  

 og værdipapirrafviklingssystemer har da også kunnet benytte sig  

 af sikkerhedsretten siden 1996.
 Den foreslåede udvidelse af § 55 til også at  

 omfatte betalingssystemer har således ikke til hensigt at give  

 betalingssystemerne og disses deltagere en særlig fortrinsstilling, men  

 tværtimod at give dem en mulighed for at etablere pant på en  

 måde, der gør det muligt for systemerne og disses deltagere at  

 leve op til de standarder, der gælder for denne type virksomhed og  

 samtidig tilgodese den samfundsmæssige interesse, der er i, at  

 betalingsformidlingen kan gennemføres hurtigt, sikkert og effektivt.  

 Eftersom ingen kreditorer er afskåret fra at kræve pant ved  

 f.eks. en långivning, er der ikke tale om en fortrinsstilling.
Spørgsmål nr. 4 Skal sidste afsnit i ministerens svar på  

 spørgsmål 1, jf. bilag 4, forstås således, at  

 privatkunders indskud dækkes af Fonden for indskydere og investorer  

 uanset størrelse? Svar Fonden for indskydere og investorer dækker indskud  

 på almindelige indlånskonti på op til 300.000 kr.
Herudover  

 dækkes indestående på for eksempel pensionskonti og en  

 række andre konti fuldt ud.
Mit svar på spørgsmål 1  

 kan naturligvis ikke tages til indtægt for en dækning herudover.  

 De fleste privatkunder med frie midler for over 300.000 kr. vil endvidere  

 typisk placere disse i værdipapirer.
De kunder, der har kontante midler stående for mere  

 end 300.000 kr., har muligheden for at kræve pant til sikkerhed for  

 beløbets tilbagebetaling af deres pengeinstitut.
Sådan et pant  

 vil skulle etableres ved anvendelse af de eksisterende sikringsakter.
Det er  

 svært at forestille sig en privatkunde, som hellere ville anvende en  

 form for sikringsakt, der indebærer, at kunden dagligt skal  

 kontrollere, hvor stort indeståendet er, og derefter give VP meddelelse  

 om, at panteretten ønskes etableret.
De traditionelle former for  

 sikringsakter forekommer mere egnede.
Spørgsmål nr. 5 Kan ministeren bekræfte, at pengeinstitutternes m.v.  

 kreditorer bl.a. kan være erhvervskunder, virksomheder, som  

 institutterne har outsourcet opgaver til og vareleverandører? Svar Ja.
Spørgsmål nr. 6 Vil ministeren medgive, at når der er givet pant i  

 en virksomheds aktiver, bliver den resterende del af boet og dermed det  

 beløb, der er til fordeling mellem de simple kreditorer, tilsvarende  

 mindre? Svar Svaret på dette spørgsmål er  

 naturligvis bekræftende, og formålet med udvidelsen af § 55 er da  

 også at skabe bedre rammer for ydelse af sikkerhed i forbindelse med  

 kreditter givet som et led i pengeafviklingen.
Dette kan i en given situation føre til, at en  

 større del af for eksempel et pengeinstituts aktiver er pantsat, end  

 det ville have været tilfældet, hvis sikkerhedsretten ikke kunne  

 anvendes af betalingssystemet.
Til gengæld vil en større del, og  

 forhåbentlig alle de betalinger, der vedrører den insolvente  

 deltager, og som var anmeldt til gennemførelse i systemet, være  

 gennemført.
Når et beløb ikke er til rådighed som  

 forventet på grund af det pågældende pengeinstituts  

 insolvens, medfører sikkerhedsretten, at den umiddelbare forstyrrelse  

 hos de øvrige deltagere og disses kunder mindskes eller helt  

 undgås.
