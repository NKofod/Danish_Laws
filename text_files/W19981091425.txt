Det fremgår af journalen, at patienten dagen inden operationen blev  

 informeret om daglig indtagelse af Magnyl, ligesom han blev informeret om og  

 accepterede behandling med Ticlid, hvis der skulle indsættes stent.
Det  

 fremgår endvidere af journalen, at patienten blev informeret om  

 indgrebet og de mulige komplikationer i forbindelse hermed.
Herudover  

 fremgår det af et journalnotat fra en telefonisk henvendelse kort efter  

 udskrivelsen, at patienten erkendte at have modtaget afdelingens  

 informationsskrivelse om behandling med Ticlid.
Ballonudvidelsen med indsættelse af stent forløb uden  

 komplikationer.
En fornyet røntgenundersøgelse af  

 kranspulsårerne viste, at den indsatte stent var velfungerende.
I  

 henhold til afdelingens instruks var behandling med Ticlid påbegyndt  

 dagen før operationen.
Patienten blev udskrevet fire dage efter  

 operationen.
Tre dage efter udskrivelsen henvendte patienten sig telefonisk til  

 kardiologisk afdeling, da han havde fået blåfarvning af lysken og  

 det ene håndled samt mavebesvær og koliksmerter.
Patienten  

 ophørte herefter med Ticlid-behandlingen.
Information om indgreb og behandling Patientklagenævnet fandt, at der på grund af  

 forsnævringen af højre kranspulsåres forgreninger var  

 indikation for ballonudvidelse med indsættelse af stent.
 Nævnet fandt ikke grundlag for at kritisere  

 lægerne i forbindelse med information om indgrebet og den medicinske  

 behandling med Ticlid, da oplysningerne i sagen sammenfattende tydede  

 på, at patienten fik både mundtlig og skriftlig information.
Nævnet bemærkede, at patienten ikke kunne  

 forvente at blive informeret via egen læge, da der er tale om en  

 specialprocedure, som egen læge ikke nødvendigvis har viden til  

 at kunne give detaljeret information om.
I øvrigt hviler  

 informationspligten i relation til specialprocedurer hos den involverede  

 afdeling, hvor det er almindelig praksis, at informationen gives af  

 journalskrivende læge, når det drejer sig om afdelingens  

 almindelige procedurer.
Nævnet fandt, at lægerne på den  

 kardiologiske afdeling ikke kunne kritiseres for behandlingen af patienten  

 med Ticlid.
Nævnet lagde vægt på, at dette præparat  

 anvendes til behandling netop i relation til stentindsættelse på  

 en stor del af verdens kardiologiske specialafdelinger.
Endvidere lagde  

 nævnet vægt på, at det er almindelig klinisk praksis at  

 påbegynde behandlingen dagen før selve undersøgelsen  

 udføres, hvis der er mulighed for, at der skal indsættes en  

 stent.
