Vedtaget af Folketinget ved 3. behandling den 15. december  

 2006 Forslag til Lov  

 om ændring af lov om afgift af mineralvand m.v.
(Nedsættelse  

 af mineralvandsafgiften) § 1 I lov om afgift af mineralvand m.v., jf.  

 lovbekendtgørelse nr. 562 af 3. august 1998, som ændret bl.a. ved § 3 i  

 lov nr. 1063 af 17. december 2002 og senest ved § 2 i lov nr. 509 af 7.  

 juni 2006, foretages følgende ændring:
 1.  

  

 I  

  

 § 2, stk. 1,  

  

 ændres to steder »1 kr.  

 15 øre« til: »91 øre«.
§ 2 Stk. 1.  

  

 Loven træder i kraft den 1. januar 2007.
 Stk. 2.  

  

 Loven finder anvendelse fra den  

 8. januar 2007 på varer, der fra og med denne dato udleveres fra registrerede  

 virksomheder, angives til fortoldning eller modtages fra udlandet.
 Stk. 3.  

  

 Afgiftsperioden for december  

 2006 omfatter for afgiftspligtige virksomheder i medfør af lov om afgift af  

 mineralvand perioden fra den 1. december 2006 til og med den 7. januar 2007.  

 Afgiftsperioden  

 for januar 2007 omfatter perioden fra den 8. januar til den 31. januar 2007.
§ 3 Stk. 1.  

  

 Virksomheder, der den 8. januar 2007 har et lager af varer omfattet af  

 § 1, stk. 1, i lov om afgift af mineralvand m.v., der er  

 afgiftsberigtiget med en højere afgift end afgiften efter denne lov, kan få  

 godtgjort afgiftsdifferencen, jf. dog stk. 2. Der ydes kun godtgørelse  

 for  

 uåbnede beholdere.
 Stk. 2.  

  

 Godtgørelse  

 ydes kun for varer, der er bestemt til afsætning, og kun såfremt godtgørelsen  

 af afgift af varerne overstiger 500 kr.
 Stk. 3.  

  

 Det er en  

 betingelse for at opnå afgiftsgodtgørelse, at virksomheden overholder  

 regnskabsbestemmelserne  

 i § 12 i lov om afgift af mineralvand m.v.
Stk. 4.  

  

 For  

 godtgørelse i henhold til stk. 1 skal virksomheden udarbejde en  

 opgørelse  

 af lagerbeholdningen pr. 8. januar 2007 for de varer, der ønskes godtgørelse  

 for.
Opgørelsen skal indeholde oplysninger om leverandørens navn, adresse og  

 CVR- eller SE-nummer.
Told- og skatteforvaltningen kan gøre godtgørelsen  

 betinget af, at virksomheden fremlægger dokumentation for, at afgiften er  

 betalt.
Ansøgningen om godtgørelse og lageropgørelsen med de anførte  

 oplysninger  

 skal være told- og skatteforvaltningen i hænde senest den 15. januar 2007.  

 Skatteministeren kan fastsætte nærmere regler for afgiftsgodtgørelse og  

 yderligere krav til dokumentation og kontrol.
 Stk. 5.  

  

 Reglerne i  

 § 18, § 19 og § 21, stk. 1, nr. 1, og stk. 3 og 4, i  

 lov om mineralvandsafgift og § 18 og § 19 i lov om opkrævning af  

 skatter og afgifter m.v. finder anvendelse i sager om afgiftsgodtgørelse  

 efter  

 stk. 1.
