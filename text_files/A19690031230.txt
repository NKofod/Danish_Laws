(Den årlige hovedlandevejslov) VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til at lade følgende hovedlandevejsstrækninger anlægge som motorveje med de  

 fornødne tilslutninger til det eksisterende vejnet:
 1. En hovedlandevej fra Farum vest om Hillerød til  

 området ved Hemmingstrup.
 2. En hovedlandevej vest om Kolding fra Bramdrupdam  

 til forbindelse med den i § 4, stk. 1, nævnte forlægning af hovedlandevej A 1  

 vest for Kolding i et punkt nord for Harte.
 § 2.  Ministeren bemyndiges til som hovedlandevej at  

 lade anlægge en vejforbindelse fra Vibehus til Hundested havn frem til  

 billetkontrolstedet ved de nye færgelejer.
 Stk. 2.  Ministeren bemyndiges til at lade foretage  

 projektering til forberedelse og sikring af en hovedlandevej fra den i stk. 1  

 nævnte hovedlandevejsstræknings endepunkt ved Vibehus til Frederiksværk.
 Stk. 3.  Ministeren bemyndiges til efter anlægget af den  

 i stk. 1 nævnte hovedlandevejsstrækning at nedklassificere den nuværende  

 hovedlandevej A 21, Frederiksværk-Hundested, for så vidt angår strækningen  

 fra Vibehus til Hundested havn.
 § 3.  Såfremt der i tiden, indtil lovforslag til det i  

 § 2, stk. 2, nævnte anlæg kan være udarbejdet og vedtaget, projekteres eller  

 udføres bebyggelse eller andre foranstaltninger, der skønnes at ville  

 vanskeliggøre eller væsentlig fordyre en senere gennemførelse af anlægget,  

 kan ministeren erhverve de arealer m.v., der er fornødne til anlæggets  

 gennemførelse.
 Stk. 2.  Erhvervelsen kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 § 4.  Ministeren bemyndiges til som hovedlandevej at  

 lade anlægge følgende vejstrækninger:
 1. En forlægning af hovedlandevej A 1,  

 Kolding-Esbjerg, for så vidt angår strækningen mellem hovedlandevej A 10,  

 Kolding-Vejle, og hovedlandevej A 1 ved Asbøl Gårde vest for Truds Å.
 2. En forlægning af hovedlandevej A 13,  

 Viborg-Støvring, for så vidt angår strækningen fra Sønderup til Støvring.
 Stk. 2.  Ministeren bemyndiges til efter anlægget af de  

 i stk. 1 nævnte hovedlandevejsforlægninger at nedklassificere følgende  

 eksisterende hovedlandevejsstrækninger:
 1. Hovedlandevej A 1, Kolding-Esbjerg, for så vidt  

 angår strækningen mellem hovedlandevej A 10, Kolding-Vejle, og hovedlandevej  

 A 1 ved Asbøl Gårde vest for Truds Å.
 2. Hovedlandevej A 13, Viborg-Støvring, for så vidt  

 angår strækningen Sønderup-Støvring.
 § 5.  Ministeren bemyndiges til at erhverve de arealer  

 m.v., der er nødvendige til en senere udbygning af den hovelandevej, der er  

 nævnt i § 4, stk. 1, nr. 2, til motorvej, for så vidt angår strækningen fra  

 hovedlandevej A 10 nord for Støvring til Albæk.
 Stk. 2.  Erhvervelsen kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 Givet på Christiansborg slot, den 18.  

 juni 1969.
 Under Vor Kongelige Hånd og Segl.
 FREDERIK R.
