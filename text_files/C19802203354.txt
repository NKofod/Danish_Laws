(Til rektorerne ved børnehave- og  

 fritidspædagogseminarierne) Hermed følger 2 eksemplarer af undervisningsministeriets cirkulære af 23.  

 maj 1979 om ændring af reglerne om lønanciennitet for tjenestemandsansatte og  

 tjenestemandslønnede lærere ved statsseminarierne og de private seminarier  

 (lærerseminarierne).
 Det skal i tilslutning hertil anføres, at de lønanciennitetsregler, der er  

 fastsat i undervisningsministeriets cirkulære af 13. marts 1963 om  

 aspiranttid og lønningsanciennitet for lærere ved statsseminarierne m.fl.,  

 har fundet tilsvarende anvendelse for lærere ved børnehave- og  

 fritidspædagogseminarierne med de modifikationer, der følger af ændrede  

 lønregler, placeringen i lønrammer og lignende, og at bestemmelserne i  

 medsendte cirkulære af 23. maj 1979 herefter også må finde tilsvarende  

 anvendelse for tjenestemandslønnede lærere ved børnehave- og  

 fritidspædagogseminarierne.
 Opmærksomheden henledes på, at bestemmelsen i cirkulærets punkt 2 om  

 medregning af forudgående virksomhed alene tager sigte på virksomhed med  

 aflønning efter tjenestemandsreglerne.
 Man skal endvidere efter den givne anledning henvise til de særlige  

 bestemmelser i cirkulæreskrivelse af 24. januar 1978 om ændret beregning af  

 lønancienniteten for visse lærere ved børnehave- og  

 fritidspædagogseminarierne (overgang fra en stilling som lærer/overlærer i  

 lønrammerne 13/21/23 til en stilling som lærer ved et af børnehave- og  

 fritidspædagogseminarierne i lønrammerne 18/26/29), jfr. § 20 i aftale af 20.  

 december 1977 mellem finansministeriet og tjenestemændenes  

 centralorganisationer.
 Sager, hvor der efter en tilsvarende anvendelse af cirkulæret af 23. maj  

 1979 måtte være grundlag for en ændring af lønancienniteten, samt eventuelle  

 tvivlspørgsmål i denne forbindelse forventes forelagt for ministeriet.
 P.m.v.
 e.b.
