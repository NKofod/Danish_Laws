Fremsat den 9.  

 november 2005 af undervisningsminister (Bertel Haarder) Forslag til Lov om ændring af  

 lov om friskoler og private grundskoler m.v.
(Forenkling af  

 bestemmelser om tilskud) § 1 I lov om  

 friskoler og private grundskoler m.v., jf. lovbekendtgørelse nr. 665 af 27.  

 juni 2005, som ændret ved § 4 i lov nr. 592 af 24. juni 2005 foretages  

 følgende  

 ændringer:
 1.  

  

 I  

  

 § 9, stk. 2,  

  

 indsættes efter 3. pkt.:
»Undervisningsministeren  

 kan fastsætte nærmere regler om valget af den eller de tilsynsførende.« 2.  


  

 § 10, stk. 2, 2.  

 pkt.,  

  

 affattes således:
»Antal årselever ved  

 beregning af grundtilskud, fællesudgiftstilskud og undervisningstilskud, jf.  

 §  

 11, stk. 4, og antal årselever ved kostafdelinger, jf. § 13, beregnes på  

 samme  

 måde.« 3.  

  

 I  

  

 § 11, stk. 1,  

  

 indsættes som nr. 3:
»3)  

 	  

 Et særligt tilskud til tyske  

 mindretalsskoler.« 4.  


  

 § 11, stk. 4  

  

 og  

  

 5,  

  

 affattes således:
 »Stk. 4.  

  

 Driftstilskudsbevillingen med fradrag af de særlige tilskud, der er nævnt i  

 stk. 1, opdeles i grundtilskud, fællesudgiftstilskud og undervisningstilskud.  

 På de årlige finanslove fastsættes, hvor stor en del af  

 driftstilskudsbevillingen der afsættes til hver af de tre tilskudsformer.
Stk. 5.  

  

 Grundtilskud fordeles til hver skole med samme beløb, idet der dog fastlægges  

 et maksimalt beløb pr. årselev.
Fællesudgiftstilskud fordeles med en takst  

 pr.  

 årselev for op til et på de årlige finanslove fastsat antal årselever (takst  

 1)  

 og en anden lavere takst pr. årselev for øvrige årselever (takst 2).  

 Undervisningstilskud fordeles med en takst pr. årselev for elever, der var  

 under 13 år den 5. september året før finansåret (takst 1) og en anden takst  

 pr. årselev for elever, der var over 13 år den 5. september året før  

 finansåret  

 (takst 2). Beløbene og taksterne fastlægges på grundlag af skolens  

 geografiske  

 beliggenhed (regionaliseringsfaktoren). Beløbene og taksterne samt  

 regionaliseringsfaktoren  

 fastsættes på de årlige finanslove.« 5.  


  

 § 11, stk. 6,  

  

 ophæves.
 Stk. 7 og 8 bliver  

 herefter stk. 6 og 7.
§ 2 Stk. 1.  

  

 Loven  

 træder i kraft den 1. januar 2007.
 Stk. 2.  

  

 Inden opdelingen af driftstilskudsbevillingen, jf. § 11, stk. 4, fradrages i  

 årene 2007-2009 beløb til grundskoleafdelingerne ved private gymnasieskoler  

 og til  

 skoler, der i henhold til § 11 vil få reduceret deres driftstilskud med mere  

 end fem procent i forhold til tildelingen efter de regler, der gælder i 2006.
Bemærkninger til lovforslaget Almindelige  

 bemærkninger 1.  

 Baggrunden for lovforslaget Lovforslaget er et  

 led i gennemførelsen af Regeringens mål om regelforenkling og modernisering  

 af  

 den offentlige sektor med henblik på yderligere udbredelse af mål- og  

 rammestyring, handlingsplan for regelforenkling, september 2002. Lovforslaget  

 fortsætter de regelforenklinger, som blev vedtaget ved lov nr. 275 af 8. maj  

 2002 og lov nr. 287 af 23. april 2003 og indeholder yderligere forenkling af  

 de  

 administrative regler, der styrer skolerne og deres økonomi.
 Formålet med lovforslaget  

 er at opnå større gennemsigtighed og synlighed i finansieringen af de frie  

 grundskoler af hensyn til skolernes brugere og den offentlighed, der søger  

 information om de frie grundskolers økonomiske forhold.
Lovforslaget  

 indeholder en ændring af principperne for fordelingen af driftstilskud til de  

 enkelte frie grundskoler.
Forslaget er baseret på en afvejning af to  

 økonomiske  

 hensyn.
For det første ønsket om at etablere en takststruktur, der giver  

 skolerne et økonomisk incitament til at udvide antallet af elever.  

 For det andet  

 lægges der vægt på at minimere den økonomiske usikkerhed, som en forenkling  

 kan  

 medføre for skolerne og sektoren som helhed.
Det har således været afgørende  

 at  

 sikre, at det tyske mindretals skoler friholdes for forslagets økonomiske  

 konsekvenser,  

 og at sikre en lempelig overgang til det nye fordelingsprincip for  

 grundskoleafdelingerne ved private gymnasieskoler og de skoler, der på grund  

 af  

 de nye regler vil få reduceret deres driftstilskud med mere end fem procent.
 Lovforslaget vil  

 skabe øget harmonisering af tilskudssystemerne på de forskellige  

 uddannelsesområder under Undervisningsministeriet.
Lovforslaget er  

 resultatet af et udvalgsarbejde mellem Undervisningsministeriet og de frie  

 grundskolers skoleforeninger.
Skoleforeningerne er enige i resultatet.
2.  

 Gældende regler Frie grundskoler  

 får driftstilskud ud fra antal årselever på skolerne.
Efter den gældende lov  

 fordeles driftstilskudsbevillingen med fradrag af nærmere opregnede tilskud  

 til  

 skolerne ud fra antallet af årselever på den enkelte skole og ud fra et  

 tilskud  

 pr. årselev til de enkelte skoler, der fastlægges på grundlag af skolens  

 geografiske  

 beliggenhed og skolens størrelse målt ved antal elever samt elevernes  

 aldersfordeling opgjort pr. 5. september året før finansåret.
3.  

 Lovforslagets indhold Efter lovforslaget  

 erstattes den gældende omfordelingsmodel for driftstilskud med en model  

 bestående af tre tilskudskomponenter: grundtilskud, undervisningstaxameter og  

 fællesudgiftstaxameter.
Disse tilskudskomponenter anvendes på hovedparten af  

 Undervisningsministeriets uddannelsesområder.
 Grundtilskuddet er  

 principielt et ikke aktivitetsstyret tilskud, der dækker basale  

 aktivitetsuafhængige driftsomkostninger, der er forbundet med at drive en  

 skole.  

 Der fastlægges imidlertid et tilskud, der maksimalt kan modtages pr. årselev  

 (grundtilskudsloft). En skole, der ikke kan få det fulde grundtilskud, vil i  

 stedet  

 få et grundtilskud, som svarer til grundtilskudsloftet multipliceret med  

 antallet af skolens årselever.
Undervisningstilskud  

 og fællesudgiftstilskud er begge aktivitetsafhængige tilskud.
For begge  

 tilskudsformer  

 indføres to takster.
Taksternes størrelse og tildelingsprincipper fastsættes  

 på  

 de årlige finanslove, jf. bemærkningerne til lovforslagets § 1, nr. 4.
4.  

 Tidligere behandlinger af relevante bestemmelser Der henvises  

 til Folketingstidende 2001-2002, 2. samling (L 275), Folketingets  

 Forhandlinger  

 spalte 2733, 5006, 5183, Tillæg A spalte 2916, 2897, Tillæg B spalte 434,  

 Tillæg C spalte 284. Folketingstidende 2002-2003 (L 147), Folketingets  

 Forhandlinger spalte 4589, 7368, 7558, Tillæg A spalte 3748, 3708, Tillæg B  

 spalte 788, Tillæg C spalte 325.
Økonomiske  

 og administrative konsekvenser for stat, kommuner og amtskommuner Lovforslaget  

 indeholder administrative lettelser for staten.
Forslaget vil føre til en  

 forenkling af tilskudsadministrationen i Undervisningsministeriet samtidig  

 med,  

 at tilskudsbetingelserne vil blive mere enkle og gennemsigtige for skoler og  

 borgere.
Forslaget indeholder ingen økonomiske konsekvenser for stat,  

 kommuner  

 og amtskommuner.
Økonomiske  

 og administrative konsekvenser for erhvervslivet Lovforslaget  

 indeholder ingen økonomiske og administrative konsekvenser for erhvervslivet.
Administrative  

 konsekvenser for borgerne Lovforslaget  

 indeholder administrative lettelser for borgerne.
De nuværende tilskudsregler  

 er uigennemsigtige for skolerne, da den enkelte skoles tilskud i høj grad  

 afhænger af de øvrige skolers forhold.
Forslaget vil skabe større  

 gennemsigtighed og synlighed i finansieringen af den enkelte skole, som  

 derved  

 får lettere ved at disponere økonomisk.
Miljømæssige  

 konsekvenser Lovforslaget har  

 ingen miljømæssige konsekvenser.
Forholdet  

 til EU-retten Lovforslaget  

 indeholder ikke EU-retlige aspekter.
Vurdering  

 af konsekvenser af lovforslaget Positive  

 konsekvenser/mindre udgifter (hvis ja, angiv omfang) Negative  

 konsekvenser/merudgifter (hvis ja, angiv omfang) Økonomiske  

 konsekvenser for stat, kommuner og amtskommuner Ingen Ingen Administrative  

 konsekvenser for stat, kommuner og amtskommuner Forenkling  

 af tilskudsadministrationen Ingen Økonomiske  

 og administrative konsekvenser for erhvervslivet Ingen Ingen Administrative  

 konsekvenser for borgerne Bedre  

 mulighed for økonomisk disponering for den enkelte frie grundskole Ingen Miljømæssige  

 konsekvenser Ingen Ingen Forholdet  

 til EU-retten Forslaget  

 indeholder ingen EU-retlige aspekter Høring Et lovudkast har inden  

 fremsættelsen været sendt til høring hos: Frie Grundskolers Fællesråd, Dansk  

 Friskoleforening,  

 Rigsrevisionen, Foreningen af Statsautoriserede Revisorer, Foreningen af  

 Registrerede  

 Revisorer, KL, Københavns Kommune og Frederiksberg Kommune.
 Lovudkastet har  

 endvidere været offentliggjort på Undervisningsministeriets hjemmeside.
Bemærkninger  

 til lovforslagets enkelte bestemmelser Til § 1 Til nr. 1 Lovforslaget er en  

 teknisk rettelse, idet bestemmelsen ved en fejl udgik i forbindelse med  

 vedtagelsen  

 af lov nr. 336 af 18. maj 2005.  Lovforslag nr.
L 105 om ændring af lov  

 friskoler  

 og private grundskoler m.v. (Skolernes frihed, mål med undervisningen, krav  

 til  

 bestyrelsesmedlemmer, lærere og tilsynsførende, herunder om danskkundskaber,  

 samt tilsyn m.v.).
Til nr. 2 Forslaget er en  

 konsekvens af forslaget i § 1, nr. 4. Fællesudgiftstaxametret og  

 undervisningstaxametret udløses på baggrund af antal årselever, der som  

 hidtil  

 opgøres som 7/12 af elevtallet opgjort pr. 5. september året før finansåret  

 og  

 5/12 af elevtallet opgjort pr. 5. september i finansåret.
Til nr. 3 Efter lovforslaget  

 vil der, inden driftstilskudsbevillingen fordeles til de enkelte skoler,  

 blive  

 afsat et særligt tilskud til de tyske mindretalsskoler.
Det er for at sikre,  

 at  

 skolerne ikke lider økonomisk tab ved omlægningen af fordelingen af  

 driftstilskud, jf. bemærkningerne til lovforslagets § 1, nr. 4.  

 Der er tale om  

 en permanent ordning.
Til nr. 4 Efter lovforslaget  

 indføres en tilskudsmodel, hvor driftstilskuddet fratrukket puljer til  

 specialundervisning m.v., vikarudgifter m.v. og tilskud til tyske  

 mindretalsskoler opdeles i tre tilskudselementer: et grundtilskud, et  

 undervisningstaxameter  

 og et fællesudgiftstaxameter.
Grundtilskud Principielt er grundtilskud  

 ikke aktivitetsafhængigt, men efter lovforslaget vil der blive fastsat et  

 maksimalt beløb  

 pr. årselev på de årlige finanslove.
Grundtilskud  

 dækker de basale driftsomkostninger, der  

 er forbundet med at drive en skole.  

 De mindste skoler vil ikke kunne få det  

 fulde grundtilskud.
Fællesudgiftstaxameter Fællesudgiftstaxametret  

 skal dække de fællesudgifter, som er typisk for al skoledrift, og som kan  

 afhænge af skolens størrelse.
Det gælder eksempelvis elevadministration og  

 bygningsdrift.
Der indføres to  

 fællesudgiftstakster.
Takst 1 ydes for antallet af årselever, der ikke  

 overstiger et årselevtal, der fastsættes på finansloven.
Takst 2 ydes for de  

 årselever, der ligger derudover.
Undervisningstaxameter Der indføres et  

 aktivitetsstyret undervisningstaxameter med to takster.
Forholdet mellem de  

 to  

 takster fastsættes med udgangspunkt i en elevvægtsfaktor, der fastsættes på  

 de  

 årlige finanslove.
Elevvægtsfaktoren angiver forskellen mellem  

 undervisningstilskuddet pr. årselev for elever under 13 år henholdsvis elever  

 over 13 år.
I overensstemmelse med den enighed, der er opnået med  

 skoleforeningerne, vil elevvægtsfaktoren på forslag til finanslov for 2007  

 blive fastsat til 1,32.
Regionaliseringsfaktoren Lovforslaget  

 indebærer en forenkling af den nuværende regionaliseringsfaktor, der  

 omfordeler  

 driftstilskuddet efter geografisk beliggenhed.
De nuværende fem  

 stedtillægsområder reduceres til to.
I overensstemmelse med den enighed, der  

 er  

 opnået med skoleforeningerne, vil regionaliseringsfaktoren på forslag til  

 finanslov for 2007 blive fastsat til 1,02.
Fordelingsmæssige  

 konsekvenser af lovforslaget Den årlige  

 takstfastsættelse sker ud fra den gennemsnitlige udgift pr. elev i  

 folkeskolen  

 tre år før finansåret.
Ved skønnet over de økonomiske fordelingsmæssige  

 konsekvenser er eksisterende tilskudsoplysninger lagt til grund.
Tabel  

 1 angiver de takster, der er forudsat ved skønnet.
Der er i denne forbindelse  

 anvendt en elevvægtsfaktor på 1,32 og en  

 regionaliseringsfaktor på 1,02.  

 Det bemærkes, at taksterne er illustrative.
Det  

 er således alene taksternes relative størrelse, der er interessant i forhold  

 til den årlige takstfastsættelse.
Tabel 1 Grundtilskud Bevilling  

 pr. skole 400.000 Grundtilskudsloft  

 pr. årselev 10.000 Fællesudgiftstilskud Takst 1 5.000 Takst 2 2.000 Undervisningstilskud Takst 1 27.240 Takst 2 35.950 Tabel 2  

 opsummerer den samlede forventede fordelingsmæssige konsekvens af  

 lovforslaget.
Tabel 2 Skole-  

  

 størrelse Antal  

  

 skoler Difference  

  

 til  

  

 nuværende  

  

 tilskud  

  

 (mio. kr.) Difference  

  

 til  

  

 nuværende  

  

 tilskud  

  

 (i procent) Gennem-  

  

 snitlig  

  

 difference  

  

 til  

  

 nuværende  

  

 tilskud  

  

 pr. skole  

  

 (kr.) Gennem-  

  

 snitlig  

  

 difference  

  

 pr. årselev  

  

 (kr.) Gennem-  

  

 snitligt  

  

 tilskud  

  

 pr. årselev  

  

 (kr.) 0-50 48 -2,7 -3,3 -56.600 -1.500 43.300 51-80 64 -5,2 -3,0 -81.100 -1.270 40.800 81-110 53 -3,2 -1,6 -59.800 -640 38.300 111-150 75 -2,1 -0,6 -27.400 -210 37.700 151-200 88 2,1 0,4 23.500 140 37.500 201-300 60 6,2 1,2 103.400 440 37.000 301-400 30 2,8 0,7 93.500 260 35.500 401-600 32 1,9 0,4 59.800 130 35.100 Over 600 14 0,1 0 10.400 20 34.800 Tabellen viser, at  

 der vil ske en reduktion af den nuværende omfordeling fra store til små  

 skoler.  

 Ud fra en nettobetragtning forventes forslaget at indebære en omfordeling på  

 13,2 mio. kr.
Skoler med en skolestørrelse på mere end 150 årselever vil  

 således opnå en økonomisk gevinst ved forenklingen, mens skoler med 150  

 årselever eller derunder vil lide et økonomisk tab.
Det  

 skal bemærkes, at de små skolers samlede driftstilskud pr. årselev fortsat  

 vil  

 være betydeligt større end de store skolers.
En sammenligning af de mindste  

 og  

 største skoler viser, at det gennemsnitlige driftstilskud pr. årselev efter  

 forenklingen forventes at være 24 procent højere på de mindste skoler end på  

 de  

 største skoler.
Til nr. 5 Forslaget er en  

 konsekvens af forslaget under nr. 4.
Til § 2 Til stk. 1 Det foreslås, at  

 loven træder i kraft den 1. januar 2007.
Til stk. 2 Ved omlægningen af  

 fordelingen af driftstilskud vil der blive etableret overgangsordninger i  

 2007-2009 for grundskoleafdelingerne ved de private gymnasier gymnasieskoler  

 og  

 for skoler, der ved forenklingen vil få reduceret deres driftstilskud med  

 mere  

 end fem procent for at sikre deres mulighed for at tilpasse sig de nye  

 økonomiske  

 vilkår.
Bilag 1 Gældende  

 formulering Lovforslaget § 9.
 1.  

  

 I  

  

 § 9, stk. 2,  

  

 indsættes efter 3. pkt.:
Stk. 2.  

  

 Forældrekredsen vælger for højst 4 år  

 en eller flere personer til at føre tilsyn med elevernes standpunkt i dansk,  

 regning/matematik og engelsk samt med, om skolens samlede undervisningstilbud  

 ud fra en helhedsvurdering står mål med, hvad der almindeligvis kræves i  

 folkeskolen.
Den eller de tilsynsførende skal endvidere påse, at skolen  

 opfylder kravet i § 1, stk. 2, 4. pkt., og at undervisningssproget er dansk.  

 Forældrekredsen kan i stedet anmode kommunalbestyrelsen i skolekommunen om at  

 varetage disse tilsynsopgaver.
Skolen skal orientere Undervisningsministeriet  

 om, hvem der er valgt til at føre tilsyn.
Opfylder den eller de  

 tilsynsførende ikke på tilfredsstillende måde kravene til tilsynet i henhold  

 til denne lov eller regler fastsat i medfør heraf, kan  

 undervisningsministeren  

 pålægge forældrekredsen inden for en nærmere angivet frist at vælge en eller  

 flere nye tilsynsførende.
»Undervisningsministeren  

 kan fastsætte nærmere regler om valget af den eller de tilsynsførende.« § 10.
 2.  


  

 § 10, stk. 2, 2.  

 pkt.,  

  

 affattes således:
 Stk. 2.  

  

 Antal  

 årselever opgøres som 7/12 af antal elever opgjort pr. 5. september året før  

 finansåret og 5/12 af antal elever opgjort pr. 5. september i finansåret.  

 Antal årselever ved kostafdelinger beregnes på samme måde, jf. § 13.
»Antal årselever ved  

 beregning af grundtilskud, fællesudgiftstilskud og undervisningstilskud, jf.  

 § 11, stk. 4, og antal årselever ved kostafdelinger, jf. § 13, beregnes på  

 samme måde.« § 11.  

  

 Af driftstilskudsbevillingen, jf. § 10,  

 fastsættes på finansloven:
1) Et særligt  

 tilskud a) til  

 specialundervisning, b) til  

 støtteundervisning i dansk af tosprogede elever og c) til dækning af  

 ekstraudgifter til lærertimer, praktisk medhjælp, hjælpemidler og befordring  

 af elever med svære handicap, i det omfang udgifterne ikke overstiger det  

 kommunale takstbeløb, der er fastsat i henhold til § 49, stk. 2, i lov om  

 folkeskolen.
 2) Et særligt  

 tilskud til vikarudgifter, sygeundervisning, lærernes kursusdeltagelse,  

 herunder efteruddannelse, og særlige lærerlønudgifter.
 3.  

  

 I  

  

 § 11, stk. 1,  

  

 indsættes som nr. 3:
»3)  

 	  

 Et særligt tilskud til tyske mindretalsskoler.« 4.  


  

 § 11, stk. 4  

  

 og  

  

 5,  

  

 affattes således:
 Stk. 4.  

  

 Driftstilskudsbevillingen med fradrag af de særlige tilskud, der er nævnt i  

 stk. 1, fordeles som tilskud til skolerne ud fra antallet af årselever ved de  

 enkelte skoler, jf. § 10, stk. 2, og ud fra et tilskud pr. årselev til de  

 enkelte skoler, der fastlægges på grundlag af skolens geografiske beliggenhed  

 og skolens størrelse målt ved antal elever samt elevernes aldersfordeling  

 opgjort pr. 5. september året før finansåret.
 Stk. 5.  

  

 På de årlige finanslove fastsættes en regionaliseringsfaktor, en  

 elevvægtsfaktor  

 og et fordelingsforhold for tilskuddet pr. elev til skoler af forskellig  

 størrelse.
 »Stk. 4.  

  

 Driftstilskudsbevillingen med fradrag af de særlige tilskud, der er nævnt i  

 stk. 1, opdeles i grundtilskud, fællesudgiftstilskud og undervisningstilskud.  

 På de årlige finanslove fastsættes, hvor stor en del af  

 driftstilskudsbevillingen  

 der afsættes til hver af de tre tilskudsformer.
Stk. 5.  

  

 Grundtilskud fordeles til hver skole med samme beløb, idet der dog fastlægges  

 et maksimalt beløb pr. årselev.
Fællesudgiftstilskud fordeles med en takst  

 pr. årselev for op til et på de årlige finanslove fastsat antal årselever  

 (takst 1) og en anden lavere takst pr. årselev for øvrige årselever (takst  

 2). Undervisningstilskud fordeles med en takst pr. årselev for elever, der  

 var under 13 år den 5. september året før finansåret (takst 1) og en anden  

 takst pr. årselev for elever, der var over 13 år den 5. september året før  

 finansåret (takst 2). Beløbene og taksterne fastlægges på grundlag af skolens  

 geografiske beliggenhed (regionaliseringsfaktoren). Beløbene og taksterne  

 samt regionaliseringsfaktoren fastsættes på de årlige finanslove.« Stk. 6.  

  

 Undervisningsministeren fastsætter  

 nærmere regler om fordelingen af tilskud til skolerne ud fra kriterierne i  

 stk. 4 og ud fra det fordelingsforhold og de faktorer, der er fastsat på  

 finansloven.
 5.  


  

 § 11, stk. 6,  

  

 ophæves.
 Stk. 7 og 8  

 bliver herefter stk. 6 og 7.
