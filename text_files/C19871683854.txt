 I fortsættelse af direktoratets cirkulæreskrivelse af 30. marts 1987 skal  

 direktoratet herved meddele skolerne, at det i skrivelsen omtalte forslag til  

 folketingsbeslutning - fremsat af Det Radikale Venstre - vedrørende en  

 forbedret støtte til elever på folkehøjskoler, landbrugsskoler,  

 husholdningsskoler og efterskoler er vedtaget af Folketinget den 21. maj  

 1987.
 Med vedtagelsen af beslutningsforslaget er aldersgrænsen for  

 forældreafhængighed nedsat fra 21 til 20 år med virkning for kurser, der  

 begynder efter den 26. juli 1987. Bekendtgørelse nr. 222 af 30. april 1986 om  

 statsstøtte til elever på folkehøjskoler, landbrugsskoler, husholdningsskoler  

 og efterskoler vil snarest blive ændret i medfør af beslutningsvedtagelsen.
 I cirkulæreskrivelsen af 30. marts 1987 har man stillet skolerne i udsigt,  

 at der ville blive udsendt nye ansøgningsskemaer - formular 69 - til de  

 skoler, for hvem det skønnedes at være af betydning, at aldersgrænsen for  

 forældreafhængighed for elever på kurser, der påbegyndes den 26. juli til 31.  

 december 1987, er nedsat fra 21 til 20 år.
Imidlertid har direktoratet valgt at undlade dette.
I stedet for anmoder  

 man de berørte skoler om forinden udsendelse af formular 69 til en eventuelt  

 kommende elev at korrigere skemaet, idet man retter 21 år til 20 år og i  

 øvrigt forholder sig som omtalt i cirkulæreskrivelsens sidste afsnit.
 P.d.v.
