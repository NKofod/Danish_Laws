 Det fremgår af RM nr. 7/1992, pkt. 1.1.7. og 1.5.2. at sager om  

 overtrædelse af en lovbestemmelse, som en særlig offentlig myndighed skal  

 påse overholdt, skal forelægges for statsadvokaten, hvis der er uenighed  

 mellem politimesteren og særmyndigheden om tiltalens udformning eller om  

 afgørelse med påtaleopgivelse.
Ved siden heraf har forskrifterne i RM 23.2, jf.
RAcir 232 af 3.10.1923 om  

 samarbejdet med særmyndighederne og RAcis af 29.8.1972, jf.
RAskr af  

 18.7.1953 om tiltalerejsning i told- og momssager været gældende.
Disse  

 forskrifter afløses af denne meddelelse.
 1. Generelt om særlovssager.
 I sager om overtrædelse af en lovbestemmelse, som en særlig offentlig  

 myndighed skal påse overholdt, gælder følgende om samarbejdet med vedkommende  

 myndighed:
 1.1. Tiltalespørgsmålet.
 1.1.1. Sagen rejst på foranledning af myndigheden.
 Hvis der må antages at være uenighed mellem politimesteren og vedkommende  

 myndighed om afgørelsen af tiltalespørgsmålet eller tiltalens udformning, bør  

 myndigheden have lejlighed til at fremføre sine synspunkter, inden sagen  

 forelægges for statsadvokaten til afgørelse.
 Fremkommer der i øvrigt under efterforskningen omstændigheder, som  

 myndigheden ikke kan antages at være bekendt med, kan dette ligeledes  

 begrunde, at der indhentes en erklæring fra myndigheden.
 1.1.2. Sagen ikke rejst på foranledning af myndigheden.
 I sager, der er anmeldt eller i øvrigt kommet til politiets kendskab uden  

 om vedkommende særmyndighed, vil der ofte kunne være anledning til at  

 indhente en erklæring fra myndigheden, inden der træffes afgørelse vedrørende  

 tiltalespørgsmålet.
 1.2. Underretning om afgørelsen.
 Snarest muligt efter afslutningen af en sag, der er rejst på foranledning  

 af, eller i hvilken der i øvrigt er indhentet erklæring fra en særmyndighed,  

 gives der myndigheden underretning om sagens udfald.
 Underretningen skal såvidt muligt ske i så god tid, at der gives den  

 pågældende myndighed lejlighed til at tage stilling til spørgsmålet om anke,  

 og bør ikke afvente en eventuel forkyndelse af dommen.
 Det samme gælder i andre tilfælde, hvor det er foreskrevet, at afgørelsen  

 i en straffesag skal forelægges for en særlig myndighed, herunder domme, der  

 frakender retten til at udøve virksomhed, som kræver en særlig offentlig  

 autorisation eller godkendelse.
 2. Samarbejdet på specielle særlovsområder.
 Det fremgår af oversigten over forelæggelsesregler (senest august 1993)  

 indenfor politi og anklagemyndighed, at der på nogle særlovsområder gælder  

 specielle forskrifter om samarbejdet med vedkommende særmyndighed.
 Samarbejdet med miljømyndighederne er således reguleret ved RM nr 4/1991.
 For sager om overtrædelse af lov om godskørsel er der i JM skr 20.1.1982  

 givet forskrifter om samarbejdet med Færdselsstyrelsen.
 RM nr. 7/1975 og RM nr. 2/1982 om overtrædelse af markedsføringsloven  

 indeholder anvisninger om forelæggelse for Forbrugerombudsmanden.
 RM nr. 6/1990 om straffesager mod hyrevognschauffører og indehavere af  

 hyrekørselsbevilling foreskriver bl.a., at der i visse tilfælde skal  

 indhentes en udtalelse fra vedkommende myndighed i henhold til lov om  

 hyrekørsel.
 Disse og lignende regler på mere specielle særlovsområder er fortsat  

 gældende.
 3. told-, skatte- og afgiftssager.
 For samarbejdet i sager om overtrædelse af told-, skatte- og  

 afgiftslovgivningen med told- og skattemyndighederne gælder det i afsnit 1  

 anførte med følgende tilføjelser:
 3.1. Generelt.
I tilfælde af uenighed mellem politikredsen og vedkommende told- og  

 skatteregion vedrørende vurderingen af tiltalespørgsmålet, vil sagen af  

 regionen blive indsendt til Told- og Skattestyrelsen, overtrædelseskontoret,  

 med en begrundelse for regionens standpunkt.
Styrelsen vil herefter træffe  

 afgørelse med hensyn til, hvordan der fra told- og skattemyndighedernes side  

 skal forholdes i sagen.
 Sager om klage over politimestres og statsadvokaters afgørelser hører  

 under Styrelsens kompetence.
 3.2. Specielt om registreringsafgift.
 Alle sager om overtrædelse af registreringsafgiftsloven sendes til  

 vedkommende told- og skatteregion.
 Det gælder også sager, hvor der samtidig foreligger overtrædelse af  

 færdselsloven, f.eks. ulovlig personbefordring i varekassen i varevogne eller  

 fjernelse af adskillelse mellem førerhus og varekasse.
Sager om ulovlig personbefordring og om manglende adskillelse søges  

 afgjort af vedkommende told- og skatteregion, medmindre politiet finder, at  

 der tillige bør gøres ansvar gældende efter færdselsloven.
I så fald afgøres  

 sagen af politimesteren efter at have været sendt til udtalelse hos regionen.
 4. Ophævelse af forskrifter.
 RAcir nr. 232 af 3.10.1923, RAskr af 18.7.1953, RM 23.2 af februar 1966 og  

 RAcis nr. 43/72-9 af 29.8.1972 ophæves.
 Asbjørn Jensen.
