(Virksomheder, der inden for samme butikslokale forhandler daglige  

 forbrugsvarer, såsom fødevarer, vin og tobak, textil og isenkram m.v. skal  

 betragtes som et fælles oplæringsområde, idet der dog skal gives  

særskilt brancheuddannelse, såfremt vareudvalget giver mulighed  

 herfor.
I så fald skal oplæringen gives efter vedkommende branches  

 uddannelsesregler).
 Efter indstilling fra fællesudvalget for butikslærlinge fastsætter  

 lærlingerådet i medfør af lærlingelovens § 24, stk. 5, i lov nr. 261 af 2.  

 oktober 1956 om lærlingeforhold nedenstående uddannelsesregler, som angiver  

 mindstemålet for uddannelse af butikslærlinge i supermarkeder,  

 dobbelt-supermarkeder og dermed beslægtede forretninger, og som er bindende  

 for fagets læremestre.
Ved ansættelse af en lærling skal der drages omsorg for, at denne får en  

 alsidig og grundig oplæring i de varegrupper, som forretningen omfatter.  

 Lærlingens arbejde skal tilrettelægges således, at der gennem turnus i  

 virksomhedens forskellige afdelinger gives kendskab til de forskellige  

 vareområder, oplæringen skal omfatte  jfr. vedlagte retningslinier for  

 oplæringsforløbet.
På samme måde skal lærlingen bibringes indgående  

 kendskab til de specielle funktioner, de enkelte afdelinger dækker, herunder  

 kontorfunktioner.
Det er virksomhedens opgave at gøre alle discipliner  

 aktuelle og interessebefordrende.
Oplæringen skal i det omfang, virksomhedens  

 størrelse og organisation giver mulighed herfor, omfatte følgende:
 Kendskab til virksomheden.
Ved sin tiltræden skal lærlingen bibringes kendskab til virksomhedens  

 interne organisation og det ansatte personale.
Lærlingen skal informeres om  

 virksomhedens målsætning og de midler, der anvendes for at opnå denne  

 målsætning, herunder anlægs- og salgspolitik.
Lærlingen skal informeres om de  

 regler, pligter og rettigheder, som lærlingen er omfattet af.
Lærlingen skal  

 informeres om det øvrige personales ansvars- og myndighedsområder og om,  

 hvilke af medarbejderne der sammen med læremesteren skal overvåge og vejlede  

 lærlingen under dennes praktiske oplæring. ----------------- Område:
I.
Varekundskab.
 Kolonial, vin og tobak, frugt og grønt, dybfrostvarer, kød og viktualier,  

 textilvarer, isenkram m.v.
 Oplæring i:
Lærlingen skal gives viden om varens oprindelse, benævnelse, kvalitet,  

 holdbarhed og fabrikat, varens anvendelse og næringsværdi.
Lærlingen skal  

 have adgang til at sætte sig ind i problematikken omkring produktionen i  

 butikkens kød- og viktualieafdeling.
 Lærlingen skal have oplysning om brugen af faglitteratur, tidsskrifter,  

 håndbøger, kataloger og prislister.
 Område:
 2. Varebehandling.
 Kolonial, vin og tobak, frugt og grønt, dybfrostvarer, kød og viktualier,  

 textilvarer, isenkram m.v.
 Oplæring i:
Lærlingen skal gives mulighed for at disponere i de nævnte vareområder  

 inden for en fastlagt turnus.
Lærlingen skal oplæres i brugen af  

 bestillingslister.
Lærlingen skal oplæres i behandlingen af de enkelte varer,  

 herunder emballering, afpudsning, udpakning, opfyldning i reoler og gondoler  

 samt vareopbevaring på lager og prismærkning.
 Område:
 3. Kundebetjening og salg.
 Kolonial, vin og tobak, frugt og grønt, dybfrostvarer, textilvarer,  

 isenkram, kød og viktualier m.v.
 Oplæring i:
Lærlingen skal oplæres til god kundebetjening - herunder information og  

 rådgivning over for kunder - inden for de nævnte vareområder.
Lærlingen skal  

 gives indblik i behandling af kundereklamationer.
Lærlingen skal gives  

 kendskab til tilrettelægning af vareudbringning.
Lærlingen skal gives  

 kendskab til vareplacering i butikken, salgsudstillinger og særlige former  

 for salgsoplæg.
 Område:
 4. Butiksindretning og anvendelse af teknisk inventar.
 Reoler, gondoler, kassediske, trådvarer, kurve og vogne, podier, køle- og  

 frostbokse, kasseapparater, regnemaskiner, doseringsapparater, diverse  

 lyskilder, el-tavler og automater samt tyverialarms-anlæg.
 Oplæring i:
Lærlingen skal indføres i principperne for inventarets placering,  

 udskiftning og indkøb.
Lærlingen skal indføres i brugen af de nævnte tekniske  

 inventargenstande - herunder de forskriftsmæssige foranstaltninger med hensyn  

 til placering.
 Område:
 5. Kontormæssige opgaver.
 Drifts- og afdelingsregnskaber, lageroptællingssystemer,  

 kontrolfunktioner, lageromsætningshastighed, salgsteknikker, korrespondance,  

 vedrørende køb og salg, afbetalingskontrakter, kasseoptælling, bankærinder,  

 kalkulation.
 Oplæring i:
 Lærlingen bør gives en grundig indføring i regnskabsmæssig forståelse,  

 behandling af statistisk materiale, omgangen med penge og checks samt  

 anvendelse af afbetalingskontrakter og udformning af breve - alt i  

 forsættelse af den teoretiske uddannelse.
 Lærlingen skal indføres i butikkens kalkulationsteknik, bekæmpelse og  

 kontrol af svindkilder, herunder butikstyverier.
 Område:
 6. Organisation, personaleadministration.
 Personaleledelse, arbejdstilrettelæggelse, intern organisation,  

 organisationsskemaer, personlig hygiejne, sundhedsvedtægter inden for  

 vareområderne.
 Oplæring i:
 Lærlingen skal indføres i butikkens personalepolitiske forhold - herunder  

 organisationsskemaer, arbejdstider, afspadseringsformer og arbejdets  

 principielle tilrettelæggelse.
 Lærlingen skal informeres om sundhedsvedtægter og lovmæssige forskrifter  

 inden for butikkens vareområde.
 Lærlingen skal gennem det praktiske arbejde i virksomheden have mulighed  

 for at erhverve sig fornødent kendskab til alle forekommende discipliner i  

 lærevirksomheden og bør støttes heri gennem vejledning i rette brug af  

 håndbøger, kataloger og faglitteratur m.v.
 Lærlingerådet, den 24. februar 1971.
P.
Hermann / Carl Jørgensen sekr.
