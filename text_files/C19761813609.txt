 Statsskattedirektoratet har ved cirkulære nr. 466 af 2. juni 1976 givet  

 nye retningslinier for, i hvilket omfang der ved siden af det faste  

 lønmodtagerfradrag kan gives fradrag for kørselsudgifter, jf. bestemmelsen i  

 kildeskattelovens § 24, stk. 1, nr. 1, 2. pkt., og § 24, stk. 1, nr. 2, 2.  

 pkt.
 Disse retningslinier har også virkning for fastsættelse af de  

 A-indkomster, hvori der ikke skal indeholdes A-skat, jf. § 1 i bekendtgørelse  

 nr. 251 af 4. juni 1970 vedrørende kildeskat af rejsegodtgørelser som ændret  

 ved bekendtgørelse nr. 508 af 18. december 1971.
 Idet man henviser til cirkulæret, skal man give følgende vejledning  

 vedrørende trækordningen.
1. Kørselsgodtgørelse Godtgørelse for kørsel i egen bil m.v. kan, når den er baseret på antallet  

 af faktisk kørte kilometre, udbetales uden indeholdelse af A-skat.
 Godtgørelsen kan overstige de af staten fastsatte takster for benyttelse  

 af eget befordringsmiddel på tjenesterejser, men må være fastsat således, at  

 den alene tilsigter at dække de faktiske udgifter ved kørslen.
 Kørselsgodtgørelse, der er baseret dels på en godtgørelse pr. km og dels  

 på faste tilskud pr. måned eller år, samt kørselsgodtgørelse, hvorefter der  

 udelukkende gives faste tilskud, kan ligeledes udbetales uden indeholdelse af  

 A-skat, når følgende betingelser er opfyldt:
a.
Størrelsen af godtgørelsen er fastsat på grundlag af en vurdering af  

 det gennemsnitlige erhvervsmæssige kørselsbehov.
b.
Godtgørelsen tilsigter alene at give dækning for de formodede faktiske  

 kørselsudgifter.
c.
Arbejdsgiveren fører løbende kontrol med omfanget af den  

 erhvervsmæssige kørsel og med, at omfanget heraf stort set svarer til det,  

 der er forudsat ved fastsættelsen af kørselsgodtgørelsen.
Det påhviler arbejdsgiveren at påvise grundlaget for fastsættelsen af  

 kørselsgodtgørelsen.
Størrelsen af kørselsgodtgørelsen må optages til ny  

 vurdering ved udskiftning af bil.
 Hvor kørselsgodtgørelsen også skal dække udgifter til kørsel ud over den i  

 kildeskattelovens § 24, stk. 1, nr. 1 og 2, omhandlede art, f.eks. til kørsel  

 mellem hjem og den faste arbejdsplads, skal det udbetalte beløb i sin helhed  

 henregnes til A-indkomst, hvori der skal indeholdes A-skat.
2. Rejsegodtgørelse Retningslinierne i statsskattedirektoratets cirkulære nr. 466 er tillige  

 afgørende for, i hvilket omfang der kan udbetales rejsegodtgørelse uden  

 indeholdelse af A-skat.
Rejsegodtgørelse, der udbetales på grundlag af et faktisk antal rejsedage,  

 og hvor der tages hensyn til hvor mange rejsedage, der er forbundet med  

 overnatning, kan udbetales uden indeholdelse af A-skat.
Rejsegodtgørelsens  

 størrelse må være fastsat således, at den alene tilsigter at dække de  

 faktiske udgifter til ophold og fortæring under rejsen.
 Rejsegodtgørelse, der udbetales med faste ugentlige, månedlige eller  

 årlige beløb, kan ligeledes udbetales uden indeholdelse af A-skat, når  

 samtlige følgende betingelser er opfyldt:
a.
Størrelsen af godtgørelsen er fastsat på grundlag af en vurdering af  

 antallet af rejsedage.
b.
Beregningen af godtgørelsen pr. rejsedag med eller uden overnatning  

 tilsigter alene at give dækning for den gennemsnitlige faktiske udgift til  

 ophold og fortæring under rejse.
c.
Arbejdsgiveren fører løbende kontrol med, at omfanget af  

 rejseaktiviteten ikke er mindre end forudsat, herunder med fordelingen mellem  

 rejsedage med/uden overnatning.
 Det påhviler arbejdsgiveren at påvise grundlaget for fastsættelsen af  

 rejsegodtgørelser.
Rejse må i almindelighed anses at foreligge, når indkomstmodtageren som  

 følge af sit arbejde må tage ophold uden for den kommune, hvori det  

 sædvanlige arbejdssted ligger, dog mindst 4 km fra dette.
Rejse anses dog  

 altid for at foreligge, når den pågældende enten må tage ophold mere end 15  

 km fra sit normale arbejdssted, eller han som led i sit arbejde har  

 tilbagelagt mindst 30 km i løbet af den pågældende dag.
De nævnte ophold  

 behøver ikke at være forbundet med overnatning.
3. Forskellige bestemmelser Det er en forudsætning for, at kørsels- og rejsegodtgørelsen kan udbetales  

 uden indeholdelse af A-skat, at de øvrige betingelser herfor i bekendtgørelse  

 nr. 251 af 4. juni 1970 med senere ændring er opfyldt.
 Kørsels- og rejsegodtgørelser skal som hidtil anføres som A-indkomst i  

 felt 13 på oplysningssedlen og kan, når godtgørelsen omfattes af foranstående  

 regler, tillige anføres i felt 20 på oplysningssedlen.
Godtgørelser, der ikke udbetales i overensstemmelse med ovenstående  

 regler, er almindelig trækpligtig A-indkomst.
Dette gælder således f.eks.  

 faste kørsels- og rejsegodtgørelser, hvad enten der er tale om daglige,  

 ugentlige, månedlige eller årlige beløb, når disse ikke er fastsat under  

 hensyn til de forventede faktiske udgifter ved den erhvervsmæssige  

 kørsel/rejse, eller i tilfælde af at arbejdsgiveren ikke fører den fornødne  

 kontrol.
I disse tilfælde må godtgørelserne ikke anføres i felt 20.
 Såfremt det konstateres, at en arbejdsgiver udbetaler kørsels- og  

 rejsegodtgørelse uden skattetræk, uden at betingelserne foran er opfyldt,  

 skal arbejdsgiverkontrollen påtale forholdet over for arbejdsgiveren samt  

 drage omsorg for rettelse af eventuelt fejlagtige oplysningssedler.
 Kun i tilfælde hvor arbejdsgiveren trods påtale undlader at indeholde samt  

 i tilfælde, hvor det må formodes, at der foreligger forsæt til at unddrage  

 det offentlige skat, eller i tilfælde hvor arbejdsgiveren i øvrigt groft har  

 tilsidesat de pligter, der påhviler ham, skal indberetning i henhold til  

 kildeskattelovens § 74 finde sted.
Opmærksomheden henledes på, at der for domstolene for øjeblikket kan  

 versere straffesager for overtrædelse af kildeskattelovens § 74 og 75, hvor  

 de af statsskattedirektoratet tidligere fastsatte regler om kørsels- og  

 rejsegodtgørelse har været tilsidesat.
Kommunerne og  

 amtsskatteinspektoraterne bemyndiges til at frafalde tiltale for de forhold,  

 for hvilke der ikke fremtidig vil blive rejst tiltale efter foranstående  

 regler, samt til at nedsætte størrelsen af den påståede bøde.
 De beløb, de henføres til forhold, der udgår af tiltalerejsningen, skal  

 udgå af bødeberegningen.
