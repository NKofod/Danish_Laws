Nr BTL 141 Betænkning over Forslag til lov om ændring af lov om kommunal udligning og  

 generelle tilskud til kommuner og amtskommuner (Indvandrerkommuner,  

 økommuner)   

 Nr L 141 1986-87, 1. samling Blad nr 807 Afgivet af kommunaludvalget Afgivet: 19870430 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
Udvalget har endvidere modtaget mundtlige og/eller skriftlige henvendelser fra:
Borgmestrene i Læsø, Samsø, Marstal og Ærøskøbing Kommuner, Helsingør Byråd, Kommunernes Landsforening og Århus Amtskommune.
To af de skriftlige henvendelser til udvalget er optrykt som bilag til betænkningen tillige med indenrigsministerens kommentarer hertil.
Der er af udvalget og af et mindretal stillet ændringsforslag, hvorom henvises til de ledsagende bemærkninger.
Herefter indstiller et »flertal§ (Det Konservative Folkepartis, Venstres, Det Radikale Venstres og Kristeligt Folkepartis medlemmer af udvalget) lovforslaget til »vedtagelse§ med det af udvalget stillede ændringsforslag.
For så vidt angår mindretallets ændringsforslag nr. 1 og 2 bemærker flertallet, at spørgsmålet om flygtningeudgifternes relation til udgiftsrammen (ændringsforslag nr. 1) indgår i forhandlingerne mellem regeringen og de kommunale parter om udgiftsrammerne i 1987 og 1988 og efter flertallets opfattelse bør finde sin afgørelse her.
Det samme gælder spørgsmålet om statens bidrag til dækning af kommunernes udgifter vedrørende indvandrere (sammenhold ændringsforslag nr. 2, der indebærer, at tilskuddet til indvandrerkommunerne alene finansieres af staten).
Flertallet indstiller på denne baggrund ændringsforslag nr. 1 og 2 og i konsekvens heraf ligeledes ændringsforslag nr. 4 og 5 til forkastelse.
Et »mindretal§ (Socialdemokratiets og Socialistisk Folkepartis medlemmer af udvalget) indstiller lovforslaget til »vedtagelse§ med de stillede ændringsforslag.
ÆNDRINGSFORSLAG Til § 1 Af et »mindretal§ (S og SF):
 1) Før nr. 1 indsættes som nye numre:
 »01. »§ 10, stk. 15,§ affattes således:
»Stk. 15. Nedsættelsen efter stk. 13 fordeles i forhold til stigningen i den enkelte kommunes nettodriftsudgifter, ekskl.
forsyningsvirksomheder og særlige udgifter vedrørende flygtninge, fra regnskabet for 1984, opregnet til 1986-pris- og lønniveau, til regnskabet for 1986.« 02. I »§ 10, stk. 22,§ indsættes efter nr. 5 som nyt nummer:
»6) særlige udgifter vedrørende flygtninge indgår ikke i  

 opgørelsen.« 03. I »§ 10, stk. 23,§ indsættes efter nr. 3 som nyt nummer:
»4) særlige udgifter vedrørende flygtninge indgår ikke i  

 opgørelsen.« 04. I »§ 10, stk. 29,§ indsættes efter nr. 5 som nyt nummer:
»6) særlige udgifter vedrørende flygtninge indgår ikke i  

 opgørelsen.« 05. I »§ 10, stk. 30,§ indsættes efter nr. 4 som nyt nummer:
»5) særlige udgifter vedrørende flygtninge indgår ikke i opgørelsen.«» 2) »Nr. 1§ affattes således:
 »1. »§ 21§ affattes således:
»§ 21. Indenrigsministeren yder et årligt tilskud til kommuner, der har udgifter til særlige foranstaltninger vedrørende indvandrere og flygtninge.
Stk. 2. I 1987 udgør tilskuddet 125,159 mill. kr.
Heraf fordeles 122,720 mill. kr. efter antallet af indvandrere og flygtninge og disses aldersfordeling.
De resterende 2,439 mill. kr. ydes til de kommuner, hvis andel af indvandrere og flygtninge i forhold til befolkningstallet væsentligt overstiger de øvrige kommuners.
Stk. 3. Tilskuddet reguleres fra 1988 een gang årligt med en procent, der fastsættes på finansloven for det pågældende år.«» Af udvalget:
 3) Nr. 3 affattes således:
»3. I »§ 22, stk. 3, 2. pkt.,§ ændres »10,986 mill. kr.«  

 til: »21 mill. kr.«» Af et »mindretal§ (S og SF):
 4) Efter nr. 3 indsættes som nyt nummer:
 »06. I »§ 30, stk. 1,§ indsættes efter 2. pkt.:
»Tilskud i 1987 efter § 21 meddeles endeligt senest den 1. juli 1987.«» Til § 2 5) Paragraffen affattes således:
»§ 2 Loven har virkning fra og med tilskudsåret 1987.« BEMÆRKNINGER Til nr. 1 Kommuner, der har en realvækst i driftsudgifterne i 1986 i forhold til 1984, vil i efteråret 1987 få reduceret deres statstilskud.
Det forekommer åbenlyst urimeligt, at merudgiften i forbindelse med flygtninge (for eksempel undervisning i folkeskolen, udgifter til rådgivning og bistand i forbindelse med integration af flygtninge m.m.) ikke alene giver den enkelte kommune en merudgift, men tillige en tilskudsreduktion i samme størrelsesorden.
Det foreslås derfor, at særlige udgifter vedrørende flygtninge holdes uden for beregningsgrundlaget for tilskudsnedsættelsen.
Tilsvarende skal udgifter til flygtninge holdes uden for en eventuel deponering i 1988 og 1989.
Ministeren er allerede i § 27, stk. 3, bemyndiget til at fastsætte nærmere regler om beregningsgrundlag for tilskudsnedsættelse og deponering.
Det forudsættes, at ministeren på grundlag af opgørelser fra Dansk Flygtningehjælp og efter drøftelse med de kommunale organisationer fastsætter de beløb, der skal indgå som korrektion.
Til nr. 2, 4 og 5 Efter ændringsforslagene skal udgifter til udligning af særlige udgifter vedrørende flygtninge og indvandrere afholdes af statskassen, således at der gives et tilskud proportionalt med kommunens udgiftsbehov på området.
Den foreslåede tilskudspulje fremkommer som det eksisterende statslige tilskud i henhold til § 21, tillagt de 80 mill. kr., svarende til den ikke fordelte del i 1987 af § 19-tilskuddet (tilskuddet til særlig vanskeligt stillede kommuner).
Ændringsforslagene vil således ikke påføre staten merudgifter i forhold til gældende lovgivning.
En tilskudspulje af denne størrelsesorden vil i 1987 indebære et tilskud pr. skolebarn på 5.916 kr.
Hertil kommer et tilskud på 777 kr., der gives pr.
 indvandrer eller flygtning uanset alder.
Det foreslås endvidere, at ordningen får virkning fra og med 1987, således at der i forbindelse med midtvejsreguleringen af de generelle tilskud for 1987 foretages en korrektion for tidligere udmeldte tilskud i henhold til § 21.
Til nr. 3 Forhøjelsen af tilskuddet til de større øer må ses på baggrund af, at støtten har været fastlåst i en årrække.
En forhøjelse på kun ca. 5 mill. kr. vil ikke være tilstrækkelig til at ligestille transportvilkårene for erhvervslivet og befolkningen på øerne med vilkårene i resten af landet.
Borgmestrene fra Læsø, Samsø, Marstal og Ærøskøbing Kommuner har haft foretræde for udvalget, og de var her ledsaget af repræsentanter for Kommunernes Landsforening, som på landsforeningens vegne stærkt anbefalede en forøgelse af tilskuddet på ca. 10 mill. kr.
Dette er baggrunden for ændringsforslaget om, at tilskuddet forhøjes med ca. 10 mill. kr. til 21 mill. kr.
Der henvises til de som bilag til betænkningen optrykte to skriftlige henvendelser fra borgmestrene i de nævnte økommuner samt de ligeledes optrykte kommentarer fra indenrigsministeren til henvendelserne.
Det er forudsat, at den amtskommunale støtte til de større øer ikke reduceres, og udvalget finder det ønskeligt, at de implicerede amtskommuner tilsvarende vurderer øernes tilskudsbehov.
Karen Højte Jensen (KF) nfmd.
Flemming Jensen (KF) Lizzie Lichtenberg (KF) Lis Aaltonen (KF) Svend Heiselberg (V) Niels Anker Kofoed (V) Maisted (V) Steffensen (KRF) Hanne Andersen (S) Dorte Bennedsen (S) Tove Lindbo Larsen (S) Lerke (S) Henning Rasmussen (S) fmd.
Taanquist (S) Agerschou (SF) Tommy Dinesen (SF) Ole Vig Jensen (RV) Partierne CD, FP og VS havde ikke medlemmer i udvalget.
Bilag To skriftlige henvendelser til kommunaludvalget fra Læsø, Samsø, Marstal og Ærøskøbing Kommuner samt indenrigsministerens kommentarer til henvendelserne Til Folketingets kommunaludvalg Den 17. marts 1987 Bemærkninger til L 141 om støtten til økommuner Indenrigsministeren har den 13. januar 1987 fremsat et lovforslag (L 141) om ændring af lov om kommunal udligning og generelle tilskud til kommuner og amtskommuner. (Indvandrerkommuner, Økommuner).
Lovforslaget indebærer en forøgelse af støtten til de større øer med godt 5 mill. kr. fra 1987. Beløbet modregnes i det kommunale bloktilskud.
Vi ønsker hermed at give nogle bemærkninger til forslaget.
Forhøjelsen af støtten fra ca. 11 mill. kr. til ca. 16 mill. kr. må ses på baggrund af, at støtten har været låst fast i en årrække.
Forøgelsen vil ikke være tilstrækkelig til at ligestille transportvilkårene for erhvervslivet og befolkningen på øerne med vilkårene i resten af landet.
Dette underbygges af beregninger om fragtudgifter og udgifter til persontransport til og fra Samsø, som vedlægges til kommunaludvalgets orientering.
Den meget vanskelige kommunaløkonomiske situation, som de fire ø-kommuner befinder sig i, forbedres således ikke ved det fremsatte lovforslag, idet beløbet helt givet vil medgå til sejlstøtte og unges uddannelse.
Vi er enige i lovforslagets ophævelse af det nugældende system, hvor tilskuddet fordeles efter aftaler indgået mellem Indenrigsministeriet og de enkelte amtskommuner og kommuner, men det er vores opfattelse, at det vil være hensigtsmæssigt, om den foreslåede indstillingsprocedure i forslagets § 22, stk. 2, ændres, så reglerne for ydelse af tilskud fastsættes af Indenrigsministeriet efter indstilling fra vedkommende kommunalbestyrelse og amtsråd (i stedet for amtsrådet alene som foreslået).
Det er endvidere vores opfattelse, at støtten til de unge ø-boeres uddannelse, der i dag er skattepligtig, bør friholdes for beskatning.
Den oprindelige udmåling af støtten var baseret på en forudsætning om, at ydelsen var skattefri.
Da statens tilskud er en støtte til lokalsamfundene, finder vi, at primærkommunernes egne bidrag til støtteordningerne ikke må være større end de nuværende bidrag, ligesom det bør præciseres, at det øgede statstilskud ikke må medføre, at amtskommunernes nuværende bidrag nedsættes.
De fire kommuner vil rette henvendelse til indenrigsministeren om tilskud som særlig vanskeligt stillede kommuner efter § 19 i lov om kommunal udligning og tilskud.
I skrivelsen dokumenteres de fire økommuners ugunstige økonomiske udvikling i de senere år sammenlignet med andre kommuner.
Sammenfaldet mellem meget høje udgiftsbehov og meget lave beskatningsgrundlag pr. indbygger forstærker den vanskelige økonomiske situation i disse kommuner.
Det er vores konklusion, at det fremsatte forslag indebærer en nødvendig støtte til øernes lokalsamfund i form af fragtstøtten og støtten til unges uddannelse.
Det giver derimod ikke noget bidrag til løsning af den meget vanskelige økonomiske situation, som de fire kommuner befinder sig i, og som i disse år forstærkes af stigende udgiftsbehov som følge af flere ældre og vigende beskatningsgrundlag.
Kommunalbestyrelserne i de fire kommuner bestræber sig så langt som muligt på at modvirke tilbagegang og stagnation i erhvervslivet på øerne.
Den forværring af de kommunaløkonomiske vilkår, som er indtruffet i de senere år i forhold til andre kommuner, vil skade disse bestræbelser og forringe levevilkårene for befolkningen på øerne.
Borgmester Erik Malmose Læsø Kommune Borgmester Emil Davidsen Samsø Kommune Borgmester Ole Pihl Marstal Kommune Borgmester Jens Groth-Lauritsen Ærøskøbing Kommune.
Samsø Kommune Merudgifter ved kollektiv transport af personer, personbiler og busser mellem Hou og Samsø Bemærkninger til beregning over merudgifter ved transport af personer, personbiler og busser mellem Jylland og Samsø Beregningen er lavet ud fra følgende forudsætninger:
- Ligestilling af befolkningen og erhvervslivet på Samsø med det øvrige Danmark.
- Sejlruten mellem Samsø og Jylland betragtes som en regional trafikforbindelse, der forbinder Samsø Kommune med Århus Amtskommune.
- Sejlruten mellem Samsø og Kalundborg betragtes som en landsdelsrute, der forbinder Samsø med landsdelen Sjælland.
- At omkostningerne til transport udgør det samme som ved transport af samme afstand på fastlandet, med det formål at fjerne en reel forskelsbehandling af øboerne og erhvervslivet på Samsø, som i dag påføres større udgifter til transport end den øvrige del af befolkningen i Århus Amt.
- Antal overførte person-, bil- og busenheder er opgjort efter indhentede oplysninger ved Hou-Samsø-ruten.
 - Som det fremgår af beregningen, udgør merudgifterne følgende:
 I beregningen er der regnet med enkeltbilletter.
 Personbillet (voksen):
 Merudgift 23,00 kr. pr. person.
 Personbillet (børn/ pensionister):
 Merudgift 11,50 kr. pr. person.
 Personbiler:
Til brug ved beregningen er anvendt statens takster som et gennemsnit af omkostningerne ved kørsel af den samme afstand på fastlandet; der er ikke taget hensyn til sparet brændstof og slitage ved, at bilen ikke kører under transport med færge.
Denne besparelse er omregnet til merudgifter ved terminaltid, hvor bilen ikke kan anvendes til andet, samtidig med at den er belastet med de samme afgifter og forsikringsomkostninger m.v. som biler i det øvrige Danmark.
 Med udgangspunkt i denne beregning udgør merudgiften 50,00 kr. pr.
 bil.
 Busser:
Her er anvendt den samme beregning af merudgifter som ved personbiler med den tilføjelse, at der er anvendt et skønnet beløb på 6,00 kr.
pr. km ved kørsel med bus (en bus skønnet til lig med ca. 3 personbilenheder i gennemsnit).
 Med udgangspunkt i denne beregning udgør merudgiften 164,00 kr. pr.
 bus.
 Lastbiler:
Merudgiften ved transport af disse er dækket gennem fragtstøttemodellen.
 Den samlede merudgift udgør herefter:
Bemærkninger til beregning over merudgiften ved fragt af gods fra Samsø Beregningen er lavet ud fra følgende forudsætninger:
Eksisterende aftale mellem Indenrigsministeriet og Samsø Kommune om ydelse af støtte til nedbringelse af merudgifterne til fragt af gods fra Samsø.
Som det fremgår af vedhæftede beregningsbilag, er de anvendte fragtmængder dem, der er udbetalt fragtstøtte til i 1986.
Merudgiften pr. ton er beregnet som forskellen mellem takstgruppe 69 og 4 = 156 kr. pr. ton.
Såfremt der i 1987 skal ydes fuld kompensation for merudgiften på 156 kr. pr. ton, vil den samlede udgift udgøre 4.622.603 kr.
Den 28. april 1987 Til Folketingets kommunaludvalg På vores foretræde for kommunaludvalget torsdag den 23. april 1987 blev der spurgt, om der kan fremlægges beregninger over behovet for sejlstøtte i alle fire kommuner.
Samsø Kommune har, som vist i bilaget til vores brev af 17. marts, beregnet, at det udækkede støttebehov udgør godt 1,4 mill. kr. for persontransport for de fastboende på Samsø samt godt 1,9 mill. kr. i manglende beløb til fragtstøtte.
På grund af den korte tidsfrist har det ikke været muligt at foretage tilsvarende beregninger for de andre kommuner.
Disse vanskeliggøres af, at de nuværende støtteordninger er opbygget ud fra helt forskellige principper.
Udviklingen i fragtmængder har været nogenlunde den samme for de andre kommuner som på Samsø, ligesom omkostningsudviklingen for færgetransport har været parallel.
Med udgangspunkt i Samsø Kommunes beregninger er det derfor vores opfattelse, at en forhøjelse af tilskuddet efter § 22 i lov om udligning og generelle tilskud til kommuner og amtskommuner på mindst 10 mill. kr. er nødvendig for at bringe transportsomkostningerne for øernes erhvervsliv og befolkning på linje med det øvrige lands.
Vi vil gerne på et senere tidspunkt fremlægge de nødvendige beregninger.
Det ligger os stærkt på sinde at understrege, at der med dette tilskud ikke vil være noget overskud, der kan bruges til afhjælpning af vore kommuners meget vanskelige kommunaløkonomiske situation.
Med venlig hilsen Borgmester Erik Malmose Læsø Kommune Borgmester Emil Davidsen Samsø Kommune Borgmester Ole Pihl Marstal Kommune Borgmester Jens Groth-Lauritsen Ærøskøbing Kommune INDENRIGSMINISTERIET Den 28. april 1987 Kommentar til fællesskrivelse af 17. marts 1987 til Folketingets kommunaludvalg fra borgmestrene fra Læsø, Samsø, Marstal og Ærøskøbing Kommuner Med udgangspunkt i regeringens lovforslag L 141 om ændring af lov om kommunal udligning og generelle tilskud til kommuner og amtskommuner § 22, stk. 3, hævder de fire borgmestre, at forøgelsen af det årlige tilskud til større øer ikke løser den vanskelige kommunaløkonomiske situation, disse kommuner befinder sig i.
Borgmestrene vurderer, at den samlede forøgelse ikke er stor nok til at ligestille transportvilkårene for erhvervslivet og befolkningen på øerne med vilkårene i resten af landet.
Ligeledes fremhæver borgmestrene, at den økonomiske situation i de 4 kommuner er af en sådan karakter, at kommunerne bør kunne modtage støtte som særlig vanskeligt stillede kommuner efter § 19. I denne forbindelse fremhæves kommunernes meget høje udgiftsbehov pr.
indbygger, sammenholdt med et tilsvarende meget lavt beskatningsgrundlag pr. indbygger.
Endelig har kommunerne oplevet en markant befolkningsnedgang siden 1982.
 Hertil bemærkes følgende:
Da den nuværende særlige tilskudsordning blev indført i 1982, blev det samlede tilskudsbeløb - på baggrund af et omfattende udvalgsarbejde - fastsat til 9,3 mill. kr.
En regulering af dette beløb svarende til pris- og lønudviklingen siden 1982 ville føre til et samlet 1987-tilskud på 11,8 mill.
 kr., mens regeringen har foreslået i alt 16 mill. kr.
Det samlede tilskud svarer til 2 pct. af de fire kommuners beskatningsgrundlag, og realforøgelsen svarer til 0,5 pct. af beskatningsgrundlaget.
Indenrigsministeriet finder derfor, at forslaget vil indebære en væsentlig forbedring i forhold til den gældende ordning.
Det bemærkes i den forbindelse, at det ikke er nogen betingelse for tilskuddet, at pengene anvendes til sejlstøtte og uddannelsesstøtte.
Det tilføjes, at det er Indenrigsministeriets hensigt at fastholde amtskommunernes tilskud på det hidtidige niveau.
I betragtning af den væsentlige forøgelse af det samlede tilskud til øerne, som lovforslaget indebærer, finder Indenrigsministeriet ikke anledning til derudover at yde de pågældende kommuner tilskud som særlig vanskeligt stillede kommuner i 1987.
De pågældende kommuner vil imidlertid - ligesom alle andre kommuner i vanskeligheder - indgå i vurderingen af behovet for tilskud i 1988. Indenrigsministeriet er i den forbindelse opmærksomt på, at den økonomiske udvikling i de fire kommuner har medført, at disse i højere grad end tidligere må siges at opfylde betingelserne som særlig vanskeligt stillede kommuner, ligesom Indenrigsministeriet vil overveje, om der ved fordelingen af midlerne skal tages et specielt hensyn til de større økommuner.
Det kan i fortsættelse heraf nævnes, at den specielle tilskudsordning for kommuner med svagt beskatningsgrundlag indebærer, at kommuner, der - som de fire økommuner - har et beskatningsgrundlag under 85 pct. af landsgennemsnittet, får kompensation for næsten hele nedgangen i beskatningsgrundlaget.
Økommunerne kan derfor ad denne vej påregne en ikke uvæsentlig tilskudsforøgelse i 1988.
INDENRIGSMINISTERIET Den 30. april 1987 Kommentar til fællesskrivelse af 28 april 1987 til Folketingets kommunaludvalg fra borgmestrene fra Læsø, Samsø, Marstal og Ærøskøbing Kommuner I skrivelse af 28. april 1987 præsenterer borgmestrene fra de fire økommuner en vurdering af den merudgift, kommunerne har i forbindelse med gods- og persontransport til og fra øerne.
På baggrund af materiale tilsendt kommunaludvalget i fællesskrivelse af 17. marts 1987 har Samsø Kommune beregnet et udækket støttebehov ved sejlads til og fra øen på henholdsvis 1,4 mill.
 kr. for persontransport og 1,9 mill. kr. til fragttransport.
Borgmestrene konkluderer, at det samlede støttebehov for de fire kommuner beløber sig til ca. 10 mill. kr.
 Hertil bemærkes følgende:
I Indenrigsministeriets betænkning om økommunernes økonomiske og servicemæssige problemer af 25. april 1979 er gennemgået de betragtninger, der ligger til grund for tilskuddet til økommuner efter § 22.
I betænkningen redegøres der for, at tilskuddet primært skal tjene til at udligne de ekstra fragtomkostninger, en virksomhed på f.eks.
Samsø må afholde i forhold til en tilsvarende virksomhed i det øvrige Danmark.
Det betyder, at det ikke har været ordningens hensigt at dække de udgifter, der er forbundet med persontransport til og fra øerne.
Med hensyn til udgifterne i forbindelse med godstransporten beskrives det i betænkningen på side 81, hvorledes merudgiften ved fragt bør beregnes.
Det fastslås, at det ikke er nok blot at beregne fragtudgiften til øen fratrukket den kilometerbesparelse ved landevejstransport, der er opnået på grund af sejladsen.
Betænkningen finder det nødvendigt at skønne over meromkostningerne for forskellige virksomhedstyper i landet.
Der nævnes bl.a. ekspemplet, at en virksomhed på Sjælland, der modtager råvarer fra oplandet, men afsætter produktionen over det meste af Danmark, for ca. 50 pct. af denne afsætning vil blive belastet af færgefragt mellem landsdelene.
I betænkningen konkluderes, at ca. 70-80 pct. af fragtomkostningerne således kan defineres som meromkostninger.
I beregningerne fra Samsø Kommune er de udækkede merudgifter ved fragt beregnet til ca. 1,9 mill. kr., men dette beløb er netop beregnet som den rene fragtudgift fratrukket kilometerbesparelsen ved landevejstransport opnået på grund af sejlads.
Det betyder, at udgiften på 1,9 mill.
 kr. er overvurderet og nok burde fastsættes til ca. 1,5 mill. kr.
Hvis der således korrigeres for såvel udgifter til persontransport som fragtudgifter, reduceres de beregnede merudgifter til det halve.
Sluttelig ønsker Indenrigsministeriet at påpege, at støtten til de større øer ikke udlukkende er et statsligt anliggende, men at også amtskommunerne forudsættes at yde tilskud.
