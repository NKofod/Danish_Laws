 Patentankenævnet stadfæstede Patenskirektoratets afgørelse efter  

 indsigelse om, at den ansøgte fremgangsmåde til fremstilling af ranitidin  

 eller et syreadditionssalt deraf adskilte sig fra tidligere kendt teknik på  

 området.
År 1994, den 20. oktober 1994 afsagde Patentankenævnet (Grønning-Nielsen, Hans Chr.
Thomsen, Herborg, Holm, Lindberg Møller) følgende  KENDELSE i sagen j.nr.
P 37/91: Klage fra af patentansøgning nr.
P 4384 1985 fra A/S GEA FARMACEUTISK FABRIK,  

 København, v/Internationalt Patentbureau Den 29. august 1988 fremlagdes under  

 nr. 153758 B en den 27. september 1985 indleveret ansøgning om patent på  

 fremgangsmåde til fremstilling af ranitidin eller syreadditionssalte deraf  

 samt derivat af 5-((2-aminoethyl)thiomethyl)-2-furanmethanol til brug som  

 udgangsmateriale for fremgangsmåden.
De fremlagte krav lød således:
»1. Fremgangsmåde til fremstilling af ranitidin med formlen (I) eller et syreadditionssalt deraf, kendetegnet ved , at man omsætter  

 N-(2-(((5-(hydroxymethyl)-2-furanyl)-methyl)thio)ethyl)-N«-methyl- 2 - nitro-1,1-ethendiamin med formlen (V) i et organisk opløsningsmiddel med dimethylamin og et (N,  

 N-dimetylamino)triphenylphosphoniumhalogenid med formlen (VI) hvor Hal betegner brom eller chlor, hvorpå det ved dannede ranitidin om  

 ønsket omdannes til et syreadditionssalt deraf.
2. Derivat af 5-((2-aminoethyl)-thiomethyl)-2-furanmethanol til brug som  

 udgangsmateriale for den i krav 1 angivne fremgangsmåde, kendetegnet  

 ved , at det er N-(2-(((5-(hydroxymethyl)-2-furanyl)-methyl)-thio)ethyl) -N'-methyl-2-nitro-1,1-ethendiamin med formlen (V) » Klageren i denne sag nedlagde ved skrivelse af  

 29. november 1988 indsigelse mod udstedelse af patent, idet man bestred, at  

 » 1) den ifølge krav 1 foretagne omdannelse af en alkoholfunktion  

 til en dimethylaminofunktion er en overraskende reaktion (anført på side 6,  

 linie 32 og side 7, linie 6 i dansk fremlæggelsesskrift nr. 153758), idet  

 Tanigawa et al. ( Tetrahedron Letters , nr. 7, 1975, side 471-472,  

 kopi vedlagt) beskriver en lignende omdannelse af en primær alkoholfunktion  

 til en dialkylaminogruppe ved hjælp af et  

 alkylaryltriphenylphosphoniumhalogenid, og at  2) der på  

 prioritetstidspunktet for dansk patentansøgning nr. 4384/85 (svarende til  

 dansk fremlæggelsesskrift nr. 153758) var et så stort behov for en mere  

 økonomisk fremgangsmåde til fremstilling af ranitidin end den, der er  

 beskrevet i britisk patentskrift nr. 1.565.966 (svarende til dansk  

 patentansøgning nr. 3379/77 - dansk patent nr. 148258), og at dette behov  

 skulle være afhjulpet ved den i dansk patentansøgning nr. 4384/85 beskrevne  

 fremgangsmåde.« I indsigelsesbegrundelse af 7. februar 1989 anførte  

 klageren: » Med hensyn til punkt 1) i vor indsigelsesskrivelse af 29.  

 november 1988 bemærker vi følgende: Den fremgangsmåde, der er genstand for  

 krav 1 i dansk fremlæggelsesskrift nr. 153758, består i omdannelse af en  

 alkoholfunktion til en dimethylaminofunktion under anvendelse af  

 aminophosphoniumreagenset Ph3P+NMeHal-. Denne reaktionstype er beskrevet af  

 Y.
Tanigawa et al. (  Tetrahedron Letters , Nr. 7, 1975, side 471-742,  

 kopi vedlagt) (herefter benævnt »Tanigawa«). I 1975 beskrev  

 Tanigawa en ny metode til syntese af aminer ud fra alkoholer ved anvendelse  

 af det alsidige aminophosphoniumreagens Ph3P+NR1R2X-. Den lære, der kan  

 uddrages af Tanigawas erkendelse, er, at denne reaktion er fordelagtig, da  

 den kan udføres under milde betingelser med et bredt anvendelsesområde og god  

 effektivitet.
Det vil være nærliggende at anvende denne erkendelse ved  

 fremstillingen af ranitidin, som indeholder en dimethylaminogruppe, ud fra  

 den tilsvarende hydroxymethylforbindelse.
Selv om det af ansøgeren (A/S GEA  

 Farmaceutisk Fabrik, herefter benævnt »GEA«) anvendte specifikke  

 reagens adskiller sig fra det af Tanigawa beskrevne specifikke reagens, er  

 det en nærliggende variant af dette og er klart inden for omfanget af  

 Tanigawas lære.
Selv om den fremgangsmåde, som GEA anvender til fremstilling  

 af deres aminophosphoniumreagens (Ph3PN(CH3)2Hal), adskiller sig fra den af  

 Tanigawa beskrevne, er den dog heller ikke andet en nærliggende variation af  

 den metode, der kan uddrages af det af K.
Fukui og R.
Sudo ( Bull.
Chem.  

 Soc.
Japan , 1970, 43, side 1160-1163, kopi vedlagt) (herefter benævnt  

 »Fukui«) beskrevne.
GEA's patentansøgning beskriver omdannelsen af  

 et 2-(hydroxymethyl)-furanderivat til det tilsvarende  

 2-(dimethylaminomethyl)-furanderivat, og denne omdannelse udføres under  

 anvendelse af dimethylamin og reagenset Ph3PN(CH3)2Hal, hvor Hal betegner  

 chlor eller brom.
Reagenset Ph3PN(CH3)2Br fremstilles ved omsætning af brom  

 og triphenylphosphin og efterfølgende behandling af det således dannede  

 triphenylphosphin-dibromid med et overskud af dimethylamin til dannelse af  

 det ønskede dimethylamino-triphenylphosphoniumbromid.
Fukui beskriver, at  

 triphenylphosphin-dibromid (som sædvanligvis dannes in situ ud fra  

 triphenylphosphin og brom) reagerer med sekundære aminer (fx diethylamin og  

 N-ethylanilin) i nærværelse af en støkiometrisk mængde triethylamin (som  

 simpelthen omdannes til sit hydrobromid), hvorved der fås tilfredsstillende  

 udbytter af de tilsvarende sekundære aminophosphoniumsalte, fx  

 (diethylamino)- eller (N-ethylanilino)-triphenylphosphoniumbromider.  

 Omsætningen af denne sekundære amin med triphenylphosphindibromidet  

 resulterer i dannelse af hydrogenbromid, og for at få reaktionen til at løbe  

 til ende er det nødvendigt at fjerne det derved dannede hydrogenbromid.
Fukui  

 angiver, at dette kan foretages ved at sætte triethylamin til  

 reaktionsmediet.
GEA valgte at fjerne den således dannede syre ved anvendelse  

 af et overskud af dimethylamin.
Når der skal fjernes den ved denne reaktion  

 dannede syre, er anvendelse af dimethylamin tydeligt en nærliggende kemisk  

 ækvivalent for anvendelse af triethylamin, og det er således klart, at GEA's  

 fremgangsmåde til fremstilling af reagenset er intet andet end en nærliggende  

 kemisk variation af Fukuis fremgangsmåde.
Tanigawa har beskrevet, at når  

 primær alkohol (fx benzyl- eller allylalkohol) først behandles med  

 natriumhydrid i dimethylformamid, og den således vundne konjugatbase lades  

 reagere med (N-methylanilino)triphenylphosphoniumiodid og en sekundær amin  

 (fx diethylamin), også i en dimethylformamidopløsning, da erstattes  

 hydroxyfunktionen med en sekundær aminogruppe (fx en diethylaminogruppe). Det  

 er ikke klart, hvor Tanigawa behandlede udgangsalkoholer, som havde benzylisk  

 karakter, med natriumhydrid før omsætningen med  

 aminotriphenylphosphoniumsaltet, eftersom det ville være rimeligt at  

 forvente, at alkoholer af denne type er tilstrækkeligt nukleofile til at  

 reagere direkte med aminotriphenylphosphoniumsaltet.
At det ikke er  

 nødvendigt at danne alkoholatet, samt at anvendelse af natriumhydrid kan  

 udelades, fremgår af en forsøgsrapport, til hvilken der er henvist til den  

 vedlagte erklæring med bilag underskrevet af professor C.B.
Reese den 2.  

 februar 1989. (Professor Reese har i sin erklæring henvist til EP-ansøgning  

 nr. 86306998.5: denne ansøgning svarer til dansk patentansøgning nr.  

 4384/85.) GEA's eneste fortjeneste er, at de har forenklet Tanigawas  

 fremgangsmåde lidt, men de kemiske overvejelser, der ligger til grund for den  

 omhandlede fremgangsmåde, er absolut ikke originale.
De af Tanigawa og GEA  

 beskrevne fremgangsmåder kan illustreres på følgende måde:
REAKTIONSSKEMA 1 Af ovenstående reaktionsskema 1 fremgår det tydeligt, at  

 reaktionen af alkoxidet eller alkoholen fører til mellemproduktforbindelser  

 (A) med lignende struktur, og at begge disse mellemprodukter vil reagere med  

 aminen R3R4NR, in casu (CH3)2NR.
Ved omsætningen mellem  

 mellemproduktforbindelsen (A) og aminen R3R4NH frigøres den sekundære amin,  

 der blev anvendt til dannelse af aminotriphenylphosphoniumsaltet.
Der er  

 således en mulighed for, at denne amin kunne konkurrere med aminen R3R4NH ved  

 reaktion med endnu uomsat mellemproduktforbindelse (A). Ved et af de af  

 Tanigawa beskrevne specifikke aminotriphenylphosphoniumsalte, nemlig det  

 salt, der indeholder N-methylanilinogruppen, er der absolut ingen grund til  

 at antage, at en sådan sidereaktion skulle være et problem eller i det hele  

 taget foregå i nogen udstrækning.
Dette gør sig især gældende, når aminen  

 R3R4NH er en alifatisk sekundær amin såsom diethylanilin og vil derfor  

 reagere meget hurtigere med mellemproduktforbindelsen (A) end N-methylanilin.  

 Dette faktum fremgår tydeligt af Tanigawas resultater, idet han opnåede  

 særdeles gode udbytter af de ønskede aminer, nemlig 99% ved omsætningen med  

 diethylamin.
Indtræden af sådanne eventuelle sidereaktioner, hvori der indgår  

 N-methylanilin, må i dette tilfælde have været overordentlig ringe, hvis der  

 i det hele taget har forekommet nogen.
Det er således klart, at de kemiske  

 forskelle mellem det aminotriphenylphosphoniumsalt, der specifikt kan  

 uddrages af Tanigawas lære, og det salt, der anvendes af GEA, på ingen måde  

 påvirker sammensætningen af den tertiære amin, der fås i reaktionens sidste  

 trin.
I Tanigawas fremgangsmåde omsættes alkoholen ROH i form af sit  

 alkoholatsalt med aminotriphenylhosphoniumsaltet Ph3PN(CH3)PhI til dannelse  

 af den tilsvarende reaktive mellemproduktforbindelse (A). GEA omsætter  

 aminotriphenylphosphoniumsaltet Ph3PN(CH3)2Br med alkoholen ROH til dannelse  

 af den tilsvarende mellemproduktforbindelse (A). Reaktionsmekanismen for  

 reaktionen mellem en alkohol ROH og et aminotriphenylphosphoniumsalt  

 Ph3PNR1R2X til dannelse af mellemproduktforbindelsen Ph3PN(OR)R1R2 må  

 forventes at udvise stor lighed med mekanismen for reaktionen mellem det  

 samme aminotriphenylphosphoniumsalt Ph3PN(CH3)PhI og Ph3PN(CH3)2Br er ikke af  

 en sådan beskaffenhed, at man har grund til at forvente, at de hver for sig  

 ville reagere forskelligt med et alkoxid og en tilstrækkeligt nukleofil  

 alkohol ROH.
Det er derfor i lyset af Tanigawas lære bestemt ikke  

 overraskende, at en benzylisk alkohol såsom benzylalkohol eller en  

 hydroxymethylfuran vil reagere direkte med et aminotriphenylphosphoniumsalt  

 såsom Ph3PN(CH3)2Br eller PH3PN(CH3)PhI, uden at det er nødvendigt først at  

 danne alkoholatet.
Ideen med at anvende Tanigawas metode til fremstilling af  

 tertiære aminer ud fra alkoholer er da også anerkendt inden for området som  

 en af de standardmetoder, der bør tages med i betragtning.
Fx er den omtalt i  

 standardværket Methoden der organischen Chemie , 1984, Houben-Weyl,  

 side 914-921 (kopi vedlagt). På side 915 er det anført: »In der  

 Laboratoriumspraxis wird man im allgemeinen Alkohole nicht direkt zu Aminen  

 umsetzen, sondern die Reaktion uber eine raktive Zwischenstufe fuhren.«  

 Kapitlet fortsætter derefter med at opregne metoder, hvorpå netop dette  

 udføres, og en af de metoder, hvortil der henvises til side 916, er Tanigawas  

 fremgangsmåde.
Det er derfor ikke overraskende, at man kan planlægge at  

 syntetisere ranitidin ved en fremgangsmåde, der omfatter omdannelse af en  

 hydroxymethylfurangruppe til en dimethylaminomethylfurangruppe som det sidste  

 trin, når man har kendskab til Tanigawas fremgangsmåde.
Den opfindelse, der  

 er gjort med hensyn til omdannelse af en alkoholfunktion, fx en benzylisk  

 alkohol, til en tertiær aminfunktion ved hjælp af et  

 aminotriphenylphosphoniumsalt skal tilskrives Tanigawa.
Det år, i hvilket  

 denne erkendelse blev tilgængelig for offentligheden, var 1975. Ovenstående  

 synspunkter understøttes af den vedlagte erklæring af professor C.B.
Reese og  

 de forsøgsresultater, der er vedlagt denne erklæring.
Forsøgsresultaterne  

 viser, at i tilfælde af benzylalkohol er det ikke nødvendigt først at  

 behandle alkoholen med natriumhydrid.
Det er derfor ved fremstillingen af  

 N,N-dimethylbenzylamin ud fra benzylalkohol,  

 dimethylaminotriphenylphosphonium-dibromid og methylamin på ingen måde  

 fordelagtigt først at behandle alkoholen med natriumhydrid.
Når  

 N-methylanilino(triphenylphosphonium)iodid anvendes i stedet for  

 dimethylaminotriphenylphosphoniumbromid, er det ikke essentielt at danne  

 alkoxidet først, selv som det kan være fordelagtigt.
Det er velkendt, at en  

 furfurylalkohol i mange kemiske reaktioner vil opføre sig på en lignende måde  

 som en benzylalkohol, og der er ingen grund til at antage, at en  

 furfurylalkohol skulle opføre sig anderledes end en benzylalkohol i  

 reaktionen med et aminotriphenylphosphoniumsalt.
Konklusionen er, at den  

 syntese, der er beskrevet og omhandlet i GEA's patentansøgning nr. 4384/85,  

 blot er en enkel og nærliggende modifikation af den syntese, der er beskrevet  

 af Tanigawa, og er derfor ikke en »særlig« fremgangsmåde.
GEA's  

 fremgangsmåde har ikke den opfindelseshøjde, der berettiger til udstedelse af  

 patent.  Med hensyn til punkt 2) i vor indsigelsesskrivelse af 29. november  

 1989 bemærker vi følgende: I omtalen af den kendte teknik i patentansøgning  

 nr. 4384/85 er det med hensyn til Allen & Hanburys Limited's britiske  

 patent nr. 1.565.966 angivet, at dette angår analogifremgangsmåder, der  

 »kræver en række reaktionstrin og besværlige rensningsmetoder«.  

 Dette britiske patent nr. 1.565.966 svarer delvis til Allen & Hanburys  

 Limited's danske patent nr. 148258. En sammenligning mellem de udbytter, der  

 fås ud fra dimethylaminomethylfurfurylalkohol ved at gå frem som beskrevet  

 henholdsvis i Eksempel A og Eksempel 15 eller 24 i britisk patentskrift nr.  

 1.565.966 og i eksemplerne i dansk patentansøgning nr. 4384/85, viser, at ved  

 de førstnævnte (Allen & Hanburys Limited's fremgangsmåde) fås ranitidin i  

 totaludbytter på 42-44% og ved de sidstnævnte (GEA) fås ranitidin i  

 totaludbytter på 20-39%. Den relativt komplekse beskaffenhed af GEA's  

 fremgangsmåde sammenlignet med de relevante fremgangsmåder i britisk patent  

 nr. 1.565.966 fremgår tydeligt af vedlagte Skema 2, hvor syntesevejen ifølge  

 det britiske patent er vist med rødt.
Fremgangsmåden til fremstilling af  

 ranitidin som beskrevet i Eksempel A og Eksempel 15 og 24 i britisk  

 patentskrift nr. 1.565.966 går ud fra mellemprodukterne (1) og (6) som vist i  

 Skema 2. Dimethylaminomethylfurfurylalkoholen (1) omdannes til aminen (6) ved  

 omsætning med cysteamin i nærværelse af syre, Eksempel A: udbytte 54%.  

 Omsætningen af aminen (6) med N-methyl-1-(methylthio)-2-nitroethenamin (NMSM)  

 giver ranitidin (7) i udbytte på 80,7% (Eksempel 15). Omsætningen af aminen  

 (6) med 1,1-bis-(methylthio)-2-nitroethen (bis-SM) efterfulgt af behandling  

 af S-methyl-derivatet (8) dannet in situ med methylamin giver  

 ranitidin (7) i 79%»s udbytte (Eksempel 24). Således er udbyttet af  

 ranitidin fremstillet ud fra dimethylaminomethylfurfurylalkoholen 43,5% under  

 anvendelse af Eksempel A og 15 og 42,6% under anvendelsen af Eksempel A og  

 24. GEA's fremgangsmåde som beskrevet i Eksempel A, B, C, D, E, F, G, 1, 2 og  

 3 i dansk patentansøgning nr. 4384/85 anvender mellemprodukterne (1), (2),  

 (3), (4) og (5) som vist i Skema 2. Denne fremgangsmåde omfatter omdannelse  

 af dimethylaminomethylfurfurylalkohol (1) til hydroxymethylderivatet (5) via  

 mellemprodukterne (2), (3) og (4) og påfølgende omdannelse af det sidste  

 mellemprodukt (5) til ranitidin (7). Omdannelsen af udgangsforbindelsen (1)  

 til det kvaternære ammoniumbromid (2) i et udbytte på 97% er beskrevet i  

 Eksempel A tillige med den efterfølgende omdannelse af (2) til den primære  

 amin (3) i et udbytte på 83%. Den direkte omdannelse af den primære amin (3)  

 til det sidste mellemprodukt (5) er beskrevet i Eksempel F og G.
Eksempel F  

 beskriver fremstilling af (5) i 68%»s udbytte ved omsætning af (3) med  

 1,1-bis(methylthio)-2-nitroethen (bis-SM) efterfulgt af omsætning af det  

 således dannede mellemprodukt (4) med methylamin.
Eksempel G beskriver  

 omsætning af den primære amin (3) med N-methyl-1-methylthio-2-nitroethenamin  

 til dannelse af det nødvendige sidste mellemprodukt (5) i et udbytte på 37%.  

 Omdannelsen af den primære amin (3) til det sidste mellemprodukt (5) via det  

 isolerede mellemprodukt (4) er beskrevet i Eksempel B og E.
Eksempel B  

 beskriver omsætning af (3) med (bis-SM) til dannelse af  

 S-methyl-mellemproduktet (4) i et udbytte på 76%. Omsætningen af (4) med  

 methylamin til dannelse af det sidste mellemprodukt (5) i et udbytte på 93%  

 er beskrevet i Eksempel E.
Fremstilling af S-methyl-derivatet (4) er tillige  

 beskrevet i Eksempel C og D.
Disse eksempler beskriver omsætning af det  

 kvaternære ammoniumsalt (2) med cysteamin til dannelse af den primære amin  

 (3), som in situ omsættes med (bis-SM) til dannelse af  

 S-methyl-derivatet (4) i et udbytte på 65% (Eksempel C) og 46% (Eksempel D).  

 Omdannelsen af det sidste mellemprodukt 85) til ranitidin er beskrevet i  

 Eksempel 1 (67%), 2 (48%) og 3 (58%). Således giver GEA's fremgangsmåde som  

 belyst ved Eksempel A, G og 1 ranitidin i et udbytte på 19,96%. Kombinationen  

 af Eksempel A,F og 1 giver ranitidin i et udbytte på 36,7%. Fremgangsmåden  

 via Eksempel A, B, E og 1 fører til ranitidin i et udbytte på 38,1%, og der  

 fås et udbytte på 39,2% ved anvendelse af Eksempel A (første del), C, E og 1.  

 Det fremgår således klart, at selv ved anvendelse af de bedste udbytter som  

 angivet i GEA's patentansøgning ved omdannelse af det sidste mellemprodukt  

 (5) til ranitidin (7), er GEA's fremgangsmåde ikke alene mere kompleks, men  

 den giver også et mindre udbytte af ranitidin.
Desuden er det ved  

 fremgangsmåden nødvendigt at anvende flere reagenser, nemlig også brom,  

 methylbromid, dimethylamin og triphenylphosphin, ud over de reagenser, der  

 anvendes i den fremgangsmåde, der er beskrevet i dansk patentskrift nr.  

 148258. Når dertil skal lægges, at den synteserække, der skal udføres for at  

 fremstille ranitidin ifølge dansk patentansøgning nr. 4384/85, omfatter  

 mindst to yderligere trin med generelt meget længere reaktionstider og mere  

 komplekse oparbejdningsprocedurer end de i dansk pantentskrift nr. 148258  

 beskrevne, må påstanden i ansøgningsteksten (side 4, linje 36 - side 5, linje  

 2) gående ud på, at: »der er således stærkt behov for en industriel  

 anvendelig fremgangsmåde, der, ud fra lettilgængelige råmaterialer, i teknisk  

 enkle reaktionstrin, i godt udbytte, giver ranitidin med høj renhed uden  

 anvendelse af komplicerede rensningsmetoder.«, og at dette behov er  

 blevet opfyldt ved GEA's fremgangsmåde, tilbagevises som aldeles uunderbygget  

 i beskrivelsen.
Realiteten er nemlig, at Glaxo Group Limited (som er  

 moderselskab for Allen & Hanburys Limited, som er indehaver af dansk  

 patent nr. 148258) fremstiller ranitidin i form af hydrochloridet efter den i  

 deres patentskrift beskrevne fremgangsmåde, og at ranitidin produceres i høj  

 renhed og i stor målestok til brug verden over.' I svarskrift af 31. juli  

 1989 udtalte ansøger: »Indledningsvis bemærkes - da det alligevel vil  

 komme frem før eller senere i denne sag - at ansøgningen i en vis forstand er  

 genstand for en verserende retssag.
Indsigerne har nemlig foranlediget  

 fogedforbud mod at Gea fremstiller ranitidin ved den i ansøgningen definerede  

 fremgangsmåde og i Danmark forhandler ranitidin fremstillet på den måde.  

 Justitifikationssagen er anlagt, skriftveksling har fundet sted i et vist  

 omfang og der ventes indledende retsforhandlinger i Østre Landsret en gang i  

 efteråret.
I retssagen har indsigerne gjort lignende uberettigede synspunkter  

 gældende som i indsigelsesbegrundelsen.
Landsretten vil formentlig om et par  

 år statuere at indsigernes/sagsøgernes angreb har været ubeføjet.
Jeg håber  

 at patentdirektoratet kan beslutte at patent skal meddeles noget hurtigere.  

 Det hedder sig i sidste afsnit på side 4 i indsigelsesbegrundelsen at  

 »Ideen med at anvende Tanigawas metode til fremstilling af tertiære  

 aminer ud fra alkoholer er da også anerkendt inden for området som en af de  

 standardmetoder der bør tages i betragtning«.
Det passer ikke: den er  

 kun nævnt i to reviews.
En meget grundig litteraturundersøgelse, foretaget på  

 ansøgernes foranledning, har ikke vist så meget som et eksempel på at den har  

 været anvendt i praksis.
Det er der gode grunde til for den er ikke en  

 præparativ metode.
Der er intet besynderligt i at Houben-Weyl nævner  

 Tanigawa, det beviser ikke andet end at afsnittets forfatter, E.
Schaumann,  

 er velorienteret i litteraturen på området.
Det er Houben-Weyls forfattere  

 som regel.
Og Schaumann nævner jo i øvrigt kun Tanigawas metode blandt  

 adskillige andre.
Endelig er Tanigawas metode i det hele ikke relevant i den  

 foreliggende sammenhæng: ansøgerne anvender den ikke.
Indsigerne gør næsten  

 med rette gældende, at den patentansøgte fremgangsmåde består i omdannelse af  

 en alkoholfunktion til en dimetylaminofunktion under anvendelse af  

 aminophosphoniumreagenset Ph3P+NMeHal- (helt korrekt: Ph3P+NMe2, Hal-).  

 Indsigerne hæfter sig ved at Geas fremgangsmåde til fremstilling af dette  

 reagens er anderledes end Tanigawas, men er en nærliggende variant af Fukui  

 og Sudos.
Oplysningen er irrelevant og det forstås ikke hvorfor den gives.  

 Gea søger ikke patent på fremstilling af aminophosphoniumreagenset, og jeg  

 ser ingen rimelig grund til at patentdirektoratet skal beskæftige sig med  

 Fukui og Sudo.
I det afsnit der begynder midt på side 2 i  

 indsigelsesbegrundelsen forklarer indsigerne om Tanigawa, at han har  

 beskrevet at når en primær alkohol, fx benxylalkohol eller allylalkohol,  

 først behandles med NaH i dimethylformamid og den derved vundne konjugatbase  

 omsættes med (N-methylanilino)-triphenylphosphoniumjodid og en sekundær amin  

 såsom diethylamin (som Gea ikke kan bruge: de er jo nødt til at bruge  

 dimethylamin eftersom ranitidin indeholder en dimethylaminogruppe), så  

 erstattes hydroxyfunktionen med en sekundær aminogruppe. ordet  

 »konjugatbase« eksisterer ikke i dansk kemisk sprog og forstås  

 egentlig ikke, men jeg går ud fra at der menes »korresponderende  

 base«, og så kan forklaringen såmænd være rigtig nok.
Indsigerne undrer  

 sig derpå over at Tanigawa omsætter udgangsalkoholer med benzylisk karakter  

 med natriumhydrid før omsætningen med aminotriphenylphosphoniumsaltet  

 eftersom de havde ventet denne type alkoholer er nukleofile nok til at  

 reagere direkte med nævnte salt.
Indsigerne har imidlertid selv leveret  

 forklaringen på at Tanigawa bruger natirumhydrid, nemlig i appendikset til  

 professor Reeses deklaration.
I sit eksempel 4 bruger Reese natriumhydrid, i  

 eksempel 5 gør han det ikke: udbyttet i eksempel 4 er 40,7%, i eksempel 5  

 13,5%. Med andre ord: Tanigawa skal bruge NaH for at opnå et nogenlunde  

 rimeligt udbytte i denne delproces.
Indsigerne har tillige andetsteds selv  

 (beskrivelsen til DK patentansøgning nr. 2705/85: tre kopier vedlagt) gjort  

 opmærksom på at anvendelse af natriumhydrid i dimethylformamid er uegnet til  

 fremstilling i stor skala på grund af de risici der er forbundet med at  

 kombinere disse reagenser (side 2 linje 13-16). Teknikkens standpunkt i  

 henseende til nævnte delproces på nærværende ansøgnings dato var således på  

 den ene side at man ikke kunne undvære natriumhydrid med mindre man ville  

 affinde sig med en reduktion af udbyttet af delprocessen til en tredjedel, og  

 på den anden side at anvendelse af natirumhydrid i den givne sammenhæng var  

 farlig.
Det er Geas fortjeneste at have afhjulpet de vanskeligheder som dette  

 teknikkens standpunkt indebærer og at have anvist en fremgangsmåde til  

 fremstilling af ranitidin som både undgår anvendelse af natriumhydrid og  

 sikrer fornuftigt totaludbytte (overall yield) af produktet, beregnet ud fra  

 sædvanlige og lettilgængelige råmaterialer.
Indsigelsesbegrundelsen viser  

 reaktionsskemaer for Tanigawas og for Geas reaktioner.
Skemaet for Tanigawas  

 proces er korrekt gengivet fra hans afhandling.
Ingen ved om det er en  

 korrekt gengivelse af kemiske realiteter.
Gengivelsen af Geas reaktion som er  

 ren skrivebordskemi og der foreligger intet bevis for at det viser den  

 faktiske reaktionsmekanisme: ej heller ved nogen noget om det postulerede  

 mellemprodukt A.
Spekulationen i sidste afsnit side 3 om at det ved omsætning  

 af forbindelsen A med aminen R3R4NH dannede methylanilin ikke kunne  

 konkurrere med aminen R3R4NH svæver derfor frit i luften.
I tilslutning  

 hertil kan nævnes at Tanigawa i sin artikel har medtaget et eksempel hvor han  

 netop anvender methylanilin som den sekundære amin og får 86% udbytte af den  

 tilsvarende tertiære amin under de samme betingelser.
Indsigerne taler  

 herefter om »et af de af Tanigawa beskrevne specifikke salte«: det  

 er direkte vildledende og kan kun have til formål at forvirre  

 patentdirektoratet (hvad formentlig ikke vil lykkes). Tanigawa nævner kun det  

 ene reagens.
Indsigernes imponerthed af Tanigawas udbytter deles næppe af  

 nogen anden kemiker der er sagkyndig på området: han vil nemlig slet ikke tro  

 på den - op til 99% ved omsætning med diethylamin.
Og indsigerne eller  

 rettere professor Reese leverer da også selv beviset: han opnåede mindre end  

 det halve udbytte af hvad man skulle vente af Tanigawas metode.
Side 4 i  

 indsigelsesbegrundelsen påstår Glaxo »GEA omsætter  

 aminotriphenylphosphoniumsaltet Ph3PN(CH3)2Br med alkoholen ROH til dannelse  

 af den tilsvarende mellemproduktforbindelse (A)».
Det har Gea aldrig  

 påstået, og Gea ved nu at det er forkert.
Indsigerne har skam ret i hvad de  

 siger i andet afsnit side 5: at det i tilfælde af benzylalkohol ikke er  

 nødvendigt først at behandle med natriumhydrid.
Men det er nu ikke Reeses  

 påfund.
Det er Geas opfindelse, og hele argumentationen i  

 indsigelsesbegrundelsen afslører at den repræsenterer stor opfindelseshøjde:  

 Reeses forsøg viser (1) at Tanigawas metode er teknisk uanvendelig og (2) at  

 det er overraskende at Geas metode ville give så gode resultater.
Det turde  

 være en anselig underdrivelse af det »kan være« fordelagtigt (men  

 ikke essentielt) at danne alkoxidet først: som nævnt foran påviser Reese at  

 det fører til tre gange så højt udbytte.
Det er altså vitterligt forkert at  

 den i den angrebne patentansøgning nr. 4384/85 beskrevne og omhandlede  

 syntese er en enkel og nærliggende modifikation af den syntese der er  

 beskrevet af Tanigawa.
Til førnævnte fogedretssag fremlagde Gea erklæringer  

 fra forskellige kemikere der er særlig sagkyndige inden for dette område af  

 kemien.
Jeg vedlægger kopier af professor Buchardts, lektor Lars Henriksens,  

 professor Klaus Bechgaards (alle tre ansat på H.C. Ørsted Instituttet),  

 professor Salo Gronowitz' (professor ved Lunds Universitet) og civilingeniør  

 Finn Clausens (ansat hos Gea og en af opfinderne i sagen) udtalelser.
På  

 spørgsmål om hvorvidt Geas metode har tilstrækkelig nyhedsværdi til at  

 retfærdiggøre rimelig stor opfindelseshøjde svarer professor Buchardt  

 konkluderende at svaret bliver ja.
Om præmisserne til dette klare svar  

 henviser jeg til erklæringen selv men nævner blot at den siger at man endnu  

 ikke har nogen forklaring på hvorfor metoden fungerer og giver så godt  

 resultat.
Det er ikke en patentansøgers pligt at give en forklaring på sin  

 opfindelse: han skal blot beskrive den.
Indsigerne, der jo ejer Allen &  

 Hanburys Limited og dermed deres britiske patent nr. 1565966 og danske patent  

 nr. 148258, føler sig åbenbart såret over bemærkningen i fremlæggesesskriftet  

 side 1 linje 26-27 om at deres i DK 148258 beskrevne fremgangsmåder kræver en  

 række reaktionstrin og besværlige rensningsmetoder.
De har derfor gjort en  

 sammenligning mellem de udbytter der fås ud fra  

 dimethylaminomethylfurfurylalkohol ved at man går frem dels som beskrevet i  

 eksempel A og 15 eller 24 i GB patentskrift nr. 1565966 (som indsigernes  

 patentbureau i øvrigt ikke har fremsendt kopier af og derfor formelt ikke kan  

 påberåbe sig) og dels eksemplerne i fremlæggesesskriftet DK 153758. De påstår  

 at sammenligningen viser at Allen og Hanburys giver ranitidin i totaludbytter  

 på 22-44%, mens Gea kun opnår totaludbytter på 20-39%. Disse sammenstillinger  

 er misvisende idet udbytterne ved Allen og Hanburys' fremgangsmåde er  

 beregnet på urensede materialer, mens udbytterne ved Geas er beregnet på  

 rensede materialer, med andre ord direkte anvendelige produkter.
Allen og  

 Hanburys' fremgangsmåder som beskrevet i DK patentskrift nr. 148258 indebærer  

 en række problemer og uklarheder.
Jeg henviser til vedlagte reaktionsskema I.  

 Ved deres trin O skal man først ifølge eksempel A i skriftet omsætte et  

 syrelabilt furanderivat (I) med cysteamin i stærk syre.
Det giver adskillige  

 tekniske problemer som det er belyst ved eksemplificeringen af reaktion O.  

 Processen forløber i koncentreret saltsyre, som efter reaktionens fuldførelse  

 neutraliseres med natriumcarbonat: ved fremstilling af 1 kg (II) udvikles der  

 600 l kuldioxyd og der dannes en fast kage som ekstraheres med æter! Rensning  

 af (II) sker ved destillation ved et tryk på 0,1 mm Hg.
Skriftet giver ingen  

 vejledning om hvorledes man kan fraskille urenheden (I), der er til stede i  

 store mængder, jfr.
Henriksens og Clausens udtalelser: forskellen på  

 kogepunkterne af (I) og (II) er meget lille.
Da renheden af destillatet ikke  

 er oplyst, kan det påståede udbytte på 54% egentlig ikke benyttes ved  

 beregning af totaludbyttet.
Tager man imidlertid udgangspunkt i dette tal, er  

 udbyttet af reaktionsfølgen alpha-gamma-delta-zeta imidlertid 39%, altså  

 basis af råmaterialet vundet i trin alpha.
Udbyttet af reaktionsfølgen  

 beta-epsilon-zeta er 28%: men det skal jo tages i betragtning at trin O jo  

 også skal anvendes i forbindelse med den.
Det er således ikke muligt at  

 beregne et totaludbytte for den i Allen og Hanburys' patent angivne  

 analogifremgangsmåde (a) på basis af de i skriftet givne oplysninger, men de  

 er med sikkerhed væsentligt mindre end de 41% der er udregnet på basis af  

 råprodukter.
Totaludbyttet af reaktionerne (b) og (c) i patentet er ca. 30%,  

 regnet på råudbytter.
Den foreliggende fremgangsmåde, der er gengivet  

 skematisk i vedlagte reaktionsskema II, udmærker sig ved krystallinske  

 mellemprodukter for hvis vedkommende smeltepunkter og mikroanalyser er  

 angivet i ansøgningen.
Fremgangsmåden kan umiddelbart overføres til teknisk  

 målestok og er blevet det, men altså indtil videre standset af fogedforbud.  

 Totaludbyttet ved Geas fremgangsmåde er 38% (I ((PIL RIGHT)) II). Det vil ses  

 af forannævnte udtalelse fra Lars Henriksen at han ikke har kunnet  

 reproducere Allen og Hanburys' resultater, og det bekræftes af Finn Clausens  

 efterprøvning.
Ansøgernes fremgangsmåde er efterprøvet af Lars Henriksen og  

 han konkluderer at de kan reproduceres.
Det er efter min mening i det hele  

 ikke muligt at se hvilke udgangsmaterialer, mellemprodukter og produkter, og  

 navnlig ikke hvilken renhed de har, der omtales i indsigelsesbegrundelsen  

 side 6-7. Disse sider er fulde af løse påstande og sammenligninger hvis  

 formål synes at være at forvirre læseren, hvilket er lykkedes ganske godt.  

 Kun ved at snyde på vægten kan man komme til den konklusion der er draget i  

 næstsidste afsnit side 7: at Geas fremgangsmåde skulle være ikke blot mere  

 kompleks, men også give mindre udbytte af ranitidin end Allen &  

 Hanburys'. Jeg anmoder derfor om at patentdirektoratet i løbet af kort tid  

 meddeler Gea patent i henhold til fremlæggelsesskriftet.' Hertil replicerede  

 klageren i skrivelse af 3. november 1989 som følger: »Indledningsvis  

 skal vi om de af ansøgerne fremsendte udtalelser bemærke, at Klaus Beckgaards  

 påstand om, at udgangsstoffet (nemlig  

 5-((dimethylamino)methyl)-2-furanmethanol) indeholder et strukturelement, der  

 skulle gøre metoden anvendelig også i andre sammenhænge, er irrelevant i  

 nærværende sammenhæng.
Der er ikke tale om, at der i dansk patentansøgning  

 nr.l 4384/85 er så meget som en antydning af, at der kan anvendes andre  

 udgangsmaterialer end det, der som strukturelement indeholder -N(CH3)2: det  

 er en senere tilkommet erkendelse, at di alkyl  aminoelementet (-NR2)  

 kan anvendes.
Klaus Beckgaards opfattelse, som er angivet i Bilag 8, side 2,  

 afsnit 1 og 2, kan være (og er sandsynligvis) korrekt, men det har bare ingen  

 støttepunkter i ansøgernes beskrivelse og kan derfor ikke tages i betragtning  

 ved bedømmelse af patenterbarheden af det i krav 1 omhandlede.
Med hensyn til  

 ansøgernes anbringende om, at de ikke forstår, hvorfor indsigerne har omtalt  

 Fukui og Sudo's metode, kan vi oplyse, at vor omtale af fremstilling af  

 udgangsmaterilet afviger fra den metode, der er anvendt ifølge Tanigawa, er  

 blot en nærliggende variation af en for fagmanden kendt metode.
Vedrørende  

 ansøgernes anbringender om, at ordet »konjugatbase« ikke forstås,  

 skal vi henvise til vedlagte kopi af side 225 fra den klassiske lærebog  

 »Advanced Organic Chemistry, Reactions, Mechanisms and Structure«  

 af Jerry March, 2. udgave, hvor Brøndsteds syre-base-teori er forklaret.
I  

 dette litteratursted er »konjugatbase« forklaret.
For god ordens  

 skyld vedlægger vi kopi af britisk patentskrift nr. 1.565.966. Vi går  

 herefter over til behandling af sagens kerne: For at en særlig fremgangsmåde  

 skal være patenterbar, skal den, ligesom alle andre opfindelser, i det  

 mindste opfylde kravene til 1) nyhed og 2) opfindelseshøjde.
Endvidere skal  

 beskrivelsen ifølge Patentlovens § 8 være så tydelig, at en fagmand på  

 grundlag heraf kan udøve opfindelsen.
Med kendskab til Tanigawas arbejde er  

 det nærliggende for fagmanden  , som vil fremstille ranitidin ved  

 omdannelse af en hydroxymethylgruppe til en dimethylaminogruppe, at anvende  

 (N,N-dimethylamino)triphenylphosphoniumbromid og dimethylamin.
Tanigawas  

 metode til fremstilling af tertiære aminer ud fra alkoholer er i det mindste  

 en metode, der bør tages i betragtning, så meget mere, som den er omtalt i  

 Houben-Weyls relevante standardværk.
Det faktum, at ansøgerne ikke har kunnet  

 finde yderligere eksempler på udnyttelsen af denne metode, beviser ikke, at  

 metoden ikke er anvendelig.
Det er et velkendt faktum, at vellykket  

 anvendelse af en i forvejen publiceret metode, selv til fremstilling af et  

 nyt produkt generelt, ikke giver anledning til nogen videnskabelig  

 publikation, medmindre der knytter sig noget specielt til enten  

 fremgangsmåden eller produktet.
Tanigawa har beskrevet syntesen af aminer ud  

 fra alkoholer under anvendelse af det alsidige aminophosphoniumreagens  

 Ph3P+NR1R2X- og beskrevet, at reaktionen kan udføres under milde betingelser,  

 samt at den er alsidig og effektiv.
Mere specifikt viste Tanigawas arbejde,  

 at hvis aminophosphoniumreagenset Ph3P+NR1R2X- er Ph3P+N(CH3)PhI-, kan  

 reaktionen anvendes under anvendelse af natriumsaltet af alkoholen, hvilket  

 natriumsalt kan dannes ved at behandle alkoholen med natriumhydrid.
Der er  

 absolut ingen angivelse af, at det kun er muligt at anvende natriumhydrid til  

 dannelse af natriumsaltet af alkoholen.
Det vil endvidere være forkert at  

 konkludere, at læren af Tanigawas arbejde er begrænset til anvendelse af et  

 specifikt aminophosphoniumreagens, nemlig Ph3P+N(CH3)PhI.
At der kan anvendes  

 andre aminophosphoniumreagenser er klart illustreret i den af professor Reese  

 udfærdigede erklæring.
Han påviste således, at under de specifikke  

 reaktionsbetingelser, der er beskrevet af Tanigawa, kan  

 aminophosphoniumreagenset Ph3P+N(CH3)2Br- anvendes i stedet for  

 Ph3P+N(CH3)PhI- til omdannelse af benzylalkohol til N,N-dimethylbenzylamin.  

 Anvendelsen af dette reagens gav også et højere udbytte end det, man fik ved  

 anvendelse af Ph3P+N(CH3)PhI-. Professor Reese påviste også, at det ikke var  

 nødvendigt at danne konjugatbasen af alkoholen, fx en benzylisk alkohol, for  

 at få Tanigawas reaktion til at forløbe, og der var da heller ikke nogen  

 fordel ved at gøre dette, når aminophosphoniumreagenset er Ph3P+N(CH3)2Br-.  

 Det er derfor ikke korrekt at anføre, at Tanigawas arbejde er begrænset til  

 anvendelse af specifikke reagenser og reaktionsbetingelser.
Til  

 fremstillingen af ranitidin ud fra det tilsvarende hydroxymethylfuranderivat  

 er det mest logisk at anvende et aminophosphoniumsalt med formlen  

 Ph3P+N(CH3)2X-, da dette vil betyde, at kun en amin vil være nødvendig i  

 reaktionen.
Professor Reese har i sin erklæring vist, at han ved  

 fremstillingen af N,N-dimethylbenzylamin under anvendelse af  

 aminophosphoniumsaltet Ph3PN(CH3)2Br og dimethylamin i det væsentlige fik  

 samme udbytte under anvendelse af benzylalkohol og natriumsaltet deraf.
Dette  

 indicerer klart, at begge reaktioner forløber i det væsentlige ved samme  

 reaktionsmekanisme, hvad enten denne reaktionsmekanisme er som foreslået af  

 Tanigawa eller ikke.
Med hensyn til erklæringerne affattet af professor Salo  

 Gronowitz og professor Ole Buchardt kan man konstatere, at de begge  

 anerkender Tanigawas arbejde og det faktum, at Tanigawas metode er at anse  

 som teknikkens standpunkt.
Det er endvidere værd at bemærke, at der  

 intetsteds i litteraturen er nogen lære eller teknisk fordom, der skulle  

 afholde en fra at anvende Tanigawas metode eller en nærliggende modifikation  

 deraf: den er således et naturligt udgangspunkt at anvende, når man vil  

 omdanne et hydroxymethylderivat til ranitidin.
Der opnås ved ansøgernes  

 fremgangsmåde ikke bedre udbytter end ved den gængse metode, nemlig Allen  

 & Hanburys Ltd.'s metode.
Ranitidin anvendes verden over i form af sit  

 hydro-chlorid i meget betydelige mængder, og det syntetiseres ved de to  

 synteseveje, der er udviklet af Allen & Hanburys Ltd., og som er genstand  

 for dansk patent nr. 148258. Vedlægger en erklæring fra Dr.
David Hartley,  

 som er leder af Chemical Development Division of Glaxo Group Research  

 Limited.
Af Dr.
Hartley's erklæring fremgår det, at ranitidin (i form af sit  

 hydrochlorid) fremstilles ud fra den diamin, som i Dr.
Hartley's erklæring  

 benævnes (2), som på sin side fremstilles ud fra furfurylalkohol i et udbytte  

 på mere end 50% og i ren form.
De fremgangsmåder, der anvendes verden over  

 for at omdanne diaminoforbindelser til ranitidin, er i alt væsentligt som  

 beskrevet i eksempel 1 og eksempel 3 i Allen & Hanburys Ltd.'s danske  

 patentskrift, og de produkter, der opnås i industriel målestok, er af meget  

 høj renhed, og fås i udbytter, der er mindst ligeså gode som ved de  

 eksempler, der er at finde i dansk patentskrift nr. 148258. Udbyttet ved at  

 gå frem som beskrevet i eksempel 1 og eksempel 3 efter eksempel A er  

 henholdsvis 43,5 og 42,6%, beregnet på udgangsfurfurylalkoholen.
Med hensyn  

 til Lars Henriksens erklæring, der blev indleveret den 31. juli 1989,  

 bemærker vi, at dette arbejde ikke afspejler hele sandheden om den proces.  

 Lars Henriksen anfører, at han ikke var i stand til at verificere resultatet  

 af Eksempel A, 3 og 4 i dansk patent nr. 148258 på grund af tre  

 unøjagtigheder i beskrivelsen.
Hans første angrebspunkt er, at Eksempel A  

 ikke angiver den mængde overskydende vandfri natriumcarbonat, der tilsættes.  

 Der er dog klart tilsat en tilstrækkelig mængde natriumcarbonat, til at  

 reaktionsblandingen blev fast.
Ingen erfaren kemiker ville have nogen  

 problemer med at bestemme, om der var tilsat for meget natriumcarbonat eller  

 ikke.
Det andet angrebspunkt er spørgsmålet om den ekstraktionsmetode, der  

 blev anvendt til at ekstrahere det ønskede produkt fra det faste stof med  

 diethylether.
Der er adskillige måder, på hvilke et produkt kan ekstraheres  

 fra en fast blanding under anvendelse af opløsningsmiddel, og omend nogle er  

 mere effektive end andre, vil de alle virke i nogen grad.
Det er endvidere  

 ved hjælp af simpel tyndtlagschromatografisk analyse ganske let at afgøre,  

 når alt det ønskede produkt er blevet ekstraheret, med henblik på at optimere  

 isoleringsudbyttet.
Det tredje punkt, som Lars Henriksen sætter fingeren på,  

 er brugen af aktivkul i Eksempel 3. Det er korrekt, at den mængde aktivkul,  

 der anvendes i industriel skala, i ringe udstrækning kunne påvirke udbyttet  

 og renhed, men dette er et problem, der let løses ved anvendelse af sund  

 sans, når fremgangsmåden tilpasses til industriel målestok.
Hvis der anvendes  

 et stort overskud af aktivkul, er det muligt at udbyttet kunne reduceres en  

 smule, men det vil bestemt ikke afholde nogen fra at isolere det ønskede  

 produkt fra opløsningen.
Med hensyn til Lars Henriksens gentagelse af  

 Eksempel A viser hans rapport klart, at der kan anvendes mindst to  

 standard-ekstraktionsmetoder, og at mængden af overskydende natriumcarbonat  

 ikke er kritisk for isoleringen af det ønskede produkt.
Ud fra en  

 sammenligning af de forskellige destillatfraktioner fremgår det klart, at det  

 er muligt at adskille den ønskede diamin fra udgangsalkoholen, jævnfør fx  

 fraktion 1:1 og 1:2, 3:1 og 3:3 samt 4:1 og 4:2. Allen & Hanburys Ltd.  

 har forsøgt at reproducere ansøgernes fremstillingseksempler, og vi vedlægger  

 en erklæring underskrevet af Dr.
Roberts, som har forestået arbejdet med at  

 fremstille ranitidin efter den beskrivelse, der ledsager dansk  

 patentansøgning nr. 4384/85. Det fremgår af Dr.
Roberts' erklæring, at det  

 var muligt at opnå det samme høje udbytte i den første reaktionstrin, som  

 ikke er det procestrin, der er genstand for krav 1. Ved eftergørelse af det  

 andet trin fik man kun 51-53% udbytte og ikke 83% som angivet af ansøgerne.  

 Undersøgelse ved tyndtlagschromatografi af reaktionsblandingen viste, at der  

 var en signifikant mængde urenheder.
Endvidere blev den primære amin isoleret  

 som et semihydrat og ikke som et vandfrit salt som påstået af ansøgerne.
Ved  

 det efterfølgende trin, der er beskrevet i eksempel 2 i ansøgernes  

 patentansøgning, fik man et sammenligneligt udbytte, nemlig 68%, der ikke kan  

 anses for væsentligt forskelligt fra 76%. Heller ikke dette reaktionstrin er  

 genstand for krav 1 i ansøgningen.
Ved gentagelse af den i eksempel 5  

 beskrevne reaktion fik man et udbytte på 80%, hvor ansøgernes angivne udbytte  

 er 93%. Ved gentagelse af den fremgangsmåde, som er genstand for krav 1 i  

 patentansøgningen, nemlig gentagelse af eksempel 8 og 10, optrådte der  

 betydelige vanskeligheder.
Selv ved at følge forskriften i de nævnte  

 eksempler meget nøje kunne der ikke  isoleres ranitidin-hydrochlorid  

 som et krystallinsk stof.
Den rå reaktionsblanding kunne dog analyseres for  

 ranitidin og gav, ved gentagelse af eksempel 8, et ranitidin-indhold på 55%,  

 medens en gentagelse af eksempel 10 gav et udbytte på 62% af det teoretiske.  

 Den procedure, der er beskrevet i eksempel 8 og 10, og som svarer til den  

 fremgangsmåde, der er genstand for krav 1, blev fulgt præcist.
Det viste sig  

 imidlertid, at ved oparbejdningen, hvor reaktionsblandingen i koncentreret  

 stand fordeles mellem butanol-toluen og saltvand, var begge faser sorte, og  

 at det var vanskeligt at skille dem.
Selv om man gik frem nøjagtigt som  

 beskrevet i eksemplerne, var det kun muligt at opnå et udbytte på 40% af det  

 teoretiske for ranitidin-hydrochlorid i form af en rå olie, hvilket viser, at  

 der gik betydelige produktmængder tabt under ekstraktionen, hvilket også  

 kunne konstateres ved tyndtlagschromatografisk overvågning af ekstraktionen.  

 Gentagelse af forsøgene efterlod ingen tvivl om, at den ganske vist var  

 muligt at fremstille ved at gå frem som eksempel 8 og 10, men at det ikke var  

 muligt at isolere krystallinsk ranitidin-hydrochlorid på den beskrevne måde.  

 Den mængde urenheder, der forekommer i reaktionsblandingerne ved at gå frem  

 ifølge eksempel 8 og 10, gør, at man ikke kan forvente, at det er muligt at  

 isolere krystallinsk ranitidin, hverken som fri base eller som  

 hydrochloridsalt, uden at man først skal udføre betydelige  

 rensningsprocedurer.
De ovennævnte forhold kan sammenfattes som følger: 1.  

 Ansøgernes fremgangsmåde er en nærliggende variant af en fra litteraturen  

 kendt metode. 2. Denne variant giver ikke bedre udbytter af det ønskede  

 ranitidin end den metode, der anvendes verden over. 3. Der er ikke i  

 beskrivelsen til dansk patentansøgning nr. 4384/85 tilstrækkelige anvisninger  

 på, hvorledes den patentansøgte fremgangsmåde skal udføres, til at fagmanden  

 er i stand til at fremstille krystallinsk ranitidin-hydrochlorid.
Hverken  

 Patentlovens § 2 eller Patentlovens § 8 er således opfyldt.' I duplik af 10.  

 maj 1990 anførte ansøger følgende: »I det første afsnit af replikken af  

 3. november 1989 hæfter indsigerne sig ved det der i sammenhængen er et  

 udenværk, nemlig at Klaus Bechgaard (udtalelse bilag 8 til mit svarskrift)  

 påstår at Geas udgangsmateriale indeholder et strukturelement, -NR2, med  

 generel anvendelighed.
Gea påberåber sig ikke denne brede anvendelighed som  

 et moment i opfindelseshøjden - den er rigeligt stor endda - men for  

 gennemsnitsfagmanden er det indlysende at en lang række - i princippet alle  

 5-(dialkylaminomethyl)-2-furanmethanoler kan anvendes.
Det var naturligvis  

 under hensyn til den ønskede beskyttelse kun nødvendigt at anføre et  

 eksempel.
Indsigerne går derimod uden om det i Bechgaards udtalelse, der er  

 relevant, nemlig at han side 1 understreger at Geas metode har nyhedsværdi og  

 omhyggeligt gør rede for at den i hovedkravet angivne omdannelse af en  

 hydroxygruppe til en dimethylaminogruppe er overraskende.
Gea forstår  

 fremdeles ikke hvorfor Fukui og Sudos metode er omtalt i  

 indsigelsesbegrundelsen.
Gea søger ikke patent på fremstilling af det  

 reagens: det indgår i opfindelsen.
Gea anvender i øvrigt en anden  

 fremgangsmåde til fremstilling af det, bl.a. fordi Gea anvender et andet  

 opløsningsmiddel, og produktet bliver brugt til et andet formål.
Indsigerne  

 kan ikke ved henvisning til en engelsk-sproget lærebog bevise at ordet  

 »konjugatbase« eksisterer på dansk.
Det gør det fremdeles ikke og  

 bør heller ikke komme til det.
Jeg henviser til den som bilag 11 i tre  

 eksemplarer vedlagte kopi af side 245 af Brønsteds egen Lærebog i Fysisk Kemi  

 fra 1936, hvoraf det fremgår at det er korrekt som anført i svarskriftet side  

 2 at den danske betegnelse er »korresponderende base«.
Selv om der  

 ofte bruges angliseringer på dansk er »konjugatbase« heldigvis ikke  

 forsøgt anvendt tidligere: det var en dansker der indførte det pågældende  

 syre-basebegreb, og det er vildledende at bruge hjemmelavede ord i stedet for  

 Brøndsteds oprindelige.
I replikken øverst side 2 anfægter indsigerne  

 opfindelsenshøjden ved Geas patentansøgte fremgangsmåde, og i umiddelbar  

 tilslutning hertil gør de gældende at det med kendskab til Tanigawas arbejde  

 er nærliggende ved omdannelse af en hydroxymethylgruppe til en  

 dimethylaminomethylgruppe at anvende  

 (N,N-dimethylamino)-triphenylphosphoniumbromid og dimethylamin.
Det må  

 bestrides: det var ikke engang nærliggende for fagmanden at bruge Tanigawas  

 metode til at omdanne en hydroxymethylgruppe i al almindelighed til den  

 tilsvarende dimethylaminomethylgruppe.
Tanigawas metode virker upålidelig og  

 nødvendigheden af at anvende natriumhydrid - hvad Gea jo ikke gør - gør den  

 uinteressant til teknisk fremstilling og uegnet til fremstilling af et så  

 multifunktionelt molekyle som ranitidin (en efterprøvning af Tanigawas egne  

 eksempler viser da også at hans metode ikke er reproducerbar). Gea omdanner  

 en alkohol og Tanigawa omsætter et alkoholat.
Indsigernes bemærkning i  

 replikken side 2 linie 12-15 ser bort fra at det er kutyme i kemiske  

 afhandlinger at referere til et originalarbejde når det benyttes.
Og det er  

 som anført i svarskriftet aldrig sket at Tanigawas artikel er blevet  

 refereret i en kemisk afhandling.
I tilslutning til angrebet på  

 opfindelseshøjden skal jeg henvise til Glaxos DK patentansøgning nr. 2705/85  

 (fremsendt med svarskriftet som bilag 3), der angår fremstilling af et  

 mellemprodukt der bruges ved Glaxos egen fremstilling af ranitidin, nemlig  

 forbindelsen Fremstillingen sker i henhold til:
Basen er fortrinsvis et alkalimetalhydroxid (krav 2), men kan også vær  

 natriumhydrid (eksempel 3). QX er et alkylhalogenid eller et dialkylsulfat.  

 Over-all udbytterne er på 44-66%. I ansøgning nr. 2705/85 henvises der til en  

 afhandling af Gompper et al i Chem.
Ber 100, 1967, 591-604. I den afhandling  

 er der beskrevet en lignende syntesemetode som den i 2705/85 patentansøgte,  

 nemlig Udbyttet er 74%. Som det ses er forskellen mellem første trin i de to  

 metoder, altså Glaxos og Gomppers, at opløsningsmidlet er udskiftet.
Men  

 Glaxo anvender stadig base, også natriumhydrid.
I Glaxos ansøgning anføres  

 det blot at kombinationen af NaH og DMF skal undgås.
Det må antages at Glaxo  

 har anset at fremgangsmåden ifølge ans. nr. 2705/85 har opfindelseshøjde, og  

 denne opfindelseshøjde skulle altså bestå i udskiftning af DMF med DMSO.  

 Tanigawas metode i Tetrahedron Letters, 1975, 471-472 er hvor R og R' er simple alkyl- eller arylgrupper.
Geas metode i den  

 angrebne ansøgning er:
Gea undlader helt at bruge base og anvender et helt andet reagens end  

 Tanigawa.
Med andre ord: Der er væsentlig større forskel mellem Tanigawas og  

 Geas metode end der er mellem Gomppers og Glaxos.
Det er ganske vist formelt  

 rigtigt hvad indsigerne skriver side 2 linie 22-23 i replikken, at Tanigawa  

 ikke positivt siger at det kun er muligt at anvende natriumhydrid til  

 dannelse af natriumsaltet af alkoholen.
Men Tanigawa antyder ingen andre  

 konkrete muligheder, så den formelle oplysning er vildledende.
Tanigawa  

 beskriver en metode ved hvilken man skal benytte natriumsaltet af den  

 reagerende alkohol, og dette natriumsalt skal fremstilles via natriumhydrid,  

 ellers bliver udbytterne urimeligt små.
Det er muligt at Glaxo kan fremstille  

 ren diamin ud fra furfurylalkohol, cysteamin og koncentreret saltsyre (jfr.  

 replikken side 3 sidste afsnit) i udbytter på over 50%, men det kan ikke lade  

 sig gøre efter den fremgangsmåde der er beskrevet i eksempel A i DK 148.258,  

 jfr. de udtalelser af Lars Henriksen og Finn Clausen, der blev indleveret som  

 bilag til svarskriftet.
De udbytter der oplyses øverst side 4 i replikken må  

 være kemiske udbytter og ikke udbytter af isoleret produkt.
Patent nr.  

 148.258 giver ingen muligheder for at beregne udbytteprocenter, og de  

 vægtudbytter der angives i eksemplerne er af ranitidin-base, ikke af det  

 medicinsk anvendte produkt, der er hydrochloridet.
Det fremgår ikke af  

 patentskriftet hvilken renhed udgangsmaterialet - diaminen fra eksempel A -  

 har.
Omtalen side 4 linie 3-12 af Lars Henriksens udtalelse og dens  

 beklagelse over mangelfulde oplysninger om mængden af natriumcarbonat er ret  

 uforståelig.
Det er ikke klart for nogen at eller om der blev tilsat  

 »tilstrækkelig« meget natriumcarbonat og helt uforståeligt at der  

 var nok til at gøre blandingen fast.
Jo mere natriumcarbonat der tilsættes,  

 desto vanskeligere bliver ekstraktionen og man vil ikke tilstræbe at  

 blandingen bliver fast.
Ved ekstraktionen med ether går der procentvis mere  

 og mere urent materiale med over i etherfasen for hver ekstraktion der  

 udføres: så når hele mængden af ønsket produkt er ekstraheret så er alt  

 biproduktet ligeledes ekstraheret, hvilket vil besværliggøre den endelige  

 rensning yderligere.
De af Lars Henriksen anvendte ekstraktionsmetoder, der  

 er beskrevet i DK 148.258, er ikke standardmetoder og er ikke direkte  

 overførlige til tekniske betingelser.
Det er som anført nederst side 4 i  

 replikken muligt at adskille den ønskede diamin fra udgangsalkoholen: men de  

 eksempler indsigerne giver derpå - tabel 1 side 2 i Lars Henriksens udtalelse  

 bilag 7 - er ikke gode, eftersom de nævnte fraktioner netop ikke er adskilte.  

 Den bedste renhed af ønsket produkt, der angives, er 95% (fraktion 3.3), og  

 så er udbyttet af ønsket slutprodukt kun 13%. De eksempler der ledsager DR.  

 Roberts' erklæring har den fordel at være så detaljerede at man kan se hvilke  

 fejl han har begået i forhold til Geas forskrifter.
Når der i andet trin kun  

 er opnået udbytter på 51-53% af forbindelsen (II) hænger det således sammen  

 med at forskriften ikke er fulgt.
Det fremgår af fremlæggelsesskriftet side 8  

 linie 10 at der skal bruges kaliumhydroxid- pulver (et materiale der er  

 tilgængeligt kommercielt i tonsmængder), mens Dr.
Roberts har anvendt  

 flageformigt kaliumhydroxid formalet i en morter.
Når man knuser KOH-flager i  

 en morter fremkommer der et udefinerbart, klæbrigt pulver fordi  

 kaliumhydroxid absorberer både fugt og kuldioxid fra luften for til sidst at  

 blive ubrugeligt.
Det udbytter på 80%, der refereres for eksempel 5 (dvs.  

 eksempel E i fremlæggelsesskriftet) er igen udtryk for at Geas forskrifter  

 ikke er fulgt.
Gea frafiltrerer ikke produktet direkte som Dr.
Roberts, men  

 inddamper først reaktionsblandingen delvis, hvorved det høje udbytte opnås,  

 se fremlæggesesskriftet side 10 linie 29-30. Det er ikke rigtigt at Dr.  

 Roberts har fulgt forskrifterne i eksempel 8 og 10 (fremlæggelsesskriftet  

 eks. 1 og 3) nøjagtigt, jfr. replikken side 5 nederst.
Det fremgår af  

 fremlæggelsesskriftet (s. 12 linie 14 og side 14 linie 2) at Gea arbejder i  

 lukket beholder.
Det er indlysende at det kemiske udbytte under Dr.
Roberts'  

 betingelser vil blive lavt, for en stor del af reaktanten dimethylamin - der  

 koger ved 753C - vil koge bort ved opvarmning af reaktionsblandingen til ca.  

 9053C.
Dr.
Roberts finder det vanskeligt at adskille faser.
Det er teknisk  

 simpelt at adskille to uigennemsigtige faser.
Gea gør det uden besvær ved  

 hjælp af en ledningsevnemåler (i teknisk målestok i forbindelse med en  

 magnetventil). Dr.
Roberts ekstraherer ranitidin ved pH 9-10. Gea ekstraherer  

 ranitidin ved pH 9,0 af to grunde, dels for at opnå den bedst mulige  

 fordeling mellem de to faser, dels for at undgå hydrolyse af ranitidinet.
Er  

 ekstraktionsopløsningen for basisk danner ranitidin salt og har tendens til  

 at hydrolysere ved pH over 9,0 (jfr.
Glaxos afhandling i J.
Chem.
Soc.  

 Perkin.
Trans.
I, 1987, 951-958), der bl.a. har et afsnit om hydrolyse af  

 ranitidin ved pH 9). Dr.
Roberts har gentaget ansøgningens eksempel 10 (eks.  

 3 i fremlæggelsesskriftet) og opnået et kemisk udbytte (62%) af samme  

 størrelsesorden som Gea selv.
Dr.
Roberts har imidlertid ikke oparbejdet den  

 opnåede reaktionsblanding.
Det giver anledning til at påpege at Lars  

 Henriksen (responsum bilag 5 og udtalelse bilag 6 til svarskriftet) har  

 opnået udbytter af samme størrelsesorden som Gea ved efterprøvning af Geas  

 fremgangsmåde.
I konklusion må jeg således gøre gældende: 1. Målt med  

 indsigernes egen alen (DK 2705/85) har den foreliggende fremgangsmåde  

 betydelig opfindelseshøjde og adskiller sig væsentligt fra de fra  

 litteraturen kendte fremgangsmåder til fremstilling af ranitidin. 2. Det er  

 ikke muligt at bedømme hvilke udbytter af ranitidin der opnås ved den metode  

 der anvendes verden over, idet den relevante litteratur er uklar i så  

 henseende. 3. Det er ikke rigtigt at fremlæggelsesskriftet ikke indeholder  

 tilstrækkelige anvisninger til gennemførelse af den patentansøgte  

 fremgangsmåde.
Det kan ikke være Geas ansvar at indsigernes kemikere ikke  

 følger de faktisk givne anvisninger.
Jeg skal derfor anmode om meddelelse af  

 patent uden yderligere forsinkelse.' Med skrivelse af 8. november 1990  

 fremsendte ansøger forskellige dokumenter fra den mellem indsigerne og  

 ansøgerne verserende retssag og bemærkede endvidere: »...Det fremsendte  

 er først og fremmest skønserklæring af 28.5.1990 fra de af retten udmeldte  

 skønsmænd, professor Christian Pedersen og civilingeniør Aksel Christensen.  

 Kun begrænsede dele af skønserklæringen har direkte interesse for nærværende  

 indsigelsessag, men jeg har alligevel fundet det rigtigst at gøre  

 direktoratet bekendt med dens fulde indhold.
Derimod fremsender jeg kun kopi  

 af de i retten fremlagte bilag som har direkte betydning for de  

 spørgsmål/svar, jeg i det følgende henleder direktoratets opmærksomhed på.  

 Hovedpunktet i Glaxo's indsigelse og navnlig indsigelsesbegrundelse af 7.  

 februar 1989 er at Gea's patentansøgte fremgangsmåde er nærliggende ud fra  

 Tanigawas afhandling i Tetrahedron Letters 7, 471-472, 1975. Denne afhandling  

 er indleveret af indsigerne med indsigelsesbegrundelsen.
Det fremgår klart af  

 skønsmændenes svar på spørgsmål K 3 at reaktionsmekanismen i Gea's  

 fremgangsmåde er en anden end Tanigawas reaktionsmekanisme.
Det bemærkes  

 herved at bilag Q i retssagen er Tanigawas ovennævnte afhandling.
Bilag P er  

 en upubliceret afhandling af Ole Buchardt et al om  

 N,N-dialkylarylmethylaminer ud fra arylmethanoler.
Det fremgår endvidere af  

 skønsmændenes svar på spørgsmål K 4 at der er væsentlige tekniske fordele ved  

 Gea's fremgangsmåde i forhold til Tanigawas metode.
Indsigernes andet punkt  

 går ud på at bevise at Gea's fremgangsmåde ikke er fordelagtig i forhold til  

 hvad der er kendt fra Allen & Hanburys danske patent nr. 148258. Det  

 fremgår af svarene på spørgsmål H og J 8 dels at den omstændighed at en  

 reaktion der kræver flere trin end en anden ikke nødvendigvis er ufordelagtig  

 i forhold til den anden: dels at skønsmændene finder at Gea's fremgangsmåde  

 har driftsmæssige fordele i forhold til hvad der er kendt fra nævnte patent.  

 Jeg vedlægger kopi af de to responsa der i retssagen er benævnt H1 og H2,  

 begge afgivet af Lars Henriksen.
Retssagens bilag G er identisk med  

 ansøgernes bilag 10. Jeg anmoder i øvrigt direktoratet om at udstede patent i  

 henhold til ansøgningen nu.« Patentdirektoratet besluttede ved skrivelse  

 af 31. maj 1991 at udstede patent, idet indsigelsen blev afvist med følgende  

 begrundelse: » 1. Den fremgangsmåde til fremstilling af ranitidin  

 eller et syreadditionssalt deraf, der er defineret i krav 1 i den  

 foreliggende ansøgning, adskiller sig fra de kendte fremgangsmåder til  

 fremstilling af ranitidin eller dets syreadditionssalte.
Endvidere er det  

 derivat af 5-((2-aminoethyl)-thiomethyl)-2-furan-methanol, der anvendes som  

 udgangsmateriale, og som er genstand for krav 2 i den foreliggende ansøgning,  

 ikke tidligere beskrevet.
Opfindelserne, der er karakteriseret i den  

 foreliggende ansøgnings krav, er derfor nye.  2. Fra Tanigawa et al.,  

 Tet.
Lett. 1975, 471-72, er det kendt at simple hydroxyforbindelser - efter  

 først at være omdannet til de tilsvarende natriumsalte med en meget stærk  

 base - kan omdannes til tertiære aminer ved hjælp af  

 aminotriarylphosphoniumhalogenid og sekundære aminder.
Baseret på dette  

 arbejde måtte gennemsnitfagmanden forvente, at omdannelsen af en  

 hydroxyforbindelse til en tilsvarende tertiær amin forudsatte, at  

 hydroxyforbindelsen først skulle omsættes med en meget stærk base (hvilket er  

 uhensigtsmæssigt ved arbejder i større målestok). At omdannelsen af  

 hydroxyforbindelsen til det tilsvarende salt kan udelades, som tilfældet ved  

 fremgangsmåden ifølge ansøgningen, kunne ikke forudses af fagmanden på  

 baggrund af den kendte teknik, og det må derfor betegnes som overraskende, at  

 den direkte omsætning ved fremgangsmåden ifølge ansøgningen af  

 hydroxyforbindelsen med phosphoniumforbindelsen og den sekundære amin  

 forløber med godt udbytte under de milde reaktionsbetingelser.
Endvidere må  

 det også, som anført på side 7, linie 9-12 i den fremlagte beskrivelse, anses  

 for overraskende, at den anden sidekæde i furanforbindelsen ikke påvirkes  

 under reaktionen, da denne sidekæde indeholder flere reaktive grupper.  

3. Det, der omhandles i den foreliggende ansøgnings krav, skønnes  

 derfor at adskille sig væsentligt fra, hvad der var kendt før ansøgningens  

 indleveringsdag.  4. Med hensyn til betingelserne i patentlovens § 8  

 om, at beskrivelsen skal være så tydelig, at en fagmand på grundlag deraf kan  

 udøve opfindelsen, finder vi ikke, at det af Dem herom anførte giver grundlag  

 for at hævde, at denne betingelse ikke er opfyldt.  5. Deres  

 indsigelse har herefter ikke kunnet tages til følge.
Vi har derfor vedtaget  

 at meddele patent på grundlag af fremlæggelsesskriftet nr. 153758 uden  

 ændringer.« Denne afgørelse har klageren ved skrivelse af 31. juli 1991  

 indbragt for Patentankenævnet med påstand om at Patentdirektoratets  

 patentvedtagelse ophæves, idet den i krav 1 beskrevne fremgangsmåde ikke  

 opfylder betingelserne i patentlovens § 2, stk. 1. Klageren har i  

 ankebegrundelsen anført: »I sin skrivelse af 31. maj 1991 har  

 Patentdirektoratet anført, at det ud fra det af Y.
Tanigawa et al., Tet.  

 Lett. 1975, 471-472 (i det følgende kaldet »Tanigawa«), beskrevne  

 skulle være overraskende, at den direkte omsætning af en hydroxyforbindelse  

 med en phosphoniumforbindelse af den af Tanigawa beskrevne type og en  

 sekundær amin forløber med godt udbytte under de milde reaktionsbetingelser,  

 og vi skal derfor i det følgende nærmere kommentere denne problemstilling.  

 Generelt set beskriver Tanigawa omdannelsen af en alkohol til en tertiær amin  

 under anvendelse af et triphenylphosphoniumsalt såsom  

 (N-methylanilino)triphenylphosphoniumiodid.
Således anfører Tanigawa i  

 artiklens indledning blot, at man ønsker at rapportere en metode til at  

 fremstille aminer ud fra alkoholer, og der lægges her ingen begrænsninger på  

 betingelserne.
Eksperimentelt beskriver Tanigawa specifikt, at denne reaktion  

 i en  typisk (dvs på ingen måde en obligatorisk) version kan udføres  

 under anvendelse af alkoholens natriumsalt.
Det, der foretages, er, at den  

 primære alkohol (fx benzyl- eller allylalkohol) først omdannes til  

 natriumsaltet ved behandling med natriumhydrid i dimethylformamid, hvorefter  

 den således vundne konjugatbase lades reagere med phosphoniumforbindelsen og  

 en sekundær amin såsom diethylamin, der ligeledes tilføres i  

 dimethylformamid-opløsning.
Under disse omstændigheder erstattes  

 hydroxyfunktionen (eller, under de specifikke foreliggende eksperimentelle  

 betingelser, rettere sagt oxidionfunktionen -0-) med en sekundær aminogruppe  

 såsom en diethylaminogruppe.
Der er imidlertid intet i Tanigawa-artiklen, der  

 for fagmanden gør det til en uomgængelig nødvendighed først at behandle  

 udgangsalkoholen med natriumhydrid før omsætning med phosphoniumsaltet: ud  

 fra primære alkoholers nukleofile egenskaber ville det være akkurat ligeså  

 rimeligt at forvente, at alkoholerne ville kunne reagere direkte med  

 aminotriphenylphosphoniumsaltet.
Faktisk har det også vist sig, at det ikke  

 er nødvendigt at danne alkoholatet, og at anvendelse af natriumhydrid således  

 kan udelades.
Dette fremgår af en forsøgsrapport, til hvilken der er henvist  

 i vedlagte erklæring med bilag (ekskl. kopi af EP-ansøgning nr. 86306998.5,  

 jfr. nedenfor) underskrevet af professor C.B.
Reese den 2. februar 1989,  

 hvilken erklæring også var vedlagt indsigernes oprindelige  

 indsigelsesbegrundelse af 7. februar 1989. Ligesom i indsigelsesbegrundelsen  

 skal det også her bemærkes, at professor Reese i sin erklæring har henvist  

 til EP-ansøgning nr. 86306998.5, som den foreliggende sag vedrører, hvorfor  

 den nævnte EP-ansøgning ikke vedlægges i kopi.
I sin erklæring begrunder  

 professor Reese således udførligt, hvorfor det med baggrund i de ovenfor  

 beskrevne forhold ville være nærliggende for fagmanden at gennemføre den af  

 Tanigawa udførte reaktion under direkte anvendelse af alkoholen og således  

 undgå nødvendigheden af først og fremmest forudgående dannelse af det  

 tilsvarende alkoxid.
Professor Reeses generelle konklusion er, at GEA's  

 proces repræsenterer en forenkling af Tanigawas eksperimentelle metode, men  

 at processen reelt ikke indeholder nogen ny kemi.
Til støtte for sine  

 synspunkter henviser professor Reese til den tilhørende forsøgsrapport, som  

 rapporterer resultaterne af undersøgelser, ved hvilke der foretages  

 sammenligning af reaktioner med og uden dannelse af alkoxidet ud fra  

 alkoholen.
Disse undersøgelser viser med al ønskelig tydelighed, at  

 tilstedeværelsen af base på ingen måde er nødvendig for at få reaktionen til  

 at forløbe, ligesom der med det af GEA anvendte triphenylphosphoniumsalt blev  

 opnået det samme udbytte, uanset om det ved omsætning med natriumhydrid  

 dannede alkoxid var til stede eller ej.
Det er derfor klart, at GEA's proces  

 blot er en åbenlys analog af den specifikke procesversion, som Tanigawa har  

 beskrevet med henblik på at illustrere det generelle princip bag hans og hans  

 medarbejderes arbejde, nemlig den på daværende tidspunkt (1975) nye metode  

 til syntese af usymmetriske aminer ud fra alkoholer under anvendelse af de i  

 artiklen beskrevne, meget bredt anvendelige aminophosphoniumreagenser.  

 Således må reaktionsmekanismen for reaktionen hos Tanigawa mellem alkohol ROH  

 og et aminotriphenylphosphoniumsalt Ph3PNR1R2X til dannelse af  

 mellemproduktforbindelsen Ph3PN(OR) (R1R2) forventes at udvise stor lighed  

 med mekanismen for reaktionen mellem det samme aminotriphenylphosphoniumsalt  

 og det tilsvarende alkoholat RO-. Forskellene mellem de af Tanigawa beskrevne  

 og det af GEA anvendte triphenylphosphoniumsalt er ikke af en sådan  

 beskaffenhed, at der kunne være grund til at forvente, at de hver for sig  

 ville reagere forskelligt med et alkoxid og med en tilstrækkeligt nukleofil  

 alkohol ROH.
Under indsigelsesproceduren har GEA sammen med sit brev af 8.  

 november 1990 fremlagt Bilag P (kopi vedlagt) og har forsøgt at argumentere,  

 at GEA's egen proces adskiller sig fra Tanigawas proces ved, at den forløber  

 via et formamidin-mellemprodukt.
Det må imidlertid påpeges, at forfatterne  

 til det artikelmanuskript, som udgør Bilag P, har foretaget sammenligning af  

 GEA's proces med og uden forudgående dannelse af det nævnte formamidinsalt.  

 Det viser sig imidlertid, at i begge de tilfælde, hvor formamidinsaltet  

 dannes på forhånd, er udbyttet mindre end i den situation, hvor det ikke  

 dannes direkte.
Således anfører forfatterne til Bilag P, at processen ifølge  

 den foreliggende patentansøgning giver ranitidin i et udbytte på 75% bestemt  

 ved HPLC og 65% som isoleret materiale.
Under anvendelse af det på forhånd  

 dannede formamidinsalt og under identiske betingelser opnår forfatterne  

 imidlertid kun et udbytte på 63% bestemt ved HPLC og blot 38% som isoleret  

 materiale.
Hvis den i den foreliggende patentansøgning beskrevne proces  

 vitterligt forløb via formamidinsaltet, så måtte man have forventet et  

 væsentligt bedre udbytte i det tilfælde, hvor formamidinsaltet dannes på  

 forhånd.
Ganske uanset de i videnskabelig henseende sikkert yderste  

 interessante betragtninger, som anføres i Bilag P, må vi med baggrund i de  

 ovenstående bemærkninger fastholde, og med endnu større overbevisning, at  

 GEA's proces efter vor mening blot er en nærliggende variant af den af  

 Tanigawa beskrevne tekniske lære.
Videre har Patentdirektoratet i sin  

 skrivelse af 31. maj 1991 gjort sig til talsmand for endnu et af ansøgerens  

 synspunkter, nemlig at det skulle være overraskende, at den anden sidekæde i  

 ranitidin ikke bliver påvirket under omdannelsen af furanringens  

 hydroxymethylgruppe til en dimethylaminomethylgruppe under henvisning til, at  

 sidekæden indeholder flere reaktive grupper.
Det må imidlertid påpeges meget  

 kraftigt, at denne påståede overraskende fordel er aldeles fiktiv: GEA er  

 ikke på noget tidspunkt fremkommet med bevismateriale, der kan understøtte en  

 påstand om, at sådanne sidereaktioner, af hvilken art de så end måtte være,  

 måtte forventes.
Ikke engang Tanigawa, som trods alt er ophavsmanden til  

 denne type reaktioner, angiver noget om sidereaktioner hos andre reaktive  

 grupper.
Vi må derfor fastslå, at der ikke er noget reelt belæg for den  

 påståede overraskelse hos fagmanden over, at ranitidin-sidekædens reaktive  

 grupper ikke påvirkes under reaktionen.
I sin skrivelse af 31. maj 1991 har  

 Patentdirektoratet endvidere anført, at det må betragtes som overraskende, at  

 omsætningen af alkoholen med phosphoniumforbindelsen »forløber i godt  

 udbytte under de milde reaktionsbetingelser«.
Rent bortset fra, at  

 Tanigawa faktisk også selv betegner betingelserne for den af ham beskrevne  

 reaktion som værende milde (jfr. side 1, første afsnit i artiklen), så er det  

 i forbindelse med udbytteaspektet efter vor mening ikke berettiget blot at  

 koncentrere opmærksomheden omkring det sidste trin, nemlig omdannelsen af  

 hydroxyfunktionen til en dimethylaminofunktion.
Det må pointeres, at det, som  

 også anført af ansøgeren selv i ansøgningens beskrivelse, i den foreliggende  

 sag drejer sig om vurdering af en metode til fremstilling af ranitidin, og at  

 udbyttesammenligninger, hvis de skal indgå i patenterbarhedsvurderingen,  

 derfor må ske ud fra et grundlag, der giver mulighed for at foretage en  

 egentlig vurdering af, om GEA's proces som helhed betragtet bidrager til  

 teknikken med noget væsentligt og overraskende.
I denne henseende må vi  

 konstatere, at Patentdirektoratet beklageligvis synes at have ignoreret  

 særdeles vigtigt materiale, som indsigerne har fremlagt, nemlig de to  

 erklæringer afgivet af D.
Hartley og T.G.
Roberts, som blev fremsendt sammen  

 med vort brev af 3. november 1989, og som beskæftiger sig med henholdsvis den  

 af Allen & Hanburys Limited (i det følgende kaldet »Glaxo«)  

 anvendte proces til fremstilling af ranitidin og med en gentagelse af  

 eksempler fra fremlæggelsesskriftet og sammenligning af de ved gentagelserne  

 opnåede udbytter med de i eksemplerne opnåede udbytter.
Vi vedlægger kopi af  

 disse erklæringer og skal i det følgende kort rekapitulere de vigtigste af de  

 slutninger, der kan drages på grundlag af erklæringerne.
Erklæringen fra T.G.  

 Roberts er af væsentlig betydning, fordi den viser, at selv om det er muligt  

 at fremstille ranitidin ved sidste trin i GEA's proces, så fås det hverken i  

 det gode udbytte eller med den høje renhed, der påstås af GEA, idet der i  

 stedet fås et urent produkt, der ikke let kan oprenses.
I deres duplik af 10.  

 maj 1990 fremførte GEA en del kritik af det af Roberts foretagne arbejde.
Man  

 kritiserede især hans gentagelse af eksempel 1 i fremlæggelsesskriftet  

 (betegnet eksempel 8 i erklæringen) under henvisning til, at der ikke var  

 blevet anvendt en lukket beholder som anvist af GEA, samt at oparbejdningen i  

 gentagelsen af eksempel 3 (betegnet eksempel 10 i erklæringen) ikke skete på  

 præcis samme måde som anvist af GEA.
Det bør imidlertid atter fremhæves, at  

 T.G.
Roberts i sin erklæring udtaler, at der blev foretaget HPLC-analyse af  

 de uoprensede reaktionsblandinger i begge tilfælde, og at disse analyser  

 viste, at det totale ranitidinindhold i blandingen svarede til et udbytte på  

 55% for gentagelsen af eksempel 1 og 62% for eksempel 3. Det kan således ses,  

 at procesbetingelserne i eksempel 1 og 3 i fremlæggelsesskriftet ikke giver  

 ranitidinhydrochlorid i det af GEA påståede høje udbytte og renhed.
Det burde  

 ligeledes være indlysende, at når der skal foretages en realistisk og  

 begrundet vurdering af, om GEA's proces i udbyttemæssig henseende vitterligt  

 udgør et fremskridt i forhold til fx den proces, som faktisk benyttes af  

 Glaxo i endog meget stor målestok til fremstilling af ranitidin, så vil det  

 være nødvendigt at betragte et samlet synteseforløb.
I den forbindelse  

 henviser vi til den af ansøgeren selv sammen med dennes brev af 8. november  

 1990 fremsendte kopi af en skønserklæring (kopi vedlagt), hvoraf det af  

 svaret på spørgsmål 7 (side 3) klart fremgår, at det ved den i  

 fremlæggelsesskrift nr. 153.758 (betegnet bilag 2 i skønserklæringen) anviste  

 syntesevej opnåede totaludbytte var praktisk talt det samme som, og dermed  

 under alle omstændigheder ikke på nogen måde overraskende bedre end, det  

 samlede udbytte ved syntesen i Glaxos danske patent nr. 148.258  

 (patentindehaver Allen & Hanburys Limited: betegnet bilag 1 i  

 skønserklæringen). Som det også fremgår af et af bilagene til erklæringen fra  

 C.B.
Reese, nemlig Skema 2, så er der endvidere i GEA's proces hele 2  

 syntesetrin flere end i Glaxos, hvilket heller ikke kan siges at underbygge  

 patenterbarheden af den i den foreliggende patentansøgning beskrevne proces.  

 Det kan derfor sammenfattende siges, at ansøgernes fremgangsmåde er en  

 nærliggende variant af en fra litteraturen kendt metode, og at den syntese,  

 som fremgangsmåden indgår i, ikke giver bedre udbytter af ranitidin end den,  

 der anvendes til produktion af dette stof på verdensplan.
På denne baggrund  

 mener vi, at ansøgningen ikke opfylder patentlovens § 2, og vi anmoder derfor  

 om, at ansøgningen afslås i sin helhed.' Ansøger imødegik ved skrivelse af  

 16. juni 1992 klagebegrundelsen og påstod principalt, at Patentdirektoratets  

 patentudstedelse tiltrædes i henhold til de af Patentdirektoratet meddelte  

 grunde, subsidiært, at patent udstedes på basis af nedennævnte subsidiære  

 krav, og således at sagen tilbagesendes til Patentdirektoratet med henblik på  

 tilpasning af beskrivelsen efter disse:
»1. Fremgangsmåde til fremstilling af ranitidin med formlen (I) eller et syreadditionssalt deraf, kendetegnet ved , at man omsætter  

 N-(2-(((5-(hydroxymethyl)-2-furanyl)-methyl)-  

 thio)ethyl)-N«-methyl-2-nitro-1,1-ethendiamin med formlen (V) i et organisk opløsningsmiddel, som i det mindste partielt udgøres af  

 dimethylformamid, med dimethylamin og et  

 (N,N-dimethylamino)triphenylphosphoniumhalogenid med formlen (VI) hvor Hal betegner brom eller chlor, hvorpå det derved dannede ranitidin om  

 ønsket omdannes til et syreadditionssalt deraf.
2. Derivat af 5-((2-aminoethyl)-thiomethyl)-2-furanmethanol til brug som  

 udgangsmateriale for den i krav 1 angivne fremgangsmåde, kendetegnet  

 ved , at det er  

 N-(2-(((5-(hydroxymethyl)-2-furanyl)methyl)thio)ethyl)-N'- methyl-2-nitro-1,1-ethendiamin med formlen (V) » Ansøger udtalte endvidere: »... I:  

 Kortfattet forklaring af opfindelsen  Patentdirektoratet har vedtaget at  

 udstede patent på basis af den patentansøgning, som er genstand for  

 nærværende ankesag, uændret i forhold til fremlæggelsesskriftet, dvs. med to  

 krav, nemlig et på en særlig fremgangsmåde til fremstilling af ranitidin og  

 et på et hidtil ukendt derivat til anvendelse som udgangsmateriale ved  

 fremgangsmåden.
I klagebegrundelsen er der ikke anført indvendinger mod dette  

 andet krav, hvorfor vi i nærværende imødegåelse kun vil diskutere den i krav  

 1 omhandlede opfindelse, dvs. fremgangsmåden.
I fremlæggelsesskriftet lyder  

 fremgangsmådekravet som følger: »1. Fremgangsmåde til fremstilling af  

 ranitidin med formlen (I) eller et syreadditionssalt deraf, kendetegnet ved , at man omsætter  

 N-(2-(((5-(hydroxymethyl)-2-furanyl)-methyl)thio)ethyl)-N«-methyl- 2-nitro-1,1-ethendiamin med formlen (V) i et organisk opløsningsmiddel med dimethylamin og et  

 (N,N-dimethylamino)triphenylphosphoniumhalogenid med formlen (VI) hvor Hal betegner brom eller chlor, hvorpå det derved dannede ranitidin om  

 ønsket omdannes til et syreadditionssalt deraf.' Kravet angiver således, at  

 reaktionen udføres i et organisk opløsningsmiddel, og af  

 fremlæggelsesskriftets beskrivelsesside 7 fremgår, at dette f.eks. kan være  

 dimethylformamid, hvilket i øvrigt benyttes i beskrivelsens samtlige tre  

 eksempler.
Beskrivelsen rummer ingen nærmere forklaring af den  

 reaktionsmekanisme, som bevirker, at der ved fremgangsmåden sker en  

 udveksling af en hydroxylgruppe i forbindelsen (V) med en  

 dimethylaminogruppe.
Det har imidlertid vist sig, at det ikke er  

 phosphoniumreagenset (VI) som sådant, der reagerer med alkoholen (V), men der  

 sker en forudgående omsætning, hvori indgår dimethylamin og dimethylformamid  

 (HCONMe2, DMF), under dannelse af et tetramethylformamidiniumsalt med formlen  

 (2), som anført i »Bilag P« indleveret med klagebegrundelsen.
Dette  

 tetramethylformamidiniumsalt reagerer med alkoholen (V) og det herved dannede  

 mellemprodukt reagerer videre med dimethylamin til dannelse af ranitidin jf.  

 øverste linie i reaktionsskemaet side 2 i nævnte Bilag P.
Da det er  

 utvivlsomt, at ovenstående reaktionsmekanisme, som omfatter dannelse af en  

 formamidiniumforbindelse, kan spille en væsentlig rolle ved fremgangsmåden  

 ifølge nærværende ansøgning, og da denne formamidiniumdannelse forudsætter  

 reaktion med dimethylformamid eller lignende, er ansøgerne villige til, om  

 det måtte blive forlangt af Patentankenævnet, at præcisere krav 1 ved  

 optagelse af en angivelse af, at opløsningsmidlet i det mindste partielt  

 udgøres af dimethylformamid.
Vi vedlægger derfor et sæt subsidiære krav,  

 hvori en sådan angivelse er optaget.
Kravene er bortset herfra identiske med  

 fremlæggelsesskriftets krav.
Som det vil fremgå af det ovenstående, er der  

 basis for den i de subsidiære krav foretagne begrænsning i beskrivelsen.  

II: Opfindelsen i relation til Tanigawa et al: Tetrahedron Letters No. 7,  

 s. 471-472 (1975)  Artiklen af Tanigawa et al er grundigt diskuteret i  

 den skriftveksling, der har fundet sted i forbindelse med indsigelsessagen  

 for Patentdirektoratet.
Tanigawa et al beskriver syntese af aminer ud fra  

 alkoholer ved en totrinsreaktion, ved hvilken alkoholen først omsættes med  

 natriumhydrid, hvorpå der tilsættes N,N-methylphenyltriphenylphosphoniumiodid  

 og derpå en amin.
Tanigawa et al antyder ikke, at reaktionen skulle kunne  

 gennemføres uden forudgående omdannelse af alkoholen til alkoxid.
Som  

 kommentar til klagebegrundelsens andet afsnit skal vi således bemærke, at når  

 Tanigawa et al i artiklens første afsnit anfører »We now wish to report  

 an other method of synthesis of these amines from alcoholes by...«,  

 ligger der ikke nogen som helst antydning af, at en forudgående omdannelse af  

 alkoholen til et alkoxid, som det fremgår af artiklens konkrete angivelser og  

 reaktionsligning, ikke skulle være nødvendig.
Da alkoxider ikke er normale  

 handelsvarer, og ved Tanigawa et al's proces ikke isoleres, har det for  

 Tanigawa et al været rimeligt at anføre alkoholer som udgangsmateriale, selv  

 om man har betragtet det som uomgængeligt, at indlede syntesen med en  

 alkoxiddannelse.
Klagerens bemærkning i begrundelsens andet afsnit om, at der  

 i Tanigawa et al artiklens indledning ikke lægges begrænsninger på  

 betingelserne, giver kun anledning til at bemærke, at der i artiklens første  

 afsnit selvsagt ikke er lagt nogen begrænsning på betingelserne, da dette  

 ville fratage det pågældende afsnit dets karakter af generel indledning og  

 endvidere ville overflødiggøre en del af artiklens efterfølgende tekst.
I  

 klagebegrundelsens tredie afsnit fremhæver man, at Tanigawa et al har  

 benyttet ordet »typical« i forbindelse med procesbeskrivelsen.
Der  

 er imidlertid ingen som helst basis for at hævde, at dette skulle indebære en  

 antydning af, at den indledende alkoxiddannelse med natriumhydrid skulle  

 kunne udelades og vil ikke af fagmanden blive opfattet som en sådan.
Hvis  

 denne alkoxiddannelse af Tanigawa et al skulle være betragtet som mere eller  

 mindre valgfri ville det selvsagt være angivet.
Ordet »typical« er  

 anvendt, fordi der i den efterfølgende beskrivelse anføres konkrete  

 mængdeangivelser, opløsningsmidler og temperatur- og tidsangivelser, der  

 selvsagt kan varieres, ligesom det eksempelvis anvendte  

 cyclopropylcarbonylalkoxid selvsagt kan erstattes med et andet alkoxid.
At  

 opløsningsmidlet dimethylformamid kun er anført eksempelvis, fremgår af  

 tabellen i artiklens slutning, hvoraf det ses, at der med benzen (C6H6) som  

 opløsningsmiddel fås lige så gode udbytter som med dimethylformamid.
Det er  

 således ubestrideligt, at Tanigawa et al ikke indeholder nogen anvisning til  

 fagmanden om at gennemføre reaktionen uden indledende alkoxiddannelse, og  

 ikke den mindste antydning af, at en sådan omsætning skulle kunne gennemføres  

 findes i artiklen.
Klagerne henviser side 2, andet afsnit til den allerede i  

 indsigelsessagen som bilag indleverede erklæring fra C.B.
Reese.
Denne  

 erklæring, der er adskillige år yngre end nærværende ansøgning, refereres som  

 visende, at det faktisk ikke er nødvendigt at danne alkoholatet, således at  

 anvendelse af natriumhydrid kan udelades.
Hertil har vi to bemærkninger.
For  

 det første er det os ubegribeligt, med hvilket formål man søger at bevise, at  

 det faktisk er korrekt, som erkendt og beskrevet af ansøgerne (men ikke af  

 Tanigawa et al), at natriumhydrid kan udelades ved visse processer af den  

 diskuterede art.
Uafhængigt af indholdet af en sådan erklæring ændrer den  

 ikke betydningen af Tanigawa et al som modhold mod nærværende ansøgning.  

 Denne betydning fastlægges udelukkende af, hvorledes fagmanden på  

 prioritetsdatoen for nærværende ansøgning ville fortolke indholdet af  

 Tanigawa et al.
For det andet viser de to eneste eksempler i appendixet til  

 Reese's erklæring, som indeholder oplysninger om det teoretiske udbytte, at  

 der ved fremstilling af N,N-dimethylbenzylamin ud fra benzylalkohol under  

 anvendelse af N-methyl-N-phenylaminotriphenylphosphoniumiodid i  

 dimethylformamid blev opnået et udbytte på 40,7% af det teoretiske, når  

 benzylalkoholen forud var omsat med natriumhydrid, medens udbyttet kun var  

 13,5% i det tilfælde, hvor der ikke blev foretaget en sådan indledende  

 alkoxiddannelse.
Reese's erklæring ses derfor ikke at kunne støtte klagerens  

 argumentation.
Som vi har nævnt ovenfor forløber ansøgernes proces over en  

 formamidiniumforbindelse.
Klageren har i afsnittet side 3 nederst - side 4  

 øverst bestredet, at dette skulle være tilfældet, men den i denne forbindelse  

 anførte argumentation synes at bygge på en mistolkning af Bilag P.
I det  

 pågældende afsnit sammenligner klageren således udbyttet ved to metoder: A  

 (triphenylphosphinmetoden) og B (med tetramethylformamidinium-tosylat).  

 Klageren tager den omstændighed, at de to udbytter er forskellige, som et  

 indicium for, at reaktionen ikke forløber over formamidiniumsaltet.
I  

 betragtning af at man både ved metode A og ved metode B, i modsætning til  

 hvad klageren fejlagtigt hævder, danner formamidiniumsaltet på forhånd, kan  

 den anførte sammenligning ikke benyttes til støtte for klagerens argument.
I  

 forbindelse med diskussionen af relevansen af Tanigawa et al skal vi henvise  

 til den af klageren indleverede skønserklæring, specielt svarene på  

 spørgsmålene K 1-3, idet vi vedlægger en skrivelse dateret 21. april 1992 fra  

 den ene af skønsmændene, civilingeniør Aksel Christensen, hvor skrivefejl i  

 de to nederste linier af svaret til spørgsmål K3 berigtiges. navnlig henledes  

 opmærksomheden på, at skønsmændene (professor Christian Pedersen og  

 civilingeniør Aksel Christensen) konkluderer, at den reaktionsmekanisme, der  

 er beskrevet i Tanigawa et al ikke kan forklare de reaktioner, der er  

 beskrevet i Bilag P, der svarer til omsætningen ifølge nærværende ansøgning.  

III: Forventelige uønskede bireaktioner  Klageren angriber side 4,  

 linie 12 forneden - side 5, linie 6, at Patentdirektoratet i  

 patentvedtagelsesskrivelsen har karakteriseret det som værende overraskende,  

 at den anden sidekæde i furanforbindelsen ikke påvirkes under reaktionen, da  

 denne sidekæde indeholder flere reaktive grupper.
Klageren betegner den  

 forventelige risiko for sidereaktioner som værende aldeles fiktiv.
Vi  

 vedlægger derfor et bilag betegnet »Forventelige sidereaktioner«,  

 som anfører dels reaktioner, der for fagmanden ville være sandsynlige eller  

 forventelige mellem triphenylphosphoniumsaltet og nitroethendiamingruppen  

 dels de forventelige bireaktioner, når triphenylphosphoniumsaltet først har  

 reageret med dimethylformamid og dimethylamin til  

 tetramethylformamidiniumsaltet.
Det fremgår af nævnte bilag, at talrige  

 udbyttereducerende og/eller problemskabende bireaktioner kunne befrygtes.  

 Klageren fremhæver, at Tanigawa et al ikke angiver noget om sidereaktioner  

 hos andre reaktive grupper.
Hertil skal blot bemærkes, at Tanigawa et al ikke  

 i de angivne reaktionsdeltagere har sådanne reaktive grupper.  IV:  

 Udbyttet ved totalprocessen  Vi kan tiltræde det af klageren side 5,  

 første afsnit anførte om, at det til vurdering af det tekniske fremskridt  

 ikke er tilstrækkeligt udelukkende at sammenligne udbytterne, som opnås ved  

 de to afsluttende reaktioner, men at man skal betragte hele den  

 reaktionsrække, som anvendes i nærværende fremgangsmåde og i de kendte  

 processer.
Også selv om der anlægges en sådan helhedsbetragtning, vil det  

 imidlertid være klart, at fremgangsmåden ifølge nærværende ansøgning medfører  

 fordele i forhold til de analogifremgangsmåder, som er genstand for Allen  

 & Hanburys' danske patent 148.258. Klageren taler i klagebegrundelsens  

 sidste afsnit om en fremgangsmåde, der anvendes til produktion af ranitidin  

 på verdensplan, uden at det på noget tidspunkt er oplyst i specifikke  

 detailler, hvori denne metode består.
På dette grundlag må vi tage  

 udgangspunkt i det nævnte patentskrift 148.258 ved sammenligning af de  

 opnåelig udbytter, ligesom det skete i landsretssagen, hvortil det tidligere  

 omtalte skønstema hører.
Klageren nævner side 5, sidste afsnit to erklæringer  

 af henholdsvis D.
Hartley og T.G.
Roberts, begge funktionærer hos klageren.  

 Erklæringen af D.
Hartley er ikke yderligere omtalt i klagebegrundelsen,  

 hvorfor vi ikke finder anledning til at kommentere den.
Erklæringen af T.G.  

 Roberts har vi, som klageren nævner side 6, andet afsnit tidligere  

 kritiseret, og vi tillader os at henvise til det i vor duplik af 10. maj 1990  

 til Patentdirektoratet anførte.
Klagerens bemærkninger til vor nævnte kritik  

 er irrelevant.
Når T.G.
Roberts i modsætning til det af GEA anviste har  

 udført en omsætning med et meget flygtigt stof (dimethylamin) ved høj  

 temperatur i en åben beholder i modsætning til en lukket beholder, således at  

 stoffet bortdamper, fås der selvsagt et for lille udbytte, og det er helt  

 irrelevant at anføre, at reaktionsresultatet blev vurderet ved HPLC-analyse  

 af de uoprensede reaktionsblandinger.
Hvad hjælper det, når en væsentlig del  

 af en reaktant er dampet bort og derfor ikke har kunnet bidrage til dannelse  

 af det ønskede produkt? Klageren henviser (side 6, nederst - 7, øverst) til  

 skønserklæringen, spørgsmål 7. Svaret på dette spørgsmål må imidlertid  

 suppleres med svaret på spørgsmål T9 i den supplerende skønserklæring (kopi  

 vedlagt), hvor skønsmændene antager, at »GEA's foretrukne  

 fremgangsmåde« giver et større udbytte end Glaxo's fremgangsmåde.
Ved  

 »GEA's foretrukne fremgangsmåde« menes en fremgangsmåde, hvor der  

 ved den i fremlæggelsesskriftet side 5, linie 6 viste reaktion benyttes  

 5-(piperidino- eller morpholinomethyl)-2-furanmethanol i stedet for  

 5-((dimethylamino)-methyl)-2-furanmethanol.
Disse to alternative  

 udgangsmaterialer er ikke nævnt i patentansøgningens beskrivelse, men da  

 valget af en piperidinomethyl- eller en morpholinomethylgruppe i stedet for  

 en dimethylaminomethylgruppe (hvilke tre grupper i alle tilfælde fraspaltes)  

 ikke har betydning for selve den patenterede reaktion, ses der intet at være  

 til hinder for, at de pågældende alternativer tages i betragtning ved en  

 total udbyttevurdering.
I den forbindelse skal bemærkes, at medens Allen  

 & Hanburys' reaktion, jf. skema 1 (i det til skønserklæringerne hørende  

 formelskema) er bundet til anvendelse af  

 5-(dimethylamino)methyl-2-furanmethanol som udgangsmateriale, anvendes der  

 ved fremgangsmåden ifølge nærværende ansøgning et udgangsmateriale (7), hvor  

 NR2-gruppen kan have forskellige betydninger, hvilket giver processen større  

 flexibilitet og muliggør valg af udgangsmaterialer, som muliggør særlige  

 fordele, herunder opnåelse af et højt udbytte ved totalprocessen, jf. det  

 ovenfor refererede svar til skønsspørgsmål T9. I forbindelse med diskussionen  

 af udbytterne henvises i øvrigt til skønsmændenes besvarelse af spørgsmål I,  

 hvor det bekræftes, at resultatet af udbytteberegninger kun er entydigt, hvis  

 produkternes renhed er oplyst, hvilket ikke er tilfældet i sagsøgernes  

 patentskrift, dvs. i Allen & Hanburys' patentskrift.
I forbindelse med  

 diskussion af det tekniske fremskridt henvises i øvrigt til besvarelsen af  

 spørgsmål J8, hvor skønsmændene bekræfter, at det synes sandsynligt, at  

 fremgangsmåden ifølge nærværende ansøgning har driftsmæssige fordele frem for  

 den i patent 148.258 omhandlede fremgangsmåde.
Endelig anføres det i  

 klagebegrundelsen side 7, linie 9-14, at fremgangsmåden ifølge nærværende  

 ansøgning omhandler to syntesetrin flere end Glaxo's proces.
I denne  

 forbindelse henvises til skønsmændenes besvarelse af spørgsmål H, hvori det  

 bekræftes, at den omstændighed, at en kemisk syntesemetode omfatter flere  

 reaktionstrin end en anden metode, ikke nødvendigvis medfører, at den er  

 mindre fordelagtig end den anden metode.
Der er i nærværende tilfælde  

 kraftige indicier for, at metoden på trods af de flere trin er den  

 fordelagtigste, bl.a. som følge af at den giver mindre problemer med  

 oprensning af mellemprodukter, end hvad tilfældet er i Allen & Hanburys'  

 metode...' Grønning-Nielsen.
Hans Chr.
Thomsen.
L.
Herborg.
Arne Holm.
B.
Lindberg  

 Møller.
