FORORD Sortslisten omfatter de sorter, der efter afprøvning er optaget på  

 sortsliste og/eller plantenyhedsbeskyttet pr. 15. marts 1987.
 For at imødekomme behovet fra såvel danske som udenlandske læsere er der  

 medtaget 2 indholdsfortegnelser , der adskiller sig ved, at  

 fortegnelsen over arterne er opstillet alfabetisk efter henholdsvis  

latinsk og dansk navn.
 Sorterne er anført i alfabetisk rækkefølge efter sortsnavn, idet  

 sortsnavnet er markeret med citationstegn, såfremt der til navnet er knyttet  

 en tillægsbetegnelse.
For hver enkelt sort er angivet navnet på sortsejeren og evt.  

 dennes repræsentant, idet der ved sortsejer her ligeledes forstås  

 vedligeholder og/eller indehaver af plantenyhedsbeskyttelsen.
Desuden er der  

 angivet en adressekode,  idet fuldstændige adresser for de respektive  

 personer og firmaer er anført i den tilhørende adresseliste.
 For sorter, der er plantenyhedsbeskyttet, er angivet dato for  

 registrering samt dato for registreringens ophør.
 For sorter, der er optaget på sortsliste, er angivet dato for  

 optagelse samt udløbsdato for sortslistegodkendelsen.
 - For grønsagssorter er sortslisteoptagelsen dog alene markeret med  

 en *.
 - For eksportsorter er der kun anført det år, i hvilket sorten er  

 optaget på sortsliste, idet sortens forbliven på listen er afhængig af  

 optagelsen i det eller de lande, hvor sorten er godkendt.
 For sorter, der efter godkendelsesperiodens udløb kan markedsføres  

 og kontrolleres i henhold til bestemmelserne i de respektive EF- direktiver,  

 er dette angivet ved et + efter den anførte periode for sortslisteoptagelse.  

 Samtidig er den angivne udløbsdato  ændret således, at datoen for  

 disse sorters vedkommende er sidste frist for kontrol, certificering og  

 markedsføring.
Sidst i sortslisten er medtaget en oversættelse af overskrifterne,  

 herunder også de overskrifter der inden for visse arter angiver en  

 typeopdeling eller et bestemt anvendelsesområde for de enkelte sorter.
For at  

 undgå unødig tvivl om opdelingen er der for arten agurk i oversættelsen dog  

 kun benyttet den gruppering, der findes i EF-sortslisten for grønsagssorter.
Oplysninger om optagelse på og slettelse af sortslisten samt godkendelse  

 og ophør af plantenyhedsbeskyttelse gives løbende i de ordinære numre af  

 »Meddelelser fra sortsafprøvningen«, der udkommer kvartalsvis.
Heri  

 gives ligeledes oplysninger om anmeldelser, afmeldinger, navneforslag m.v.  

 samt informationer omkring sortsafprøvningen.
