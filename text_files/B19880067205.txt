 I henhold til § 5, stk. 2, i lov om frikommuner, jfr. lovbekendtgørelse  

 nr. 316 af 15. juni 1988 meddeles:
 § 1.  Socialministeren har den 31. august 1988  

 godkendt frikommuneregulativ nr. 9 for Ebeltoft kommune om ekstraordinær  

 bekæmpelse af ledigheden hos kontanthjælpsmodtagere i Ebeltoft kommune i  

 henhold til § 35 i lov om frikommuner, jfr. lovbekendtgørelse nr. 316 af 15.  

 juni 1988.
 Stk. 2.  Arbejdsministeren har den 14. oktober 1988  

 godkendt samme regulativ i henhold til § 8 i lov om frikommuner.
 § 2.  Det i § 1 nævnte frikommuneregulativ indebærer,  

 at § 9, stk. 1, §§ 18 og 19, stk. 1, i lov om beskæftigelsesmuligheder for  

 unge, jf. lovbekendtgørelse nr. 79 af 15. februar 1988 ikke gælder i Ebeltoft  

 kommune.
 § 3.  Det i § 1 nævnte frikommuneregulativ træder i  

 kraft den 1. juli 1988 og bortfalder den 31. december 1990.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jfr. lov om  

 kommunernes styrelse, § 8, stk. 4.
