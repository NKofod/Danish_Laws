Skriftlig fremsættelse (6. februar 2019) Udlændinge- og Integrationsministeren (Inger Støjberg):
 Herved tillader jeg mig for Folketinget at fremsætte:
Forslag til lov om ændring af udlændingeloven (Nægtelse af udstedelse af særlig rejselegitimation til udlændinge, gebyr for indgivelse af ansøgning om laissez-passer, spærring af dansk udstedt rejselegitimation i Det Centrale Pasregister) (Lovforslag nr.
L 150) Myndighederne skal i dag være i stand til at kende og kontrollere identite-ten på de udlændinge, der rejser ind og ud af Danmark, eller som allerede opholder sig her i landet.
 I nogle tilfælde får udlændingemyndighederne og politiet mistanke om misbrug af rejselegitimation i form af f.eks. udlån eller salg af identitets-eller rejselegitimation med henblik på, at andre personer  såkaldte look-alikes  skal benytte dem.
 I andre tilfælde får politiet og udlændingemyndighederne mistanke om misbrug, hvis udlændingens rejselegitimation er blevet forvansket eller øde-lagt på anden måde, f.eks. i den hensigt at skjule rejseaktiviteter.
Udlændinge her i landet, som gør brug af en falsk identitet, eller som har ukendt baggrund, gør det vanskeligt for myndighederne at varetage en ef-fektiv kontrol på udlændingeområdet.
Det er et problem, som vi fra rege-ring side ønsker at gøre op med.
 Regeringen har derfor i løbet af de seneste år taget en række initiativer for at styrke kontrol- og sikkerhedsindsatsen på udlændingeområdet, herunder bl.a. for at eliminere misbrug af særlig rejselegitimation.
Myndighederne oplever imidlertid fortsat vanskeligheder med at bekæmpe misbrug af rejselegitimation.
Det er derfor brug for yderligere stramninger på området.
 Dette lovforslag har derfor til formål yderligere at skærpe reglerne om ud-stedelse af særlig rejselegitimation og derved styrke kontrolindsatsen på udlændingeområdet.
 Med lovforslaget bliver det muligt for Udlændingestyrelsen i højere grad end i dag at nægte at udstede rejsedokumenter for flygtninge og fremmed-pas til udlændinge, når Udlændingestyrelsen får en mistanke om, eller når styrelsen konstaterer, at en udlænding har misbrugt rejselegitimation.
 Endvidere skabes der med lovforslaget mulighed for, at Udlændingestyrel-sen kan spærre et dansk udstedt pas i Det Centrale Pasregister, såfremt der konstateres misbrug af rejselegitimationen.
 Lovforslaget lægger også op til, at der skal indføres gebyr for indgivelse af ansøgninger om laissez-passer til brug for rejser til og fra Danmark.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
