Formålet med registeret er til brug for politiets administration af sager i medfør af bevillings- og beværterlovgivningen at fastholde og systematisere oplysninger om indgående ansøgninger, meddelte tilladelser og samtykker m.v. samt herved at danne grundlag for varetagelsen af politiets opgaver med tilsyn og kontrol inden for bevillings- og beværterlovgivningens område.
Registeret har endvidere til formål at udskrive statistiske oplysninger samt lejlighedsvise tilladelser.
Personkreds: Registeret må kun indeholde oplysninger, som er af betydning for varetagelsen af politimesterens operative, administrative og statistiske opgaver i henhold til gældende ret.
 Ikrafttrædelsesdato: 01/12/1991.
