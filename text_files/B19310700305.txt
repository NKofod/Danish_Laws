§ 1 Nærværende Regulativ gælder for Fiskeriet i Storaaen fra Hallundbæk  

 Stemmeværk i Hodsager og Aulum Sogne til dens Udløb i Nissum Fjord.
§ 2 Fiskeriet i Aaen maa drives paa de i Lov om Ferskvandsfiskeri af 31. Marts  

 1931 tilladte Tider.
 Holstebro og Omegns Fiskeriforening kan, for saa vidt Ministeriet for  

 Søfart og Fiskeri dertil giver sit Samtykke og paa de af Samme fastsatte  

 Betingelser, i Fredningstiden lade gydefærdige Laks og Ørred indfange til  

 Udklækningsanstalters Forsyning med befrugtet Rogn.
§ 3 Som Fiskeredskaber maa kun anvendes Medestang med Tilbehør samt  

 Sættekroge, Sættegarn og Ruser, anbragte og indrettede paa lovlig Maade, og  

 endvidere faste Redskaber ved Møller, Stemmeværker og lignende Anlæg, hvilke  

 Redskabers Indretning, Anbringelse og Brug ligeledes skal være i  

 Overensstemmelse med Lov om Ferskvandsfiskeri af 31. Marts 1931.
§ 4 Alle andre Fiskeredskaber og Fangstmaader, saasom Vaad og andre bevægelige  

 Garn af enhver Art, derunder Slæbegarn, Drivgarn og Toggergarn, Glib,  

 Pulsestænger og Stangejern af enhver Art, Blus Risknipper, Lyngknipper, Gift,  

 Eksplosion etc. skal være forbudt.
§ 5 De ved Lov om Ferskvandsfiskeri af 31. Marts 1931 for de forskellige  

 Fiskearter anordnede Mindstemaal gælder ogsaa for Storaaen, og saaledes at  

 Mindstemaalet for Ørred, 370 mm, tillige omfatter »andre  

 Ørredsorter«, der bliver udsatte i dette Vandløb.
Fangede Undermaalsfisk maa ikke beholdes i Land, men skal udkastes, selv  

 om de er døde eller ikke levedygtige.
Anses de ikke for levedygtige, fordi  

 Gæller eller Indvolde er sønderrevne, bør de ihjelslaas før Udkastelsen.
 Det forventes, at hver Lodsejer paa sin Grund saavidt muligt vil vaage  

 over, at Undermaalsfisk og Yngel ikke Gaar til Grunde i Vandingskanaler,  

 Grøfter og Render, man opsamles til Udsættelse i Aaen, hvis de kommer paa  

 Grund saadanne Steder.
§ 6 Enhver Lodsejer eller Forpagter har selv Opsyn paa sin Grund med  

 Regulativets Overholdelse.
§ 7 Vandløbets Fiskeri-Interesser betroes til Holstebro og Omegns  

 Fiskeriforening, som har foranlediget nærværende Regulativ og ifølge sine  

 Love skal arbejde for at forbedre Fiskebestanden i Egnens Vandløb.
Dog skal  

 Foreningen aldrig kunne paalægge Lodsejerne nogen Afgift til Formaalets  

 Fremme.
----------- Foranstaaende i Henhold til § 16 i Lov om Ferskvandsfiskeri af 4. Maj 1907  

 udarbejdede Regulativ stadfæstes herved paany i Medfør af Lov Nr. 94 af 31.  

 Marts 1931, efter at Regulativet er ændret i Overensstemmelse med denne Lov.
 Dette ændrede Regulativ træder i Kraft den 9. August 1931.
 MINISTERIET FOR SØFART OG FISKERI, DEN  

 5. AUGUST 1931.
P.
M.
V.
F.
V.
MORTENSEN.
/P.
Stahlschmidt.
