Ved skrivelse til politimesteren i Hillerød ansøgte ejeren af Rågeleje kro  

 i 1970 om tilladelse til at opstille 11 spilleautomater med gevinst samt 10  

 morskabsautomater uden gevinst i et lokale på 1. etage af kroen.
Kroen var  

 under ombygning og det var ikke oplyst, hvor mange siddepladser, der ville  

 blive.
Ansøgningen blev forelagt for justitsministeriet under hensyn til det  

 store antal spilleautomater, der ønskedes opstillet.
Politimesteren var  

 betænkelig ved at tillade det ansøgte i fuldt omfang.
Det fremgik af sagen,  

 at Græsted-Gilleleje kommunalbestyrelse ikke havde fastsat generelle  

 retningslinier om antallet af spilleautomater i restaurationer i kommunen,  

 men at andre kommuner i politikredsen havde vedtaget, at der kun skulle  

 tillades opstillet 1 automat i restaurationer med indtil 100 siddepladser, 2  

 automater i restaurationer med indtil 200 siddepladser og derefter 1 automat  

 for hver 100 siddepladser.
Den 9. marts 1971 meddelte justitsministeriet politimesteren, at man fandt  

 det rettest, at der ikke blev tilladt opsat flere spilleautomater med  

 gevinst, herunder spillemærker, end hvad der fulgte af de i politikredsen  

 anvendte retningslinier om forholdet mellem antallet af siddepladser i  

 restaurationer og antallet af spilleautomater.
Justitsministeriet gav  

 politimesterforeningen og landsarbejdskartoteket meddelelse om afgørelsen.
 I en hertil indsendt skrivelse har De som advokat for Dansk  

 Automatbrancheforening spurgt, med hvilken hjemmel justitsministeriet har  

 givet generelle retningslinier for, hvor mange spilleautomater, der kan  

 tillades opstillet i restaurationer med bestemte antal siddepladser.
 I anledning heraf skal man meddele, at det påhviler politimesteren at tage  

 stilling til ansøgninger om tilladelse til opstilling af spilleautomater  

 efter omstændighederne i hvert enkelt tilfælde, medmindre kommunalbestyrelsen  

 i medfør af lov nr. 121 af 25. marts 1970 om restaurations- og  

 hotelvirksomhed m.v. § 26, stk. 3, har givet almindelige regler om  

 begrænsning af tilladelsernes antal og omfang m.v.
Såfremt kommunalbestyrelsen ikke har fastsat sådanne regler, kan det efter  

 justitsministeriets opfattelse ikke anses for uberettiget, at politimesteren  

 som udgangspunkt for sin stillingtagen følger visse retningslinier med  

 henblik på at sikre konsekvens i afgørelserne og ligelig behandling af  

 sagerne.
Ved justitsministeriets skrivelse af 9. marts 1971 er der således  

 ikke givet generelle retningslinier for antallet af spilleautomater i  

 restaurationer, men alene taget stilling til forholdene i Hillerød  

 politikreds.
