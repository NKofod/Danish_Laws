 Kundgørelse for Forsvaret B.1-1988.
B E S T E M M E L S E R for VEDERLÆGGELSE AF CENSORVIRKSOMHED.
1. Bestemmelserne i denne kundgørelse omfatter  

 betaling for censorvirksomhed ved de under Forsvarskommandoen hørende skoler  

 og kursus, herunder skoler og kursus under værnene, jf.
Kundgørelse for  

 Forsvaret B.17-1987.
 2. Finansministeriets cirkulær af 21. september 1987 om vederlæggelse af  

 censorvirksomhed.
 Efter stedfundne drøftelser med Akademikernes Centralorganisation,  

 statstjenestemændenes centralorganisationer I og II og Lærernes  

 Centralorganisation fastsættes følgende:
 § 1.  Vederlag efter de i dette cirkulære indeholdte  

 regler ydes for udførelse af virksomhed som beskikket eller særligt tilkaldt  

 censor ved skriftlige eksaminer.
 Stk. 2. Ved universiteter og højere læreanstalter ydes vederlaget tillige  

 for virksomhed som beskikket eller særligt tilkaldt censor ved mundtlige  

 eksaminer.
 Stk. 3. Betalingsreglerne bringes endvidere i anvendelse for personer,  

 der varetager virksomhed som beskikket eller særlig tilkaldt censor ved  

 mundtlige eksaminer inden for andre undervisningsområder, medmindre den  

 pågældende inden for vedkommende undervisningsområde har ansættelse som lærer  

 på tjenestemands- eller tjenestemandslignende vilkår, på overenskomstvilkår  

 eller på særlig aftalte vilkår.
 Bmk.:
 Forsvarskommandoen beskikker eller tilkalder censorer ved de under  

 Forsvarskommandoen hørende skoler.
 Personel med hovedstilling under Forsvarsministeriets område kan beordres  

 som censorer ved mundtlig eksamination uden særskilt vederlæggelse.
 Censorvederlag i henhold til ovenstående bestemmelser ydes til civilt og  

 militært personel, der i forbindelse med afsluttende skriftlig eksamen på  

 Forsvarsakademiet og officersskolerne udfører censorvirksomhed som beskikkede  

 eller særligt tilkaldte censorer.
Vederlag ydes i øvrigt til ovennævnte personel, der er beskikkede eller  

 tilkaldt som censorer, bortset fra tilfælde, hvor de pågældende er fast  

 tjenstgørende på de ovenfor nævnte skoler.
Vederlaget forudsætter, at retning  

 af de skriftlige opgaver foregår i fritiden.
 For censorvirksomhed i militære eksamensfag på den grundlæggende  

 sergentuddannelse ydes som en særlig ordning et vederlag pr. time på 70 pct.  

 af den i § 2 anførte sats F.
§ 2. Vederlaget ved eksamen udgør følgende grundbeløb pr. censortime Stk. 2. For nye områder og for områder, hvor en anden censorvederlæggelse  

 har været gældende, vil vederlæggelse være at henføre til en af grupperne A-F  

 efter forelæggelse for Finansministeriet til forhandling og aftale med  

 vedkommende organisation.
 Bmk.:
Henføring af områder til ovenstående censorvederlagssatser A-F fastsættes  

 af Forsvarskommandoen.
Henføring af områder, hvor anden censorvederlæggelse  

 hidtil har været gældende, til de nævnte satser, forelægges  

 Forsvarsministeriet til afgørelse.
 Gældende censorvederlagssatser samt regulering heraf fastsættes i  

 Kundgørelse for Forsvaret A.
 Forsvarskommandoen godkender normer for tidsforbrug i forbindelse med  

 censurering, herunder det antal opgaver, der kan censureres pr. time.
 Det bemærkes, at betaling for den tid, der medgår til censorernes  

 forberedelse af eksamensstoffet, forudgående eller efterfølgende censormøder  

 o. lign. ikke vederlægges særskilt.
 § 3. Censorsatserne i dette cirkulære forhøjes pr. 1. april 1987 med  

 8,5435 pct. og pr. 1. april 1988 med yderligere 2,4857 pct.
 Stk. 2. Pr. 1. april i årene 1987, 1988, 1989 og 1990 foretages desuden  

 eventuel ekstraordinær lønregulering af den aktuelle løn i overensstemmelse  

 med den for statens tjenestemænd gældende lønjusteringsaftale.
§ 4. Såvel ved skriftlig som ved mundtlig eksamen forudsættes der af  

 fagministeriet eller efter dettes bemyndigelse af pågældende  

 undervisningsinstitution normalt fastsat normer for det tidsforbrug, der  

 afsættes til censur af hver enkelt skriftlig eksamensopgave, henholdsvis  

 mundtlig eksamenspræstation.
På grundlag af disse tidsnormer og de i § 2,  

 stk. 1, fastsatte takster beregnes censorernes vederlag.
Der vil således ikke  

 kunne ydes særskilt vederlag for den tid, der medgår til censorernes  

 forberedelse af eksamensstoffet, til forudgående eller efterfølgende  

 censormødeog lign., idet vederlæggelse herfor er inkluderet i det efter  

 foranstående fastsatte vederlag.
 Stk. 2. Ændring af en gældende norm kan alene ske i det omfang, hvori  

 ændring i arbejdsindsatsen ved censorvirksomheden begrunder det, eller hvori  

 den oprindelige normfastsættelse har vist sig at være foretaget på fejlagtigt  

 grundlag.
 § 5. Til censorvederlaget ydes en feriegodtgørelse på 12 1/2 pct.
 § 6. Der ydes censorerne godtgørelse for rejseudgifter  

 (befordringsgodtgørelse samt time- og dagpenge) efter de for tjenestemænd  

 gældende regler.
 § 7. De ovenfor anførte retningslinier for fastsættelse af censorvederlag  

 finder ikke anvendelse på opgaveretning uden for eksamensområdet.
 § 8. Cirkulæret har virkning fra 1. april 1987. Samtidig ophæves  

 Finansministeriets cirkulære af 27. november 1985.
 3. Kundgørelse for Forsvaret B.14-1982 ophæves.
FMN 6.kt.87-56421-2 P.M.V.
 E.B.
