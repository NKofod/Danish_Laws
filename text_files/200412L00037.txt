Fremsat den 7. oktober 2004 af  

 statsministeren (Anders Fogh Rasmussen) Forslag til Lov  

 om årpenge for prinsesse Alexandra § 1.  

  

 For  

 prinsesse Alexandra fastsættes en årpenge med et årligt grundbeløb, der udgør  

 1.526.000 kr.
Stk. 2.  

  

 Årpengebeløbet udgør grundbeløbet reguleret pr. 1. april og 1. oktober i takt  

 med udviklingen i Danmarks Statistiks lønindeks for statsansatte.  

 Reguleringen  

 sker i forhold til lønindekset for 4. kvartal 2000. Reguleringen pr. 1. april  

 sker på baggrund af udviklingen i lønindekset til og med 4. kvartal i året  

 forud for reguleringen.
Reguleringen pr. 1. oktober sker på baggrund af  

 udviklingen i lønindekset til og med 2. kvartal i året for reguleringen.
 Stk. 3.  

  

 Årpengebeløbet udbetales månedligt forud.
Stk. 4.  

  

 Der ydes  

 refusion af udgifter til ikke-fradragsberettiget købsmoms efter de regler,  

 der  

 i øvrigt gælder for statsinstitutioner.
Refusionen er årligt begrænset til en  

 procentandel af årpengebeløbet svarende til den til enhver tid gældende  

 momssats.
 Stk. 5.  

  

 Såfremt  

 prinsesse Alexandra indgår nyt ægteskab, erstattes årpengebeløbet af en  

 særlig  

 ydelse med samme grundbeløb, i forhold til hvilken bestemmelserne i denne lov  

 finder tilsvarende anvendelse, dog således, at momsrefusionsadgangen i  

 henhold  

 til stk. 4 bortfalder.
 § 2.  

  

 Så  

 længe prinsesse Alexandra oppebærer årpenge efter § 1, stk. 1,  

 eller  

 en særlig ydelse efter § 1, stk. 5, kan hun ikke modtage vederlag  

 for  

 statstjeneste.
§ 3.  

  

 I  

 lov nr. 1119 af 20. december 1995 om årpenge for Hans Kongelige Højhed Prins  

 Joachim,  

 som ændret ved lov nr. 491 af 7. juni 2001, foretages følgende ændring: I  

 § 1, stk. 1 ændres 2.258.000 kr. til: 1.612.000  

 kr. § 4.  

  

 Loven træder i kraft dagen efter  

 bekendtgørelsen i Lovtidende og har virkning fra den 1. oktober 2004.
Bemærkninger til lovforslaget Almindelige bemærkninger Den 22. september 2004 har ministeren for familie- og  

 forbrugeranliggender meddelt separationsbevilling til prins Joachim og  

 prinsesse Alexandra, som har tilkendegivet, at de efterfølgende agter at  

 indgive ansøgning om skilsmissebevilling.
Der er mellem prins Joachim og  

 prinsesse  

 Alexandra enighed om vilkårene for separationen, såvel med hensyn til  

 spørgsmålet om forældremyndighed som de indbyrdes økonomiske forhold.
Både  

 prinsen og prinsessen er indstillet på fortsat at varetage deres hidtidige  

 opgaver og officielle pligter.
Forslaget har til formål at sikre det økonomiske grundlag  

 for, at der kan skabes værdige rammer for prinsesse Alexandras fremtidige  

 virke  

 som medlem af Kongehuset.
Der foreslås derfor i henhold til grundlovens  

 § 11  

 og med virkning fra 1. oktober 2004 fastsat en særlig årpenge til prinsesse  

 Alexandra. Årpengebeløbet foreslås efter drøftelser med Hoffet fastsat på et  

 niveau, som muliggør en opretholdelse af prinsessens repræsentative  

 aktiviteter  

 og en i øvrigt standsmæssig livsførelse.
Der er ved fastsættelsen af beløbet  

 bl.a. taget højde for, at det mellem prins Joachim og prinsesse Alexandra er  

 aftalt, at der ydes børnebidrag, og at prinsessen får overdraget en  

 ubehæftet,  

 standsmæssig bolig.
Den foreslåede ydelse til prinsesse Alexandra vil være  

 livsvarig og påvirkes ikke af eventuel indgåelse af nyt ægteskab.
I tilfælde  

 af, at prinsessen indgår nyt ægteskab, vil hun imidlertid ikke længere have  

 status som medlem af Kongehuset med den konsekvens, at de særlige skatte- og  

 afgiftsmæssige begunstigelser, som i henhold til lovgivningen tilfalder visse  

 medlemmer af Kongehuset, bortfalder.
I forlængelse heraf lægges der i  

 lovforslaget op til, at adgangen til refusion af ikke-fradragsberettiget  

 købsmoms også bortfalder i tilfælde af, at prinsessen indgår nyt ægteskab.
 Det foreslås, at der samtidig med fastsættelsen af en  

 særlig årpenge til prinsesse Alexandra sker en tilpasning af prins Joachims  

 årpengebeløb.
Økonomiske og administrative konsekvenser På tidspunktet for lovforslagets udarbejdelse er  

 lønindekset for 2. kvartal 2004 ikke kendt.
Derfor er de økonomiske  

 konsekvenser af lovforslaget beregnet på grundlag af det gældende lønindeks  

 for  

 4. kvartal 2003 (niveau 1. april 2004).
 Lovforslaget indebærer en årlig merudgift for staten  

 svarende til forskellen mellem det nuværende grundbeløb til prins Joachim på  

 2.258.000 kr. og de nye grundbeløb på henholdsvis 1.612.000 kr. til prins  

 Joachim  

 og 1.526.000 kr. til prinsesse Alexandra.
Den nuværende årlige ydelse til prins Joachim udgør  

 2.567.443,52 kr.
Med de nye grundbeløb vil helårsvirkningen være på  

 sammenlagt  

 3.568.041,53 kr., fordelt med 1.832.913,62 kr. til prins Joachim og  

 1.735.127,91 kr. til prinsesse Alexandra.
Det svarer til en årlig merudgift  

 på  

 1.000.598 kr.
Alle beløb er angivet i aktuelt niveau (1. april 2004).
Merudgiften i 2004 vil være 250.149,50 kr.
Frem til 1.  

 oktober 2004 vil prins Joachim oppebære den nuværende årpenge svarende til et  

 samlet beløb på 1.925.582,64 kr.
Fra 1. oktober 2004 og året ud vil årpenge  

 blive  

 ydet efter de nye grundbeløb svarende til i alt 458.228,41 kr. til prins  

 Joachim og 433.781,98 kr. til prinsesse Alexandra.
Det samlede årpengebeløb i  

 2004 vil derfor være 2.817.593,02 kr.
Alle beløb er angivet i aktuelt niveau  

 (1. april 2004).
 Merudgiften i 2004 vil blive optaget på forslag til lov om  

 tillægsbevilling for 2004 under § 2. Medlemmer af det kongelige hus,  

 mens  

 merudgiften i 2005 vil blive optaget på forslag til lov om tillægsbevilling  

 for  

 2005 under samme paragraf.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen 0,3 mill.kr. i 2004 1,0 mill.kr. fra 2005 Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til de enkelte bestemmelser Til § 1 I henhold til grundlovens § 11 kan der for medlemmer  

 af det kongelige hus bestemmes årpenge ved lov. Årpenge kan ikke uden  

 Folketingets samtykke nydes i udlandet.
I stk. 1 fastsættes et grundbeløb for årpengeydelsen  

 til prinsesse Alexandra, som skal danne grundlag for den fremtidige  

 regulering.  

 Ydelsen skal ud over underhold også dække rejser, repræsentation mv.  

 Grundbeløbet  

 fastsættes til 1.526.000 kr.
Grundbeløbet vil i medfør af stk. 2 blive  

 reguleret pr. 1. april og 1. oktober i takt med udviklingen i Danmarks  

 Statistiks lønindeks for statsansatte.
Reguleringen sker i forhold til  

 lønindekset  

 for 4. kvartal 2000. Der er tale om samme reguleringsmekanisme som i  

 civillisteloven og de øvrige årpengelove. Årpengebeløbet vil efter regulering  

 udgøre 1.735.127,91 kr. i aktuelt niveau (1. april 2004).
Det fastlægges med bestemmelsen i stk. 3, at  

 årpengeydelsen til prinsesse Alexandra i lighed med statsydelsen til  

 Civillisten og de øvrige årpengeydelser udbetales månedligt forud.
Med  

 bestemmelsen  

 i stk. 4 fastlægges, at prinsesse Alexandra vil have adgang til refusion  

 af ikke-fradragsberettiget købsmoms efter samme retningslinier som fastlagt i  

 lov nr. 491 af 7. juni 2001.
Bestemmelsen i stk. 5 omhandler den situation, der  

 opstår, såfremt prinsesse Alexandra måtte indgå nyt ægteskab og dermed ikke  

 længere vil have status som medlem af Kongehuset.
I så fald foreslås  

 årpengebeløbet  

 erstattet af en særlig ydelse med de under lovforslagets almindelige  

 bemærkninger  

 omtalte skatte- og afgiftsmæssige konsekvenser.
Bestemmelserne i lovforslaget  

 vil finde tilsvarende anvendelse for denne ydelse, dog således, at  

 momsrefusionsadgangen i henhold til stk. 4 vil bortfalde, jf.  

 lovforslagets almindelige bemærkninger.
Den særlige ydelse vil ikke have  

 karakter af årpenge i henhold til grundlovens § 11, hvorfor ydelsen også  

 uden Folketingets samtykke vil kunne oppebæres i udlandet.
Til § 2 Med bestemmelsen fastslås i overensstemmelse med fast  

 praksis, at så længe prinsesse Alexandra oppebærer årpenge eller den særlige  

 ydelse, kan hun ikke modtage vederlag for statstjeneste.
Til § 3 Som anført i lovforslagets almindelige bemærkninger  

 foreslås det, at der samtidig med fastsættelsen af en særlig årpenge til  

 prinsesse Alexandra sker en tilpasning af prins Joachims årpengebeløb.
Det  

 foreslås at nedsætte det i lov om årpenge for Hans Kongelige Højhed Prins  

 Joachim fastsatte grundbeløb med 646.000 kr. til 1.612.000 kr. Årpengebeløbet  

 til prins Joachim vil efter regulering udgøre 1.832.913,62 kr. i aktuelt  

 niveau  

 (1. april 2004). Hoffet har bekræftet, at prins Joachim inden for rammerne af  

 det nedsatte årpengebeløb vil kunne opretholde sine repræsentative  

 aktiviteter  

 og en i øvrigt standsmæssig livsførelse.
Til § 4 Det foreslås, at loven får virkning fra 1. oktober 2004.
 Bestemmelsen indebærer, at prinsesse Alexandra ved første  

 udbetaling af årpenge vil få et beløb, der dækker perioden tilbage til 1.  

 oktober 2004.
Bestemmelsen indebærer endvidere, at prins Joachim indtil  

 lovens vedtagelse vil få udbetalt et årpengebeløb, der er fastsat på grundlag  

 af et grundbeløb på 2.258.000 kr.
Efter lovens vedtagelse vil der ved den  

 første udbetaling ske en modregning af prins Joachims årpengebeløb, der  

 dækker  

 perioden tilbage til 1. oktober 2004.
 Bestemmelsen indebærer også, at ydelserne til prins Joachim  

 og prinsesse Alexandra fra 1. oktober 2004 og fremefter vil blive fastsat på  

 grundlag af de nye grundbeløb reguleret svarende til udviklingen i Danmarks  

 Statistiks lønindeks for statsansatte.
Som anført under lovforslagets almindelige bemærkninger var  

 lønindekset for 2. kvartal 2004 ikke kendt på tidspunktet for lovforslagets  

 udarbejdelse.
Den første regulering af beløbene efter lovens ikrafttrædelse  

 vil  

 skulle ske på baggrund af perioden fra 4. kvartal 2000 til 2. kvartal 2004  

 med  

 virkning fra 1. oktober 2004.
