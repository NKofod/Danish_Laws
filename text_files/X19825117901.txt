Et pengeinstitut havde oplyst, at en kundes anpartskapital var intakt,  

 og kunne derfor sige god for en varekredit.
Firmaet gik senere konkurs og  

 status for de sidste 2 år havde vist, at firmaet var insolvent.
Tilsynet  

 udtalte, at det var i strid med redelig forretningsskik og god bank- og  

 sparekassepraksis Tilsynets skrivelse af 27. januar 1982 vedrørende afgivelse af  

 soliditetsoplysning.
Et pengeinstitut havde i en soliditetsoplysning om et af NN ejet  

 anpartsselskab bl.a. oplyst: Anpartskapitalen er 30.000 kr.
NN er en dygtig  

 og respektabel mand, og der foreligger intet ufordelagtigt om selskabets  

 betalinger, så vi mener, at det vil kunne klare omspurgte varekredit kr.  

 150.000.
Selskabet blev tre måneder senere taget under konkursbehandling.
Status  

 for de to seneste regnskabsår havde vist, at selskabet var insolvent.
 Tilsynet udtalte, at det var stridende mod redelig forretningsskik og god  

 bank- og sparekassepraksis, at pengeinstituttet i soliditetsoplysningen alene  

 havde udtalt om selskabets kapitalforhold, at selskabet havde en  

 anpartskapital på 30.000 kr., idet dette havde været egnet til at bibringe  

 den, til hvem oplysningen var rettet, den opfattelse, at anpartskapitalen var  

 intakt.
