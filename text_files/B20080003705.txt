Bekendtgørelse om ændring af bekendtgørelse om miljøbetinget tilskud § 1 I bekendtgørelse nr. 590 af 8. juni 2007 om miljøbetinget tilskud, som ændret ved bekendtgørelse nr. 898 af 11. juli 2007, foretages følgende ændringer:
 1. § 8, stk. 1, affattes således:
»Ansøgning om tilsagn om tilskud efter §§ 9-11 skal indgives på et særligt skema, som fås ved henvendelse til Direktoratet for FødevareErhverv eller via direktoratets hjemmeside.« 2. § 9, stk. 1, affattes således:
»Ansøgning om tilsagn om tilskud skal indgives til Direktoratet for FødevareErhverv.
Ansøgning kan tidligst indgives fra den 1. februar i det år, hvor tilsagnsperioden ønskes påbegyndt, og skal være modtaget samme år senest den dag, hvor fristen for ansøgning om enkeltbetaling udløber, hvorved der i denne bekendtgørelse forstås den frist, der er anført i direktoratets bekendtgørelse om direkte støtte til landbrugere efter enkeltbetalingsordningen.« 3. § 9, stk. 3 og 4, ophæves.
 4. I § 10, 1. pkt., indsættes efter »1. september samme år«: »eller i tilfælde, hvor den 1. september er en lørdag, søndag eller mandag, den anden hverdag (lørdag ikke medregnet), der følger herefter«.
 5. I § 10 indsættes som stk. 2 :
»Stk. 2. Direktoratet for FødevareErhverv kan i særlige tilfælde dispensere fra den i stk. 1 fastsatte ansøgningsperiode.« 6. Efter § 11 og før tekstoverskriften til § 12 indsættes:
»§ 11 a.
Hvis et ansøgt areal overdrages til en ny ejer eller forpagter, inden der er truffet afgørelse om tilsagn om tilskud, kan den nye ejer eller forpagter indtræde i ansøgningen på betingelse af, at der indsendes en erklæring herom til Direktoratet for FødevareErhverv.
Stk. 2. Erklæringen skal indgives på et særligt skema, der fås ved henvendelse til direktoratet eller via direktoratets hjemmeside.« 7. § 12, stk. 1, affattes således:
 »Direktoratet for FødevareErhverv træffer afgørelse om årets ansøgninger om tilsagn om tilskud inden for den af direktoratet afsatte ramme i følgende prioriterede rækkefølge:
 1) Ansøgninger fra den i § 9, stk. 1, anførte ansøgningsperiode for jordbrugsbedrifter, der ikke er omfattet af nr. 3, og som er autoriseret til økologisk jordbrugsproduktion efter Plantedirektoratets regler herom.
 2) Ansøgninger fra den i § 10 og § 11 anførte ansøgningsperiode for jordbrugsbedrifter, der ikke er omfattet af nr. 3, og som er autoriseret til økologisk jordbrugsproduktion efter Plantedirektoratets regler herom.
 3) Ansøgninger fra offentlige institutioner, offentlige virksomheder og kommunale fællesskaber for jordbrugsbedrifter, der er autoriseret til økologisk jordbrugsproduktion efter Plantedirektoratets regler herom.
4) Ansøgninger, der ikke er omfattet af nr. 1, 2 eller 3.« 8. § 12, stk. 3, ophæves.
 9. § 14, nr. 5, affattes således:
»5) at den enkelte ansøgte mark består af et sammenhængende areal, der udgør mindst 0,30 ha, medmindre marken på grund af naturlige afgrænsninger eller naboskel ikke kan sammenlægges med andre marker.« 10. I § 14 indsættes som stk. 2 :
»Stk. 2. Arealer, der udgøres af barjordsstriber, insektvolde og lignende, og som er beliggende på en mark, som i det 1. tilsagnsår anvendes, som anført i stk. 1, nr. 1, kan medregnes ved opgørelse af markens størrelse, når de nævnte arealer efter enkeltbetalingsordningens regler anses som en del af en støtteberettiget mark i det kalenderår, hvor det 1. tilsagnsår begynder.« 11. I § 15 indsættes som stk. 3 :
»Stk. 3. Den i stk. 1, nr. 8, anførte frist gælder også for tilsagn om tilskud, der er givet i medfør af bekendtgørelse nr. 867 af 24. oktober 2003 om miljøbetinget tilskud.« 12. I § 15 indsættes som stk. 4 :
»Stk. 4. Direktoratet for FødevareErhverv kan i særlige tilfælde dispensere fra den i stk. 1, nr. 8, anførte frist.« 13. § 19 affattes således:
»§ 19. Hvis tilsagnshaver overdrager et tilsagnsareal til en ny ejer eller forpagter med virkning inden tilsagnsperiodens udløb, er det en betingelse for, at tilsagnet kan opretholdes, at den nye ejer eller forpagter indtræder i tilsagnet med virkning fra tidspunktet for overdragelsen af det økonomiske ansvar for driften af arealet, og at der rettidigt indgives producentskifteerklæring herom til Direktoratet for FødevareErhverv.
Den, der indtræder i tilsagnet, indtræder i rettigheder og forpligtelser efter tilsagnet.
Stk. 2. Producentskifteerklæringen skal indgives på et særligt skema, der fås ved henvendelse til direktoratet eller via direktoratets hjemmeside.
Producentskifteerklæringen skal være modtaget i direktoratet senest den dag, hvor den førstkommende frist for ansøgning om enkeltbetaling udløber efter tidspunktet for overdragelsen af det økonomiske ansvar for driften af arealet.
Hvis den nævnte overdragelse finder sted mindre end 8 uger før den førstkommende frist for ansøgning om enkeltbetaling, skal producentskifteerklæringen dog være modtaget i direktoratet senest 8 uger efter den nævnte overdragelse.
Hvis den anførte frist for direktoratets modtagelse af producentskifteerklæringen er en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter.
 Stk. 3. Den nye ejer eller forpagter bliver ved rettidig modtagelse af producentskifteerklæringen i direktoratet registreret som ny tilsagnshaver.
Stk. 4. Direktoratet kan i særlige tilfælde dispensere fra den i stk. 2 anførte frist.« 14. I § 22 indsættes som stk. 4 :
»Stk. 4. Indtræder en ny ejer eller forpagter i et tilsagn om tilskud for et areal, jf. § 19, på grundlag af en producentskifteerklæring, der er modtaget i Direktoratet for FødevareErhverv senere end 8 uger efter datoen for overdragelsen af det økonomiske ansvar for driften af arealet, bortfalder tilskuddet for arealet for det tilsagnsår inden for hvilket, producentskifteerklæringen er modtaget.
Hvis fristen på 8 uger udløber en lørdag, søndag, mandag eller en helligdag, udløber fristen den anden hverdag (lørdag ikke medregnet), der følger herefter.« 15. I § 24 indsættes som stk. 3 :
»Stk. 3. Uanset stk.1 kan tilskud udbetales for tilsagnsarealer, der udgøres af barjordsstriber, insektvolde og lignende beliggende på en mark, der i øvrigt anvendes som anført i stk. 1, når de nævnte tilsagnsarealer efter enkeltbetalingsordningens regler anses som en del af en støtteberettiget mark i det kalenderår, hvor tilsagnsåret, der udbetales for, slutter.
Tilsvarende gælder for arealer med non-food afgrøder, som omhandlet i stk. 2.« § 2 Stk. 1. Bekendtgørelsen træder i kraft den 1. februar 2008.
 Stk. 2. § 1, nr. 9 og 10, finder anvendelse for tilsagn om tilskud i medfør af ansøgninger, der modtages efter nærværende bekendtgørelses ikrafttræden. § 1, nr. 12-15, finder tilsvarende anvendelse for tilsagn om tilskud, der er givet i medfør af bekendtgørelse nr. 84 af 27. januar 2005 om miljøbetinget tilskud og bekendtgørelse nr. 867 af 24. oktober 2003 om miljøbetinget tilskud.
