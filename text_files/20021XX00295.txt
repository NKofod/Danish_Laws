Skriftlig fremsættelse (12. marts 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
 Forslag til lov om  


  

 ændring af skattestyrelsesloven og andre  

 love (Ændring af fristreglerne på skatte- og afgiftsområdet mv.)  


                                                                          .
(Lovforslag nr.
L 175).
 1.  

  

 Lovforslaget  

 har til formål at forbedre retssikkerheden for de skatte- og afgiftspligtige  

 ved indførelse af bedre og enklere regler vedrørende fristerne for  

 skatteansættelsen og fastsættelsen af afgiftstilsvar.
 Forslaget om forbedrede fristregler skal ses i sammenhæng  

 med den række af initiativer til styrkelse af borgernes retssikkerhed,  

 regeringen allerede har iværksat, bl.a. indførelsen af fuld  

 omkostningsgodtgørelse i skattesager m.v., lovforslaget om bindende  

 ligningssvar fra kommunerne og forslaget om ændret klagestruktur og styrkelse  

 af kommunale samarbejder med henblik på styrkelse af retssikkerheden og  

 effektivisering af forvaltningen.
2.  

  

 Forældelses- og ansættelsesfrister er nødvendige for at skabe retsafklaring,  

 af  

 bevismæssige årsager og af hensyn til en hensigtsmæssig tilrettelæggelse af  

 administrationen.
Fristreglerne udsættes imidlertid ofte for kritik, hvilket  

 hænger sammen med, at reglerne kan afskære borgerne fra krav, som de uden  

 fristregler havde kunnet oppebære.
På grund af denne indbyggede konflikt  

 mellem  

 det materielt rigtige resultat på den ene side og fristreglerne på den anden  

 side er det vigtigt, at reglerne er helt rigtigt afbalanceret.
 De nugældende frister for skatteansættelsen, der blev  

 gennemført i 1999, findes i skattestyrelseslovens §§ 34 og 35, og bygger på  

 en  

 ordinær frist på 3 år for såvel den skattepligtiges anmodning om genoptagelse  

 som for myndighedernes adgang til at ændre skatteansættelsen.
Efter denne 3-års frist kan skatteansættelsen alene ændres,  

 hvis der foreligger en af de særlige grunde, der er opregnet direkte i loven.  

 Dette betegnes ekstraordinær skatteansættelse.
En skatteansættelse kan  

 eksempelvis ændres efter 3-års fristen, hvis en praksis, som myndighederne  

 hidtil har fulgt, bliver underkendt ved Landsskatteretten eller domstolene,  

 eller hvis den skattepligtige har handlet forsætligt eller groft uagtsomt.
 Fristerne på afgiftsområdet er i dag reguleret af de  

 formueretlige forældelsesregler, der som udgangspunkt sætter en 5-års frist  

 for  

 såvel den afgiftspligtiges adgang til at anmode om tilbagebetaling af for  

 meget  

 betalt afgift som for myndighedernes adgang til at foretage efteropkrævning  

 af  

 afgift.
Reglerne har bl.a. været kritiseret for at være uklare og  

 for at give myndighederne en for vid adgang til at foretage ændringer af  

 skatteansættelsen tilbage i tid.
Samtidig betød den i 1999 gennemførte  

 objektivering af reglerne, at der ikke ud fra en konkret vurdering af  

 omstændighederne  

 kan gives tilladelse til genoptagelse uden for de tilfælde, der udtrykkeligt  

 er  

 angivet i bestemmelsen.
På baggrund af denne kritik blev Fristudvalget nedsat  

 i  

 september 2001 efter anbefaling fra Skatteretsrådet.
Formand for Fristudvalget har været direktør Hanne Søgaard  

 Hansen, Grant Thornton, Statsaut.
Revisionsaktieselskab.
Herudover har  

 udvalget  

 bestået af repræsentanter fra Advokatrådet, Foreningen af Statsaut.  

 Revisorer,  

 Foreningen Registrerede Revisorer, Kommunernes Landsforening, de højere  

 læreanstalter, Told- og Skattestyrelsen og Skatteministeriets Departement.
 Lovforslaget, der bygger på Fristudvalgets anbefalinger  

 indeholdt i udvalgets betænkning om fristerne for skatteansættelse og  

 fastsættelse af afgiftstilsvar, genoptagelse og forældelse (betænkning nr.  

 1426/2003), skal sikre enkle regler, der på samme tid varetager hensyn til  

 borgernes krav på materielt rigtige afgørelser og hensynet til en  

 hensigtsmæssig og betryggende afvikling af administrationen af skatte- og  

 afgiftssager.
3.  

  

 Det  

 foreslås, at der indføres ensartede fristregler på hele skatte- og  

 afgiftsområdet.
Forslaget betyder, at den almindelige frist for ændring af  

 afgiftstilsvar nedsættes fra 5 til 3 år svarende til den almindelige  

 ansættelsesfrist på skatteområdet.
Samtidig foreslås, at arbejdsmarkedsbidrag  

 og pensionsafkastskat fuldt ud omfattes af skattestyrelseslovens  

 ansættelsesfrister.
På skattesiden bygger forslaget overordnet set på, at det  

 nugældende regelsæt er hensigtsmæssigt opbygget.
Reglerne er dog på en række  

 punkter  

 gjort enklere og mere klare bl.a. ved en delvis omskrivning af reglerne.
 Der foreslås endvidere en  sikkerhedsventil , hvorefter  

 genoptagelse kan ske efter 3-års fristens udløb efter anmodning fra den  

 skattepligtige, hvis der foreligger særlige omstændigheder, der ikke er  

 omfattet af de specifikke genoptagelsesgrunde, der er opregnet i loven.  

 Bestemmelsen skal sikre, at genoptagelse kan ske i tilfælde, man ikke på  

 forhånd har kunnet forudse, men hvor omstændighederne alligevel taler for at  

 tillade, at skatteansættelsen nedsættes, f.eks. hvor en urigtig ansættelse  

 skyldes svig fra tredjemand, eller hvor der er begået fejl af den  

 skatteansættende myndighed eller i andre særlige tilfælde, der ikke kan  

 bebrejdes den skattepligtige.
 Endelig foreslås, at de statslige told- og  

 skattemyndigheders adgang til at ændre skatteansættelsen efter 3-års fristen  

 i  

 forbindelse med kontrol af de lokale skattemyndigheders afgørelser begrænses,  

 og at den nugældende bagatelgrænse på 5.000 kr. for ændringer af  

 skatteansættelsen  

 efter 3-års fristens udløb ophæves.
Det foreslås herudover, at der indføres en adgang for den  

 skattepligtige til at ændre et valg foretaget i selvangivelsen i tilfælde,  

 hvor  

 en ændring af skatteansættelsen fra skattemyndighedernes side medfører, at  

 det  

 trufne valg viser sig at have utilsigtede skattemæssige virkninger for den  

 skattepligtige.
Baggrunden for forslaget er, at den skattepligtige i disse  

 tilfælde ikke på tidspunktet for indgivelsen af selvangivelsen kunne forudse  

 de  

 skattemæssige konsekvenser af valget, hvorfor det vil være urimeligt at  

 fastholde den skattepligtige herpå.
4.  

  

 I  

 tilknytning til dette forslag ønsker regeringen at sikre skatteborgere med  

 relativt enkle økonomiske forhold som lønmodtagere, pensionister og  

 studerende  

 større tryghed i forhold til selvangivelsen.
Skatteministeriet er således ved  

 at undersøge mulighederne for at begrænse ligningsmyndighedernes adgang til  

 at  

 ændre skatteansættelsen efter udløbet af ligningsfristen, dvs. efter den 30.  

 juni i det andet år efter indkomstårets udløb, for disse gruppers  

 vedkommende.
5.  

  

 Forslaget  

 medfører ikke ændringer i opgørelsen af den skattepligtige indkomst eller  

 afgiftstilsvaret, og forslaget har derfor som udgangspunkt ikke  

 provenumæssige  

 konsekvenser.
Imidlertid medfører de foreslåede fristændringer på  

 skattesiden,  

 at der samlet set sker en udvidelse af skatteydernes mulighed for at få  

 genoptaget skatteansættelsen, mens justeringerne af skattemyndighedernes  

 muligheder samlet set er begrænsede.
Det samlede resultat skønnes at være  

 begrænset,  

 da der er tale om mindre justeringer, og da der er tale om modsatrettede  

 bevægelser.
Nedsættelsen af fristen for ændring af afgiftstilsvar fra 5  

 til 3 år vil umiddelbart indebære et kontrolprovenutab i størrelsesordenen  

 180  

 mio. kr., da kontrolprovenuet vedrørende år 4 og 5, bortfalder.
Det tabte  

 kontrolprovenu vil blive søgt neutraliseret af en intensiveret kontrol vedr.  

 år  

 1-3, således at den samlede provenuvirkning fra kontrolarbejdet forbliver  

 uændret.
Den intensiverede kontrol vurderes at medføre et merforbrug til  

 kontrol svarende til ca. 35 årsværk.
 ToldSkat tilføres ikke yderligere ressourcer som følge af  

 forslaget.
For de skatte- og afgiftspligtige betyder forslaget enklere  

 regler på området og en begrænsning af sager vedrørende gamle krav, der kan  

 være en administrativ belastning.
Lovforslaget skønnes ikke at have  

 erhvervsøkonomiske konsekvenser, miljømæssige konsekvenser eller EU-retlige  

 aspekter.
Efter forslaget træder loven for hovedparten af  

 bestemmelsernes vedkommende i kraft på fremsættelsesdagen.
Dog kan de hidtil  

 gældende regler anvendes tilbage i tid, hvis dette er til gunst for den  

 skatte-  

 eller afgiftspligtige.
 6.  

  

 Idet jeg i  

 øvrigt henviser til bemærkningerne til lovforslaget, skal jeg anbefale  

 lovforslaget til Folketingets velvillige behandling.
