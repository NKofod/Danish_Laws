 I medfør af § 12, stk. 3, i bekendtgørelse nr. 378 af 22. august 1979 om  

 lægeundersøgelse af søfarende fastsættes følgende:
 § 1.  Helbredsnævnet for søfarende består af en af  

 industriministeriet udpeget formand, der skal opfylde de almindelige  

 betingelser for at blive udnævnt til dommer, samt et søkyndigt medlem, der  

 ligeledes udpeges af industriministeriet, og et af sundhedsstyrelsen udpeget  

 medlem, der skal være læge med indsigt i søfartsmedicinske forhold.
 § 2.  Helbredsnævnet træffer den endelige  

 administrative afgørelse i sager om en persons fysiske og psykiske egnethed  

 til at udføre arbejde om bord i skib, som indbringes for nævnet efter  

 reglerne i bekendtgørelse nr. 378 af 22. august 1979 om lægeundersøgelse af  

 søfarende.
 STK. 2.  En sags indbringelse for nævnet har ikke  

 opsættende virkning og må ske skriftligt og snarest efter, at resultatet af  

 lægeundersøgelsen foreligger.
 § 3.  Tid og sted for helbredsnævnets møder fastsættes  

 af formanden, der drager omsorg for indkaldelse til møder.
 STK. 2.  Formanden tilrettelægger nævnets arbejde og  

 leder nævnets møder.
 STK. 3.  Formanden påser, at de for nævnet indbragte  

 sager fremmes med tilbørlig hurtighed.
STK. 4.  For at beslutning kan træffes, skal alle  

 medlemmer være til stede.
Hvert medlem har en stemme.
 § 4.  Helbredsnævnet er berettiget til i de enkelte  

 sager at iværksætte undersøgelser samt at indhente yderligere oplysninger  

 eller erklæringer fra sagkyndige.
 § 5.  Helbredsnævnets møder er ikke offentlige.
§ 6.  Snarest muligt efter en sags behandling i  

 helbredsnævnet underrettes den søfarende og direktoratet for søfarende om  

 afgørelsen ved en af grunde ledsaget kendelse.
Samtidig underrettes  

 vedkommende faglige organisation og rederiet om afgørelsen.
§ 7.  Over helbredsnævnets møder føres en protokol, i  

 hvilken bl. a. indføres tid og sted for mødet, sagens j.nr. med klagerens  

 navn og de i sagen fremlagte dokumenter.
Protokollen underskrives ved hvert  

 mødes afslutning af formanden, medlemmerne og sekretæren.
Protokollen er ikke  

 offentlig, jfr. herved § 9.
 § 8.  Helbredsnævnets sekretariat varetages af en af  

 industriministeriet udpeget sekretær.
 STK. 2.  Industriministeriet afholder de med  

 helbredsnævnets arbejde forbundne udgifter.
 STK. 3.  Helbredsnævnets adresse er:  

 industriministeriet.
 § 9.  Helbredsnævnets medlemmer samt sekretær er  

 forpligtet til overfor uvedkommende at bevare tavshed med hensyn til de  

 forhold, de gennem deres virksomhed for nævnet får kendskab til.
