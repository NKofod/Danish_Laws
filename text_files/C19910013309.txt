(Til samtlige ministerier mv.) Det meddeles herved, at der mellem Finansministeriet og Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation den 21. juni 1991 er indgået rammeaftale om omstilling  

 mv. i statens virksomheder og institutioner.
 ./. Aftalen er vedhæftet som bilag.
 Aftalen har virkning i aftaleperioden 1. april 1991 - 31. marts 1993.
 Aftalens parter er enige om, at spørgsmålet om videreførelse af aftalen ud  

 over ovennævnte aftaleperiode overvejes i forbindelse med aftale og  

 overenskomstforhandlingerne i 1993.
 Finansministeriet udsender i juli 1991 en kortfattet vejledning om  

 fremgangsmåden ved ansøgning til den i aftalen under punkt 4 nævnte centrale  

 omstillingsfond.
Finansministeriet Administrations- og Personaledepartementet Den 21. juni 1991 P.
M.
V.
E.
B.
Peter Friis RAMMEAFTALE MELLEM FINANSMINISTERIET OG STATSANSATTES KARTEL,  

 STATSTJENESTEMÆNDENES CENTRALORGANISATION II, AKADEMIKERNES  

 CENTRALORGANISATION, LÆRERNES CENTRALORGANISATION OG OVERENSKOMSTANSATTES  

 CENTRALORGANISATION OM OMSTILLING MV.
I STATENS VIRKSOMHEDER OG INSTITUTIONER 1. Indledning Omstillingen af statens virksomheder og institutioner stiller store krav  

 til personalets effektivitet, fleksibilitet og mobilitet.
Nye opgaver skal  

 varetages og andre falder bort.
 I denne omstillingsproces er det vigtigt, at medarbejderne i de enkelte  

 institutioner kan se sig selv som en del af denne proces.
 Motivering af medarbejderne i omstillingsprocessen nødvendiggør, at der  

 skabes den fornødne følelse af tryghed.
 I en omstillingstid, hvor nye opgaver kontinuerligt opstår, medens andre  

 falder væk, sikres de ansattes tryghed bedst gennem erhvervelse og  

 vedligeholdelse af brede og grundlæggende jobmæssige kvalifikationer.
I omstillings- og rationaliseringssituationer kan der være behov for  

 konkrete initiativer, der rækker ud over de muligheder SU-aftalen af 6.  

 november 1990 giver.
Med henblik herpå er aftalt, at der oprettes en central  

 fond under Finansministeriet til finansiering af de konkrete projekter, jf.  

 pkt. 4.
 Det er endvidere aftalt, at SU-aftalens dækningsområde udvides i henhold  

 til denne aftale i en forsøgsperiode på 2 år fra den 1. april 1991 til den  

 31. marts 1993.
I denne periode vil der i overensstemmelse med samarbejdsaftalens pkt. 17  

 kunne nedsættes omstillingsudvalg, såfremt en af parterne ønsker et sådant  

 udvalg nedsat.
Det forudsættes, at omstillingsudvalg sammensættes  

 repræsentativt.
 Der afsættes midler til at evaluere processen i omstillingsudvalgene i  

 forsøgsperioden.
2. Lokale initiativer a.
For at sikre en løbende og langsigtet omstillingsproces  

 forudsættes det, at de enkelte institutioners ledelse er ansvarlig for, at  

 der tages initiativ til og udarbejdes planer for de nødvendige  

 omstillingsprojekter, for projekternes gennemførelse og for en vurdering af  

 de konsekvenser, projekterne får for de ansatte mht. omskoling,  

 efteruddannelse, anden beskæftigelse, jf.
SU-aftalen af 6. november 1990.
b.
Som led i den langsigtede omstillingsproces kan  

 ansættelsesmyndigheden gøre brug af forskellige metoder, der muliggør  

 besparelser uden afskedigelser, f.eks.
 - eventuelle personalereduktioner klares så vidt muligt ved naturlig  

 afgang.
- der iværksættes foranstaltninger til fremme af frivillig afgang  

 (fratrædelsesordninger) - der gives mulighed for at imødekomme medarbejdernes ønske om forkortede  

 opsigelsesvarsler.
c.
I forbindelse med større omstillinger og rationaliseringer skal  

 behovet for omskoling, efteruddannelse og omplacering klarlægges, og der skal  

 aftales retningslinier for gennemførelsen heraf, jf. samarbejdsaftalens pkt.  

 6.
d.
Retningslinier for efteruddannelse/omskoling aftales med  

 henblik på omskoling til anden beskæftigelse i institutionen, i den statslige  

 sektor i øvrigt eller for at ruste medarbejderne til et job uden for den  

 statslige sektor.
e.
Efteruddannelsen/omskolingen tilbydes de grupper af  

 medarbejdere, der er beskæftiget på de områder, hvor der skal ske  

 personalereduktion, og som har været ansat i mindst 1 år med en  

 beskæftigelsesgrad på mindst halv tid.
 Der kan dog ikke gives tilbud om efteruddannelse/omskoling til personer,  

 der er ansat midlertidigt eller tidsbegrænset.
f.
I en forsøgsperiode på 2 år kan der nedsættes et  

 omstillingsudvalg under SU, jf. punkt 1 i denne rammeaftale.  

 Omstillingsudvalget kan i enighed træffe beslutning i konkrete sager.
Opnås  

 der ikke enighed i omstillingsudvalget, træffer ledelsen de nødvendige  

 beslutninger.
 Omstillingsudvalget skal bl.a. vurdere planlagte omstillingers og  

 rationaliseringers konsekvenser for arbejds- og personaleforhold og medvirke  

 ved udarbejdelse af projekter herom, herunder i projekter, der kan udløse  

 økonomisk støtte i henhold til denne aftales pkt. 4.
Omstillingsudvalget skal i denne forbindelse tage stilling til * i hvilket omfang der skal tilbydes tjenestefrihed med løn til  

 efteruddannelse * uddannelsesplaner for medarbejdere, der berøres af omstillingen * planer for omplacering af medarbejdere * træningsprogrammer i jobsøgning * fratrædelsesordninger * evt. mulighed for at etablere en jobbørs * gennemførelse af medarbejdersamtaler * »markedsføring« af overtallige medarbejdere * konsulentbistand.
g.
Behovet for den enkelte medarbejders efteruddannelse vurderes.
I den forbindelse kan omstillingsudvalget udpege en uddannelsesansvarlig,  

 der skal varetage udarbejdelsen af uddannelsesplaner for medarbejdere, der  

 berøres af omstillingen.
Uddannelsesplanerne udarbejdes i samråd med de  

 berørte medarbejdere.
De enkelte uddannelsesplaner forelægges omstillingsudvalget.
Ansvaret for  

 gennemførelsen af uddannelsesplanerne påhviler ledelsen.
3. Centrale initiativer I det omfang det er nødvendigt eller hensigtsmæssigt at udarbejde fælles  

 vejledninger o.lign. om spørgsmål i relation til denne aftale, varetager det  

 centrale efteruddannelsesudvalg, der forudsættes nedsat under Centralrådet  

 for Statens Samarbejdsudvalg, denne opgave.
Der kan i denne forbindelse peges  

 på en vejledning om etablering af jobbørser.
Om udvalgets opgaver og  

 sekretariatsbetjening henvises i øvrigt til Finansministeriets og CFU's  

 fællesnotat af 23. februar 1990 om den fremtidige ramme for samarbejde på  

 efteruddannelsesområdet samt nedenfor under pkt. 4.
4. Finansiering Der etableres en central fond under Finansministeriet til finansiering af  

 konkrete omstillingsprojekter.
Fondens midler aftales under de igangværende  

 aftale- og overenskomstforhandlinger.
Anvendelse af fondens midler besluttes af Finansministeriet, APD, efter  

 indstilling fra Centralrådets efteruddannelsesudvalg.
Der kan ydes  

 engangsbeløb, der skal anvendes til konkrete projekter beskrevet af de  

 enkelte myndigheder og institutioner evt. med bistand fra APD.
 Ansøgning om andel i fondens midler indsendes gennem vedkommende  

 ministerium til Centralrådets efteruddannelsesudvalg.
Ved konkrete omstillingsprojekter kan Fondens midler f.eks. anvendes til  

 at finansiere - efteruddannelse og omskoling som led i omstillingen - fratrædelsesordninger - træningsprogrammer i jobsøgning - jobsøgning - markedsføring af overtallige medarbejdere.
- konsulentbistand - kursusudvikling og udvikling af efteruddannelsestilbud - vejledning om jobbørser mv.
