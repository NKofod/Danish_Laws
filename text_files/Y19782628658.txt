 Efter forhandling med Forbrugerrådet og Assurandørsocietetet udsendte  

 Forbrugerombudsmanden vejledende retningslinier for anvendelse af nogle  

 praktisk forekommende former for prisreklame inden for automobilforsikring.  

 Priseksempler uden de i retningslinierne nævnte oplysninger, må som  

 hovedregel anses for at være i strid med markedsføringslovens § 2, stk. 1.
5. Prisreklame indenfor automobilforsikring Efter forhandlinger med blandt andre Forbrugerrådet og  

 Assurandørsocietetet er der udarbejdet vejledende retningslinier for  

 anvendelse af nogle praktisk forekommende former for prisreklame indenfor  

 automobilforsikring.
 1. Priseksempler:
 Det henstilles til forsikringsselskaberne kun at anvende priseksempler i  

 reklame for automobilforsikring, såfremt der heri gives følgende oplysninger:
 a) Hele præmiestigen for et geografisk afgrænset område.
 b) Selvrisikoens størrelse.
 c) Vilkårene for rykning til billigere og dyrere præmietrin.
 d) Andre oplysninger af betydning for forbrugernes bedømmelse af  

 forsikringsudgifterne, f.eks. særlige regler om præmietilbagebetaling  

 og/eller efterbetaling.
 Priseksempler, der ikke indeholder de ovennævnte oplysninger, må som  

 altovervejende hovedregel anses for at være i strid med markedsføringslovens  

 § 2, stk. 1, idet oplysningerne er nødvendige for at give forbrugerne  

 mulighed for at sammenligne forskellige selskabers priser.
 2. Udtrykkene »rabatklasse«, »bonusklasse« o.  

 lign.
 Det må anses for vildledende og således i strid med markedsføringslovens §  

 2, stk. 1, at anvende udtrykkene »rabatklasse«, »bonusklasse,  

 eller lignende udtryk om præmietrin hvor præmien svarer til eller er højere  

 end den normale startpræmie.
