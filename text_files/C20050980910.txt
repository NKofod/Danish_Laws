Behandling af sager om erstatning i henhold til  

 retsplejelovens kapitel 93 a 1. Indledning Ved lov nr. 366 af 24. maj 2005 om ændring af straffeloven og  

 visse andre love (berigelseskriminalitet rettet mod offentlige midler,  

 kriminalitet i juridiske personer, klagebegrænsning og hvidvaskning i  

 spillekasinoer m.v.), der trådte i kraft den 26. maj 2005, er der bl.a.  

 gennemført visse ændringer i retsplejelovens kapitel  

 93 a  

 (§§ 1018 e og f) om erstatning i  

 anledning af strafferetlig forfølgning.
Lovændringen indebærer bl.a., at statsadvokaterne fremover  

 tillige træffer afgørelse om de erstatningskrav, der rejses på baggrund af  

 dansk rets almindelige erstatningsregler, jf. retsplejelovens §§ 1018 e, stk.  

 1, og 1018 h, og som tidligere blev afgjort af Rigsadvokaten med klageadgang  

 til justitsministeren.
Statsadvokaterne fik herved som udgangspunkt  

 kompetence  

 til at træffe afgørelse i 1. instans i alle sager efter retsplejelovens  

 kapitel  

 93 a.
 Lovændringen indebærer endvidere, at afgørelser vedrørende krav  

 på erstatning truffet af Rigsadvokaten som 1. instans ikke længere kan  

 påklages  

 til Justitsministeriet.
 Det følger af det lovforslag, der ligger til grund for  

 lovændringen, at Justitsministeriet vil revidere de gældende forskrifter om  

 forelæggelse af visse typer af sager for Rigsadvokaten eller  

 justitsministeren  

 til afgørelse, jf. retsplejelovens § 1018 e, stk. 1.
 På den baggrund fastsætter Justitsministeriet herved følgende:
2.  

 	  

 Kompetence  retsplejelovens §§  

 1018 a  

  d Sager vedrørende krav om erstatning efter retsplejelovens §§  

 1018 a  

  d, der ikke er reguleret af  

 Rigsadvokatens årlige meddelelse om erstatning efter retsplejelovens kapitel  

 93 a, samt sager, hvor der agtes ydet  

 erstatning med større beløb end fastsat i meddelelsen, skal forelægges for  

 Rigsadvokaten til afgørelse.
 Endvidere forelægges erstatningskrav efter retsplejelovens §§  

 1018 a  

  d, som er omfattet af den  

 årlige meddelelse, men som rejser spørgsmål af principiel karakter, eller  

 hvor  

 der foreligger særlige omstændigheder, for Rigsadvokaten til afgørelse.
 Statsadvokaterne kan altid afslå erstatning i de sager, der ikke  

 er reguleret i den årlige meddelelse.
3.  

 	  

 Kompetence  retsplejelovens § 1018 h Statsadvokaterne træffer afgørelse vedrørende krav om erstatning  

 i medfør af retsplejelovens § 1018 h.
Dette gælder krav om erstatning for  

 såvel  

 økonomisk som ikke-økonomisk skade.
 Sager, hvor der agtes ydet erstatning på over 100.000 kr., skal  

 forelægges for Rigsadvokaten til afgørelse.
 Endvidere forelægges erstatningskrav, der rejser spørgsmål af principiel  

 karakter, eller hvor der foreligger særlige omstændigheder, for Rigsadvokaten  

 til afgørelse.
 Statsadvokaterne kan altid afslå at imødekomme krav om  

 erstatning i henhold til retsplejelovens § 1018 h.
4.  

 	  

 Dokumentation for økonomisk skade Erstatning for økonomisk skade må ikke ydes med et større beløb,  

 end det dokumenterede tab udgør.
Det bør påses, at dokumentationen er  

 fyldestgørende.
Eventuelle tvivlsspørgsmål i den forbindelse forelægges for  

 Rigsadvokaten.
5.  

 	  

 Krav om advokatsalær Krav om salær til advokat, der på den erstatningssøgendes vegne  

 fremsætter og behandler erstatningskravet, kan af statsadvokaterne  

 imødekommes  

 efter de retningslinjer, der er beskrevet i Rigsadvokatens årlige meddelelse  

 om  

 erstatning efter retsplejelovens kapitel  

 93  

 a.
6.  

 	  

 Klagevejledning Statsadvokaterne skal i forbindelse med oplysning om klageadgang  

 m.v. tillige vejlede om, at den administrative klageadgang skal være  

 udnyttet,  

 før der er adgang til at begære et krav indbragt for retten til prøvelse, jf.  

 retsplejelovens §  

 1018 f,  

 stk. 1.
7.  

 	  

 Udbetaling af erstatningsbeløb Erstatningsbeløb i henhold til retsplejelovens kapitel  

 93 a  

 udbetales som hidtil af politiet.
8.  

 	  

 Ikrafttræden Cirkulæreskrivelsen træder i kraft den 15. december 2005 og  

 omfatter alle sager, i hvilke der endnu ikke er truffet afgørelse om et  

 fremsat  

 erstatningskrav.
Punkt 3 gælder dog kun for ansøgninger om erstatning, der er  

 modtaget efter lovens ikrafttræden.
 Samtidig ophæves Justitsministeriets cirkulæreskrivelse af 29.  

 december 1995 om erstatning i henhold til retsplejelovens kapitel  

 93 a.
