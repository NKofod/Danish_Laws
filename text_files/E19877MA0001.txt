 Der var rejst spørgsmål om moms af tilskud, der ydes til et instituts  

 aktiviteter.
 Instituttet blev en selvejende institution i 1975. Instituttets udgifter  

 skal fra 1985 i stor udstrækning dækkes af instituttets brugere, fonde mv.
Instituttet udfører projektarbejde både på eget initiativ og efter  

 henvendelse udefra.
De projekter, instituttet udfører efter henvendelse  

 udefra, udføres i konkurrence med erhvervsvirksomheder.
Alle resultater  

 bringes i offentligt tilgængelige rapporter.
Endvidere udfører instituttet  

 konsulentvirksomhed samt kursusvirksomhed.
 Nævnet traf afgørelse om, at der ikke skal betales moms af tilskud til  

 projekter, der iværksættes af instituttet selv, idet der i disse tilfælde  

 ikke præsteres en konkret modydelse for tilskuddene.
 Nævnet traf endvidere afgørelse om, at tilskud til projekter, der  

 iværksættes af, eventuelt sammen med, en tilskudsgiver er momspligtige, idet  

 nævnet i disse tilfælde finder, at tilskudsgiveren opnår en konkret modydelse  

 for tilskuddet.
 Nævnet traf endelig afgørelse om, at instituttets konsulentbistand er  

 momspligtig efter lovens § 2, stk 2, samt at kursusvirksomheden er undtaget  

 fra momspligten efter lovens § 2, stk 3, pkt c.
