 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner som ændret ved lov nr. 328 af 10. juni 1976  

 fastsættes:
§ 1.  Ved Ålborg Universitetscenter oprettes en  

 midlertidig bifagsuddannelse i psykologi som led i centrets gymnasie- og  

 HF-læreruddannelse.
Uddannelsen er normeret til 4 semestre.
 Stk. 2.  Om de almindelige bestemmelser, der gælder for  

 uddannelsen, henvises til bekendtgørelse om gymnasie- og HF-læreruddannelsen  

 ved Ålborg Universitetscenter og bekendtgørelse om uddannelser ved Ålborg  

 Universitetscenter (fællesbekendtgørelsen).
 § 2.  Faget udformes som overbygning på den  

 sproglig-pædagogiske basisuddannelse.
§ 3.  De studerende skal opnå en sådan indsigt i  

 psykologiens teorier og metoder, at de bliver i stand til at følge fagets  

 udvikling og kritisk at vurdere fagets anvendelsesmuligheder.
På dette  

 grundlag skal de kunne planlægge, gennemføre og vurdere undervisning i  

 psykologi inden for ungdoms- og voksenuddannelse i et samspil med  

 tilgrænsende fagområder.
 § 4.  De studerende skal erhverve sig færdighed i at  

 anvende psykologiske teorier og metoder til belysning af menneskers adfærd og  

 bevidsthed i dels et historisk-samfundsmæssigt perspektiv, dels et  

 udviklings- og socialisationsmæssigt perspektiv.
Stk. 2.  Igennem et bredt kendskab til  

 videnskabsteoretiske/ -historiske og antropologiske fremstillinger samt  

 faglig indsigt skal de studerende opnå forståelse af psykologien som  

 videnskab og dens forhold til andre videnskaber.
I denne sammenhæng skal de  

 studerende have kendskab til og kunne vurdere antropologiske, herunder  

 biologiske og filosofiske, funderinger af psykologien.
 Stk. 3.  De studerende skal erhverve sig den nødvendige  

 færdighed i at formulere og begrunde psykologisk relevante problemstillinger  

 med henblik på undervisningen af unge og voksne.
 Stk. 4.  Gennem studiet skal de studerende arbejde med  

 menneskelige udviklingsforløb, som analyseres i såvel deres  

 individorienterede som deres socialt orienterede aspekter ved hjælp af  

 psykologisk teori og metode.
 § 5.  Der er fire projektenheder.
 Stk. 2.  Projektenhederne i 1. og 2. semester omfatter:
 Stk. 3.  Projektenheden i 3. semester omfatter en  

 bearbejdelse og analyse af allerede foreliggende eller selvstændigt indsamlet  

 empirisk materiale under anvendelse af psykologisk teori og metode,  

 fortrinsvis med henblik på eksemplifikation og illustration af menneskers  

 adfærd og bevidsthed i relation til de nutidige livsvilkår.
 Stk. 4.  Projektenheden i 4. semester omfatter  

 formulering og dybtgående behandling af et psykologisk emne eller problem  

 under hensyntagen til tværvidenskabelige, didaktiske og metodiske  

 synsvinkler.
Evaluering § 6.  Studieenhedseksamen består af 2 mundtlige  

 prøver, 1 efter 2. semester og 1 efter 4. semester.
Ved hver prøve fremlægges  

 en projektrapport efter den studerendes valg blandt dem der er udført inden  

 for de 2 nærmest forudgående semestre.
Med udgangspunkt i projektrapporten  

 prøves den studerende i uddannelsens indhold i de pågældende semestre.
Der  

 gives een karakter ved hver prøve.
§ 7.  Undervisningsministeriet, direktoratet for de  

 videregående uddannelser, fastsætter efter høring af universitetscentret  

 nærmere regler om optagelse ved uddannelsen.
Der henvises endvidere til  

 bekendtgørelse om optagelse ved uddannelserne på Roskilde og Ålborg  

 universitetscentre.
 § 8.  Bekendtgørelsen gælder for studerende, der  

 begynder overbygningsuddannelsen i studieårene 1979-80, 1980-81 og 1981-82.
