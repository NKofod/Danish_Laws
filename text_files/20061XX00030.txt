Skriftlig fremsættelse (5. oktober 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om Arbejdsmarkedets Tillægspension (Udskydelse af  

 udbetalingstidspunktet) (Lovforslag nr.
L 8).
Med velfærdsforliget indgået den 20. juni 2006 har  

 regeringen taget skridt til at sikre, at der også i fremtiden vil være  

 arbejdskraft nok til at bevare den høje velfærd i Danmark.
Forliget indebærer  

 bl.a. en højere tilbagetrækningsalder på sigt, samt fokus på fastholdelse af  

 den enkeltes lyst og muligheder for at forblive på arbejdsmarkedet også efter  

 pensionsalderen.
 Det skal sikres at borgere, der vælger at blive på  

 arbejdsmarkedet, også har mulighed for at udskyde udbetalingen af deres  

 pensioner.
Med nærværende lovforslag forbedres muligheden for at  

 udskyde udbetalingen af ATP-pensionen.
ATP kan i dag udbetales ved alder 65  

   

 med mulighed for at udskyde udbetalingstidspunktet til alder 70. Det  

 foreslås,  

 at denne grænse forhøjes til 75.
 Udskydelse af udbetalingstidspunktet medfører en tilsvarende  

 forhøjelse af pensionen  og det skaber bedre muligheder for den enkelte  

 til  

 dels at blive på arbejdsmarkedet, dels at planlægge og forbedre de økonomiske  

 vilkår i pensionisttilværelsen.
Den øgede fleksibilitet kan ikke mindst have betydning for  

 personer, hvis supplerende pensionsindtægt har form af ratepensioner eller  

 andre ophørende pensionsprodukter.
Ved at udsætte udbetaling af ATP-pension  

 til  

 det 75. år kan der i mange tilfælde opnås en betydelig livsvarig supplerende  

 pension.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
