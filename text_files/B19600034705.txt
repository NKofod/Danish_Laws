 Under henvisning til den finansministeren ved § 32, stk. 1, i lov nr. 83  

 af 31. marts 1958 om sømandsskat givne bemyndigelse fastsættes herved  

 følgende:
 § 1.  Når her i landet fuldt skattepligtige personer  

 ansættes til tjeneste ombord på et med hjemsted i Finland, Norge eller  

 Sverige registreret skib og derved bliver omfattet af en af de i disse lande  

 gældende sømandsskatteordninger, skal bestemmelserne i lovens §§ 13-18 finde  

 anvendelse i samme omfang, som hvis tjenesten var tiltrådt ombord på et af  

 den danske sømandsskatteordning omfattet skib.
 § 2.  Denne bekendtgørelse træder i kraft den 1.  

 oktober 1960. Tjenestetid ombord på et af den danske sømandsskatteordning  

 omfattet skib eller ombord på et skib med hjemsted som anført i § 1, samt  

 perioder med arbejdsløshed eller sygdom, jfr. lovens § 18, stk. 6, før den 1.  

 oktober 1960 medregnes til udbringelse af den i lovens §§ 13, stk. 3, og 18,  

 stk. 1, omhandlede 6 måneders frist i samme omfang, som hvis bekendtgørelsen  

 havde været gældende før dette tidspunkt.
 (* 1) Se cirk, nr. 215 af 6/10 1960.
