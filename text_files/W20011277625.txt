Patienten mødte efterfølgende i gynækologisk  

 ambulatorium med henblik på svar på de udtagne prøver.
En  

 1. reservelæge informerede hende om, at der ikke var udtaget  

 tilstrækkeligt væv ved undersøgelsen og anbefalede  

 patienten, at hun fik foretaget yderligere prøver, henset til at der  

 hos praktiserende læge var fundet celleforandringer i den tunge ende.  

 Patienten fik foretaget yderligere celleprøver.
De udtagne  

 prøver viste efterfølgende normale forhold.
 Der blev klaget over, at lægen ikke informerede tilstrækkeligt  

 om undersøgelsen og behandlingen, herunder betydningen af svar  

 på de udtagne prøver.
Klage over mangelfuld information om  

 prøvesvar og journalføring heraf Patientklagenævnet fandt, at 1. reservelægen havde  

 overtrådt lægelovens  13, stk. 2 ved sin journalføring af  

 den givne information til patienten i gynækologisk ambulatorium.  

 Nævnet fandt endvidere, at 1. reservelægen ikke havde  

 overtrådt lov om patienters retsstilling i forbindelse med sin  

 information af patienten i gynækologisk ambulatorium.
Nævnet  

 lagde vægt på, at ifølge patientens klage spurgte hun 1.  

 reservelægen om, hvad det betød, at celleforandringerne lå  

 i den tunge ende, og fik som svar, at det betød, at de ikke lå i  

 den lette ende.
Da patienten derefter bad 1. reservelægen om at uddybe  

 dette svar, fik hun angiveligt ingen yderligere forklaring.
Ifølge 1.  

 reservelægens udtalelse orienterede hun patienten om, at der i  

 celleprøven foretaget af egen praktiserende læge blev fundet  

 celleforandringer i den lidt "tungere" ende ( carcinoma in situ), men at der  

 var tale om forstadier og ikke kræft.
På baggrund heraf fandt  

 nævnet ikke tilstrækkelig grundlag for at fastslå, at  

 patienten fik mangelfuld information om svaret på  

 celleprøven.
 Det var imidlertid nævnets opfattelse, at der var tale om en  

 information, der havde væsentlig betydning for patienten, hvorfor 1.  

 reservelægen burde have journalført den information, hun gav  

 patienten vedrørende resultatet på celleprøven.
