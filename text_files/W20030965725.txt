Landsskatteretskendelse af 23. maj 2003 vedr.
Fradrag for  

 moms af udgifter til ejendomsmægler Klagen skyldes, at told- og skatteregionen ikke har godkendt  

 fradrag for moms af udgifter til ejendomsmægler i forbindelse med salg af  

 fast  

 ejendom.
Det fremgår af sagen, at A Amba (nu Andelsselskabet A Amba i  

 likvidation, her benævnt som selskabet) har drevet virksomhed inden for  

 edb-branchen.
Selskabet udbød i oktober 1998 sin samlede virksomhed til salg.  

 Ved overdragelsesaftale af 18. marts 1999 overdrog selskabet samtlige aktiver  

 og passiver til B A/S med undtagelse af ejendommene beliggende X-vej 1og  

 Y-vej  

 23 i samme by.
Selskabets anparter i C ApS var ligeledes en del af  

 overdragelsen.
For så vidt angår C ApS´ ejendomme beliggende Y-vej 30, 32 og  

 34  

 blev indgået en aftale om, at disse skulle søges solgt til tredjemand.
Det er oplyst, at der indtil kort tid forud for indgåelse af  

 overdragelsesaftalen af 18. marts 1998 blev forhandlet om B A/S´ erhvervelse  

 af  

 ejendommene.
Ejendommene havde hidtil været anvendt af selskabet og C ApS som  

 domicil, og B A/S ønskede efter det oplyste fortsat at anvende ejendommene  

 som  

 domicil.
B A/S var villig til at betale i alt 123.000.000 kr. for  

 ejendommene,  

 hvoraf de 3.029.000 kr. vedrørte C ApS´ ejendomme.
Selskabet var af den  

 opfattelse, at ejendommene havde en højere handelsværdi, og ønskede derfor,  

 forinden man accepterede en købesum på 123.000.000 kr., mulighed for at søge  

 at  

 sælge ejendommene til tredjemand.
Det blev derfor med henblik på at sikre, at  

 selskabet og C ApS opnåede minimum 123.000.000 kr. for ejendommene, indføjet  

 en  

 salgsret i overdragelsesaftalens pkt. 7.1.3.4, således at selskabet indtil  

 den  

 15. april 1999 havde en ret til at lade ejendommene indgå i overdragelsen for  

 en købesum på 123.000.000 kr.
For at sikre B A/S´ benyttelse af ejendommene  

 som  

 domicil, blev der udarbejdet en lejekontrakt mellem selskabet og C ApS på den  

 ene side og B A/S på den anden side.
Lejekontrakten blev underskrevet den 30.  

 marts  

 1999 ved closing.
Ejendommene blev ved betinget skøde dateret den 11. april 1999  

 overdraget til D.
Selskabet overdrog ejendommene beliggende X-vej 1 og Y-vej  

 23  

 til D for en købesum på i alt 160.971.000 kr. og C ApS overdrog ejendommene  

 beliggende Y-vej 30, 32 og 34 til D for en købesum på i  

    

  

 alt 3.029.000 kr.
 Ved faktura af 16. april 1999 fra E til selskabet er som honorar  

 for salg af X-vej 1 til F, opkrævet et ejendomsmæglersalær på  

    

  

 i alt 2.232.000 kr. inkl. moms, hvoraf  

 købsmomsen udgør 558.125 kr.
Told- og skatteregionen har ved den påklagede afgørelse nægtet  

 at godkende det omhandlede fradrag på 558.125 kr. vedrørende moms af udgifter  

 til ejendomsmægler i forbindelse med salg af fast ejendom.
Regionen har  

 herved  

 anført, at salg af fast ejendom er fritaget for afgift  

    

  

 efter momslovens § 13, stk. 1, nr. 9, og at  

 der efter momslovens § 37, stk. 1, ikke er fradragsret for udgifter i  

 forbindelse med transaktioner, som er fritaget for afgift efter momslovens §  

 13.  

 Regionen har endvidere anført, at der ikke ved salg af ejendommene er sket en  

 overdragelse af virksomhed efter momslovens § 8, stk. 1, 3. pkt.
 Selskabets advokat har over for Landsskatteretten nedlagt  

 principal påstand om, at selskabet har fradragsret for købsmoms på 541.381,25  

 kr., svarende til 97 % af momsen, der er selskabets fradragsprocent for 1.  

 kvartal 1999.
 Advokaten har nedlagt subsidiær påstand om, at selskabet har  

 delvis fradragsret for købsmoms på 541.381,25 kr.
Advokaten har til støtte for den principale påstand i relation  

 til opgørelsen af det beløbet, gjort gældende, at ejendomsmæglerhonoraret alene vedrører bistand i forbindelse  

 med salget af selskabets ejendom beliggende X-vej 1, og således ikke C ApS´s  

 ejendomme beliggende Y-vej 30, 32 og 34, idet der i fakturaen alene er  

 henvist  

 til ejendommen beliggende X-vej 1, at selskabet har betalt fakturaen, og at C ApS således ikke har  

 betalt nogen andel af fakturaen, og at selv om Landsskatteretten måtte nå frem til, at fakturaen  

 også omfatter salget af C ApS´ ejendomme, ændrer ikke det ikke ved, at  

 selskabet har fradrag for det fulde beløb, idet det ikke kan antages, at E  

 har  

 ydet nogen bistand i relation til salget af C ApS´ ejendomme, hvilket bl.a.  

 underbygges af, at købesummen for selskabets ejendomme var 160.970.994 kr. ud  

 af en samlet købesum for ejendommene på 164.000.000 kr.
Advokaten har til støtte for den subsidiære påstand i relation  

 til opgørelsen af beløbet, gjort gældende, at selskabet som minimum har fradrag for 547.816,70 kr. svarende  

 til en forholdsmæssig andel af købsmoms pålagt ejendomsmæglerhonoraret  

 beregnet  

 efter forholdet mellem den del af købesummen, der vedrører salget af  

 selskabets  

 ejendomme og den samlede købesum for ejendommene (160.970.994/164.000.000),  

 idet der i fakturaen ikke er foretaget nogen fordeling af  

 ejendomsmæglerhonoraret på henholdsvis selskabets og C ApS´ ejendomme, og  

 idet  

 der ikke findes en bedre egnet fordelingsmetode.
Advokaten har til støtte for såvel den principale som den  

 subsidiære påstand i relation til påstanden om, selskabet har fradrag for  

 købsmoms pålagt ejendomsmægler honoraret gjort gældende, principalt, at ejendomsmæglerhonoraret er en generalomkostning i  

 selskabets hidtidige virksomhed, subsidiært, at der er tale om en virksomhedsoverdragelse, mest subsidiært, at der er tale om en ulovlig skærpelse af  

 administrativ praksis med tilbagevirkende kraft.
I relation til det principale anbringende har advokaten gjort  

 gældende, at man kan definere generalomkostninger som omkostninger, der ikke  

 har en direkte tilknytning til en transaktion, men derimod har en direkte og  

 umiddelbar tilknytning til virksomhedens momspligtige virksomhed.
Der er tale  

 om omkostninger, som indgår i virksomhedens generelle udgifter og dermed i  

 produkternes priselementer.
De benyttes således af den momspligtige  

 virksomhed  

 i den i momslovens § 37 omhandlede forstand til gennemførelse af  

 afgiftspligtige transaktioner.
Momslovens § 37 hjemler på den baggrund  

 fradrag  

 for moms pålagt virksomhedens generalomkostninger.
Hun har dertil anført, at  

 momslovens § 37 direkte henviser til fritagelsesbestemmelsen i momslovens §  

 13,  

 men at en tilsvarende henvisning ikke findes i 6. momsdirektivs artikel om  

 fradragsret.
Hun har videre anført, at mange generalomkostninger har  

 tilknytning til momsfritagne transaktioner.
 Videre har hun henvist til EF-domstolens argumentation  

 vedrørende generalomkostninger i BLP-dommen (C-4/94, BLP Groupe plc), præmis  

 25, og Abbey National-dommen (C-408/99, Abbey National plc), præmis 42. Hun  

 har  

 anført, at i hidtidig administrativ praksis er der også på den baggrund givet  

 fradrag for moms pålagt en momspligtig virksomheds generalomkostninger, hvad  

 enten transaktionen isoleret set er momsfritaget i henhold til momslovens §  

 13  

 eller ej.
Hun har for så vidt angår Abbey National-dommen anført, at dommens  

 præmis 25 fører til præmis 32, hvoraf fremgår, at der som udgangspunkt ikke  

 er  

 fradrag for omkostningerne, idet der er tale om en fritaget transaktion.  

 Imidlertid angiver præmis 35, at når udgifterne er almindelige omkostninger,  

 der indgår i produktprisen er der fradrag, selv i tilfælde, hvor  

 transaktionen  

 er fritaget.
I præmis 42 er henvist til 6. momsdirektivs art. 5, stk. 8, der  

 svarer til momslovens § 8, men dette skyldes alene formuleringen af det  

 spørgsmål, der blev stillet EF-domstolen.
Sammenholder man præmissen med  

 præmis  

 33, er der intet grundlag for at antage, at sagen ville have fået et andet  

 udfald, selv om der ikke var tale om en virksomhedsoverdragelse.
 Hun har således gjort gældende, at selskabet har fradrag for  

 moms pålagt til E betalte ejendomsmæglerhonorar, jf. momslovens § 37, idet  

 ejendomsmæglerhonoraret har en direkte og umiddelbar tilknytning til  

 selskabets  

 momspligtige aktivitet, idet selskabet har anvendt ejendommene som domicil  

 for  

 den momspligtige virksomhed.
Hun har bemærket, at Told- og Skattestyrelsen har indskrænket  

 Abbey National-dommen til alene at gælde i  

 virksomhedsoverdragelsessituationen.  

 Hun har dertil anført, at 6. momsdirektivs art. 17, stk. 2, hjemler fradrag  

 for  

 generalomkostninger.
Også i Midland Bank-dommen (Sag C-98/98, Midland  

 Bank)  

    

  

 udtaler EF-domstolen sig om  

 generalomkostningsbegrebet.
Endvidere udtaler domstolen i Cibo-dommen (Sag  

 C-16/00, Cibo Participations SA), at der er fradragsret for et  

 holdingselskabs  

 køb af aktier, selv om der ikke var en direkte tilknytning til en momspligtig  

 transaktion.
Dommens præmis 33 henviser til BLP-dommen og Abbey  

 National-dommen.
I Cibo-dommen var der ikke tale om en  

 virksomhedsoverdragelsessituation.
Efter ordlyden af 6. momsdirektivs art.  

 17,  

 stk. 2, og EF-domstolens domme i sagerne Abbey National, Midland Bank og  

 Cibo,  

 er der således ikke belæg for Told- og Skattestyrelsens indskrænkende  

 fortolkning.
Dette ville også give nogle meget skæve resultater.
Hvis  

 selskabet  

 i nærværende sag havde solgt ejendommene til B A/S, ville der således ikke  

 være  

 tvivl om, at der var fradragsret.
Momslovens § 37 må fortolkes i  

 overensstemmelse med ark. 17, stk. 2 og EF-domstolens domme.
Hun har anført,  

 at  

 der i tidligere administrativ praksis også på den baggrund er givet fradrag  

 for  

 moms pålagt en momspligtig virksomheds generalomkostninger, hvad enten  

 transaktionen isoleret set var momsfritaget i henhold til momslovens § 13  

 eller  

 ej.
BLP-dommen mister herved ikke sin betydning.
I relation til det subsidiære anbringende har advokaten gjort gældende,  

 at der i henhold til momslovens  

    

  

 8, stk.  

 1, er tale om en virksomhedsoverdragelse, hvorfor selskabet i henhold til  

 momslovens § 37 og i overensstemmelse med Abbey National-dommen har fradrag  

 for  

 moms pålagt ejendomsmæglerhonoraret.
Hun har herved anført, at det følger af  

 Abbey National-dommen, at der er fradrag for moms pålagt rådgiveromkostninger  

 m.v. afholdt i forbindelse med overdragelse af en momspligtig virksomhed,  

 hvad  

 enten selve overdragelsen er momspligtig eller momsfritaget i henhold til de  

 særlige bestemmelser i momslovens § 8 eller § 13. Der vil derfor også kunne  

 indgå aktiver i en virksomhedsoverdragelse, der ikke i sig selv udgør en  

 momspligtig virksomhed, uden at dette i øvrigt påvirker virksomhedens  

 momsfradragsret, og det er i den forbindelse alene et krav, at aktivet indgår  

 som en del af den momspligtige virksomhed.
Som en følge heraf må  

 virksomhedens  

 momsfradragsret ligeledes antages at gælde uden hensyn til om samtlige  

 virksomhedens aktiver overdrages til den samme køber, eller om et enkelt  

 aktiv,  

 som f.eks. domicilejendommen overdrages til tredjemand, når blot der er tale  

 om  

 en samlet virksomheds-overdragelse.
Hun har på denne baggrund gjort gældende, at selskabet har  

 fradrag for moms pålagt det af E opkrævede ejendomsmæglerhonorar, idet  

 selskabets domicilejendomme blev overdraget som led i en samlet overdragelse  

 af  

 selskabets momspligtige virksomhed.
Hun har anført, at det forhold, at der er  

 tale om en overdragelse af selskabets samlede momspligtige virksomhed  

 underbygges bl.a. af, at den samlede virksomhed inkl. domicilejendommene blev  

 udbudt til salg.
Hun har bemærket, at hertil kommer, at der helt frem til  

 tidspunktet for indgåelse af den endelige overdragelsesaftale blev forhandlet  

 om B A/S´ erhvervelse af ejendommene, ligesom selskabet i  

 overdragelsesaftalen  

 fik ret til frem til den 15. april 1999 at lade ejendommene indgå i  

 overdragelsen for en købesum på 123.000.000 kr., ligesom det hele endte  

    

  

 med, at selskabets samlede virksomhed blev  

 overdraget til tredjemand.
Hun har anført, at det afgørende således er, at  

 overdragelsen af selskabets aktiver og passiver, herunder overdragelsen af  

 domicilejendommene, skete som led i en samlet overdragelse af den  

 momspligtige  

 virksomhed, og ikke om selskabets overdragelse til D i sig selv kan betragtes  

 som en virksomhedsoverdragelse.
Hun har videre anført, at Told- og Skattestyrelsen, jf. herved  

 også Momsvejledningen, vil lade køberens forhold være afgørende for om der er  

 tale om en virksomhedsoverdragelse.
Efter momslovens § 8 lægges der vægt på  

 om  

 køber er registreret, og efter 6. momsdirektivs ar. 5, stk. 8, lægges der  

 vægt  

 på, om der er tale om overdragelse af en samlet formuemasse.
Det afgørende er  

 således ikke om køber fortsætter driften, men om der er tale om overdragelse  

 af  

 en samlet formuemasse.
Hun har dertil anført,  

    

  

 at  

 meget taler for, at såfremt der alene havde været tale om en overdragelse af  

 selskabets domicilejendomme, og således ikke en overdragelse af den samlede  

 momspligtige virksomhed, ville der på trods heraf have været tale om en  

 virksomhedsoverdragelse i momslovens § 8´s forstand.
Dertil har hun anført,  

 at  

 der kan argumenteres for, at en overdragelse af fast ejendom, hvad enten der  

 er  

 tale om en ikke-momsregistreret virksomhed, herunder en domicilejendom, eller  

 en selvstændig momsregistret udlejningsejendom, jf. momslovens § 51, i sig  

 selv  

 er en virksomhedsoverdragelse.
Skatteretlig praksis rummer således eksempler  

 på, at en fast ejendom kan udgøre en selvstændig virksomhed, hvad enten den  

 er  

 momsregistreret eller ej, jf. herved bl.a. at der vil kunne gennemføres en  

 skattefri tilførsel af aktiver med et selskabs domicilejendom efter  

 fusionsskattelovens § 15c.
Til støtte for såvel den principale som den subsidiære påstand  

 har advokaten mest subsidiært gjort gældende, at der er tale om en ulovlig  

 skærpelse af administrativ praksis med tilbagevirkende kraft.
Hun har dertil  

 anført, at det hidtil har været fast praksis, at der var fradragsret form  

 købsmoms pålagt udgifter, der vedrørte salg af en momsregistreret virksomheds  

 aktiver, herunder en domicilejendom, og dette selvom selve overdragelsen af  

 en  

 fast ejendom er en momsfritaget transaktion.
Hun har henvist til afgørelserne  

 Moms 1979, nr. 608, Moms 1980, nr. 721, Moms 1981, nr. 764, Moms 1980, nr.  

 728,  

 Moms 1982 nr. 821 og TfS 1996.764. Hun har dertil anført, at regionens  

 afgørelse er i strid med hidtil administrativ praksis, og en ulovlig  

 praksisændring, idet ændring af hidtil fulgt praksis ikke var offentliggjort  

 på  

 tidspunktet for overdragelse af selskabets ejendomme den 11. april 1999.  

 Videre  

 har hun anført, at det er et almindeligt forvaltningsretligt princip, at en  

 skærpende ændring af praksis skal offentliggøres for at få virkning for  

 fremtiden, jf. herved bl.a.
TfS 1999.908 TSS.
Hun har anført, at  

 offentliggørelse af en praksisændring tidsligst kan siges at have fundet sted  

 med offentliggørelsen af Landsskatterettens kendelse i TfS 2000.629. Dertil  

 har  

 hun anført, at en ændring af hidtil fulgt praksis ikke kan sige at være  

 blevet  

 offentliggjort med EF-domstolens afgørelse i BLP-dommen.
Dette skyldes først  

 og  

 fremmest, at BLP-dommen vedrørte spørgsmålet om momsfradragsret ved salg af  

 aktier og anparter, og ikke momsfradragsret ved salg af fast ejendom.
Hertil  

 kommer, at BLP-dommen vedrører fortolkningen af 6. momsdirektiv, der ikke har  

 direkte retsvirkning over for borgerne, men retter sig mod medlemsstaterne,  

 jf.  

 herved bl.a.
TfS 2000.161 ØLD.
En henvisning til BLP-dommen i  

 Momsvejledningen  

 er endvidere ikke en offentliggørelse af ændring af praksis.
Told- og Skattestyrelsen har indstillet, at afgørelsen  

 stadfæstes.
Styrelsen har henvist til, at overdragelse af fast ejendom udgør  

 en  

 momsfritaget transaktion, jf. momslovens § 13, stk. 1, nr. 9.
Styrelsen har anført, at salget af ejendommene beliggende X-vej  

 1 og Y-vej 23  

    

  

 til D, F, ikke er omfattet  

 af momslovens § 8, stk. 1, 3. pkt., jf. 6. momsdirektivs artikel 5, stk. 8.  

 Styrelsen har henvist til, at det af momslovens § 8, stk. 1, 3. pkt. fremgår,  

 at  til levering mod vederlag kan der dog ikke henregnes overdragelse  

 af  

 virksomheden eller en del af denne, når den nye indehaver driver registreret  

 virksomhed , samt anført, at der for at en overdragelse af en  

 virksomhed eller  

 en del af denne anses at foreligge, skal være tale om overdragelse af en  

 virksomheds driftsmidler mv. - samlet formuemasse - , der er nødvendige for  

 virksomhedens drift, og som foretages med henblik på, at køberen enten  

 fortsætter driften af virksomheden eller udøver en sådan driftsmæssig  

 anvendelse af de overdragede aktiver, der kan sidestilles hermed.
Der skal  

 ved  

 vurderingen af, at om der foreligger en virksomhedsoverdragelse således  

 lægges  

 vægt på, at sælger ophører med drift af den overdragede økonomiske enhed.  

 Styrelsen har bemærket, at det ikke i den foreliggende sag er omtvistet, at  

 overdragelsen i øvrigt af selskabets aktiver til B A/S er sket som led i en  

 overdragelse af klagerens virksomhed.
Styrelsen har anført, at spørgsmålet alene er, om salget af  

 selskabets ejendomme momsretligt kan anses for at indgå som en del af  

 overdragelsen af virksomheden med henblik på, at modtageren fortsætter  

 driften  

 af virksomheden eller udøver en sådan driftsmæssig anvendelse af ejendommene,  

 der kan sidestilles hermed.
Styrelsen har henvist til generaladvokatens  

 forslag  

 til afgørelse i Abbey-sagen pkt. 25-29, hvor det fastslås, at der ved  

 bedømmelsen af, om der foreligger en virksomhedsoverdragelse, jf. 6.  

 momsdirektivs artikel 5, stk. 8, i overensstemmelse med engelsk ret skal  

 lægges  

 vægt på, om den overdragede enhed udgør en selvstændigt drevet økonomisk  

 enhed,  

 der umiddelbart efter overdragelsen bliver videreført i den overdragne form.  

 Styrelsen har dertil anført, at der ikke i det foreliggende tilfælde er tale  

 om  

 overdragelse i momslovens forstand af en virksomhed eller dele heraf,  

 allerede  

 fordi ejendommene/de overdragede enheder ikke udgør selvstændigt drevne  

 økonomiske enheder før overdragelsen.
Ejendommene overgår således fra at  

 blive  

 anvendt som domicilejendomme til, efter overdragelsen, at blive anvendt til  

 udlejning.
Efter salget af ejendommene sker der heller ikke hverken  

 fortsættelse af selskabets  

    

  

 virksomhed  

 eller en driftsmæssig anvendelse af ejendommene, som svarer til den  

 tidligere,  

 hvilket i givet fald ville være betinget, at ejendommene var overdraget til  

 en  

 og samme fysiske eller juridiske person, i det foreliggende tilfælde B Data  

 A/S, som led i overdragelsen i øvrigt af selskabets virksomhed.
Endvidere har styrelsen anført, at de omkostninger som selskabet  

 har afholdt, har en direkte og umiddelbar tilknytning til en udgående  

 transaktion, nemlig salget af den faste ejendom, hvorved der i  

 overensstemmelse  

 med EF-domstolens praksis, jf. sag C-4/94 (BLP-Groupe plc), præmis 19, jf.  

 præmis 18, sag C-408/98 (Abbey National plc), præmis 25, og sag C-16/00  

 (Cibo),  

 præmis 31, ikke kan foretages fradrag for moms af disse udgifter, jf.  

 momslovens § 37. Styrelsen har anført, at Abbey-dommens præmis 35 ikke kan  

 udtrækkes til at omhandle andre ydelser end de, som er indkøbt i forbindelse  

 med hel eller delvis overdragelse af en samlet formuemasse, jf. herved  

 særligt  

 dommens præmis 34, hvortil er henvist.
Sætningselementet disse  

 tjenesteydelser, er således en direkte henvisning til den forudgående  

 præmis  

 34, hvori det fastslås, at de forskellige tjenesteydelser, som overdrageren  

 har  

 erhvervet med henblik på at gennemføre en hel eller delvis overdragelse af en  

 samlet formuemasse (styrelsens fremhævning), ikke har en direkte og  

 umiddelbar  

 tilknytning til en eller flere udgående transaktioner, der giver ret til  

 fradrag.
Henvisningen giver dermed efter styrelsens opfattelse ikke grund til  

 at antage, at præmis 35 kan udstrækkes til at omhandle andre tjenesteydelser  

 end ydelser indkøbt i forbindelse med hel eller delvis overdragelse af en  

 samlet formuemasse.
Videre har styrelsen anført, at det, domstolen fastslår i  

 Abbey-dommen, er, at udgifter, der er afholdt i forbindelse med hele eller  

 delvise overdragelser af en samlet formuemasse er generelle omkostninger i  

 virksomheden.
De forskellige tjenesteydelser, som overdrageren har erhvervet  

 med henblik på en sådan overdragelse, bevarer i princippet en direkte og  

 umiddelbar tilknytning til den afgiftspligtige persons samlede økonomiske  

 virksomhed, jf. præmis 36. Omkostningernes generelle karakter er således  

 præcist og alene begrundet i, at der sker overdragelse af den samlede  

 formuemasse i en situation, hvor 6. momsdirektivs artikel 5, stk. 8, finder  

 anvendelse, jf. herved også det anførte i dommens præmis 33.
Endvidere har styrelsen anført, at domstolen da også i det hele  

 følger generaladvokatens ræsonnement, jf. generaladvokatens forslag til  

 afgørelse (pkt. 35-39). De udgifter, som overdrageren har erhvervet med  

 henblik  

 på en hel eller delvis overdragelse af en samlet formuemasse, bevarer i  

 princippet en direkte og umiddelbar tilknytning til den afgiftspligtige  

 persons  

 samlede økonomiske virksomhed, fordi overdragelsen ikke er en fritaget  

 transaktion (der medfører et brud op momskæden), men et manglende  

 led/en  

 transaktion, hvori der ikke er sket nogen levering af goder eller  

 tjenesteydelser, der ikke er et brud og en ny begyndelse på kæden, men  

 snarere  

 indebærer, at leddene på begge sider af det kommer til at følge  

 efter  

 hinanden.
Betingelsen (i artikel 5, stk. 8) om, at modtageren  

 træder i  

 overdragerens sted understreger kontinuiteten i situationen.
Styrelsen har anført, at omstændighederne i Cibo-dommen ikke er  

 sammenlignelig med omstændighederne i nærværende sag.
I Cibo-dommen var der  

 tale om et holdingselskabs erhvervelse af selskabsandele, og der blev således  

 foretaget køb til brug for den momspligtige virksomhed.
Selskabet havde ikke  

 foretaget en udgående momsfritaget transaktion eller gennemført en  

 momsfritaget  

 transaktion.
 Landsskatteretten skal  

 udtale:
 Artikel 5, stk. 8, i 6. momsdirektiv har følgende ordlyd:
Medlemsstaterne kan anlægge den betragtning, at der, ved hel  

 eller delvis overdragelse af en samlet formuemasse, mod eller uden vederlag,  

 eller i form af indskud i et selskab, ikke er sket nogen levering af goder,  

 og  

 at modtageren træder i overdragerens sted. Det er i momslovens § 8 stk. 1, 3. pkt. bestemt:
Til levering mod vederlag kan dog ikke henregnes overdragelse  

 af aktiver som led i en overdragelse af virksomheden eller af den del af  

 denne,  

 når den nye indehaver driver registreret virksomhed Landsskatteretten finder i overensstemmelse med det af Told- og  

 Skattestyrelsen anførte, at det omhandlede salg af ejendommen beliggende  

 X-vej  

 1 ikke kan anses for  

    

  

 omfattet af  

 momslovens § 8, stk. 1, 3. pkt., jf. 6. momsdirektivs artikel 5, stk. 8.
 Artikel 17, stk. 2, i 6. momsdirektiv er sålydende:
 I det omfang goder og tjenesteydelser anvendes i forbindelse  

 med den afgiftspligtige persons transaktioner, er han berettiget til i den  

 afgift, der påhviler ham, at fradrage følgende beløb:
den merværdiafgift, som skyldes eller er erlagt for goder, der  

 er eller vil blive leveret ham, og for tjenesteydelser, der er eller vil  

 blive  

 udført for ham af en anden momspligtig person Af momslovens § 37, stk. 1, følger:
Registrerede virksomheder kan ved opgørelsen af  

 afgiftstilsvaret som indgående afgift, jf. § 56, stk. 3, fradrage afgiften  

 efter denne lov for virksomhedens indkøb m.v. af varer og ydelser, der  

 udelukkende anvendes til brug for virksomhedens leverancer, som ikke er  

 fritaget for afgift efter § 13, herunder leverancer udført i udlandet, jf.  

 dog  

 stk. 5 Efter momslovens § 13, stk. 1, nr. 9, er levering af fast  

 ejendom fritaget for afgift.
To retsmedlemmer (herunder retsformanden) bemærker, at efter  

 art. 17, stk. 2, i 6. momsdirektiv er der fradrag for momsen af varer og  

 ydelser anvendt i forbindelse med den afgiftspligtige persons afgiftspligtig  

 transaktioner.
Der er mulighed for at fritage visse transaktioner.
En  

 fritaget  

 transaktion er fortsat en transaktion, som blot ved en særlig bestemmelse er  

 fritaget for moms.
Tilsvarende er der i momslovens § 37 fradrag for indkøb af  

 varer og ydelser, der udelukkende anvendes til brug for virksomhedens  

 leverancer, som ikke er fritaget efter § 13. Levering af fast ejendom udgør  

 en  

 momsfritaget transaktion, jf. momslovens § 13, stk. 1, nr. 9.
Disse to retsmedlemmer finder i overensstemmelse med det af  

 Told- og Skattestyrelsen anførte, at Abbey National-dommens præmisser ikke  

 kan  

 fortolkes således, at der kan indrømmes fradrag for udgifter, der har en  

 direkte tilknytning til en momsfritaget transaktion, idet Abbey  

 National-dommen  

 alene omhandler en situation, hvor der er tale om virksomhedsoverdragelse,  

 jf.  

 6. momsdirektivs art. 5, stk. 8. I virksomhedsoverdragelsessituationen efter  

 art. 5, stk. 8 og momslovens § 8 er der ikke sket levering af goder, og der  

 er  

 således slet ikke tale om en transaktion, hverken afgiftspligtig eller  

 fritaget  

 for afgift.
Cibo-dommen kan endvidere ikke påberåbes i nærværende situation,  

 idet der i dommen var tale om indkøb af aktier, og holdingselskabet havde  

 således ikke foretaget en udgående momsfritaget transaktion eller gennemført  

 en  

 momsfritaget transaktion.
 Disse retsmedlemmer finder således, at der ikke kan indrømmes  

 fradrag for moms af omhandlede udgifter til ejendomsmæglersalær, idet der er  

 tale om udgifter med direkte og umiddelbar tilknytning til en momsfritaget  

 transaktion, jf. momslovens § 37 og momslovens § 13, stk. 1, nr. 9.
 Et retsmedlem finder under henvisning til EF-domstolens dom i  

 sagen C-408/98 (Abbey National plc) præmis 35 - uanset formuleringen af  

 momslovens § 37  at udgifter afholdt i forbindelse med afståelse af  

 fast  

 ejendom, der har været benyttet til momspligtige aktiviteter, må anses som en  

 del af den momspligtige virksomheds almindelige omkostninger, for hvilke der  

 er  

 fradragsret efter momslovens § 37, jf. 6. momsdirektiv artikel 17, stk. 2,  

 idet  

 sådanne omkostninger må anses for en del af virksomhedens samlede økonomiske  

 virksomhed før overdragelsen.
Dette retsmedlem finder, at selskabet derfor er berettiget til  

 fradrag for de omhandlede omkostninger i samme omfang som den omhandlede  

 ejendom har været benyttet til momspligtige aktiviteter.
Hvis ejendommen har  

 været anvendt som angivet i momslovens § 38, fastsættes fradragsretten  

 således  

 i overensstemmelse med de heri angivne regler.
Dette retsmedlem finder  

 følgelig, at der skal gives medhold i advokatens principale påstand.
 Der træffes afgørelse efter stemmeflertallet, hvorfor den  

 påklagede afgørelse stadfæstes.
