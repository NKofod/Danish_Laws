Resumé A klagede over den tid der indtil da var gået med  

 Landsskatterettens (LSR's) og en told- og skatteregions (TSR's) behandling af  

 sager om indkomstansættelser, der havde sammenhæng med en skattestraffesag.
A  

 klagede endvidere over at hun ikke havde fået svar på en anmodning om  

 aktindsigt i skattestraffesagen, og over at hun ville komme til at betale et  

 betydeligt  

 beløb i morarenter på grund af skattemyndighedernes langvarige behandling af  

 sagen.
 Ombudsmanden kritiserede at LSR ikke havde underrettet A om, at  

 sagens behandling trak ud, på det tidspunkt da det måtte stå klart for  

 retten,  

 at den bebudede (længste) sagsbehandlingstid ikke kunne overholdes, samt at  

 LSR  

 var 1 år og 4 måneder om at træffe beslutning om, at sagen om  

 indkomstansættelserne skulle stilles i bero på udfaldet af  

 skattestraffesagen.
Ombudsmanden kritiserede endvidere at TSR indtil da havde været  

 ca. 14 måneder om at træffe afgørelsen om eventuelt at rejse tiltale i  

 skattestraffesagen,  

 og at regionen først efter at klagen var indgivet til ombudsmanden,  

 underrettede A om, at der verserede en skattestraffesag.
Ombudsmanden  

 kritiserede videre TSR for ikke at have orienteret A om at sagens behandling  

 trak ud.
Endelig kritiserede ombudsmanden TSR for ikke straks ved modtagelsen  

 af A's anmodning om aktindsigt at have taget stilling til den.
 Ombudsmanden henviste A til at ansøge om hel eller delvis eftergivelse  

 af eventuelt pålagte morarenter med henvisning til den måde som sagen havde  

 været behandlet på. (J. nr. 1994-830-200).
 Landsskatterettens og en told- og skatteregions  

 sagsbehandlingstid i forbindelse med behandlingen af flere sager om  

 indkomstansættelse.
Advokat B klagede i brev af  

 2. april 1994 for A over den tid der indtil da var gået til  

 Landsskatterettens  

 og Told- og Skatteregion X's behandling af en klage over A's  

 indkomstansættelser for indkomstårene 1985-1989. B klagede også over at han  

 ikke havde fået svar på sin anmodning om aktindsigt i en straffesag, som  

 myndighederne havde oplyst verserede mod A.
Endelig klagede B over at A på  

 grund af den langvarige sagsbehandling ville komme til at betale et meget  

 stort  

 beløb i morarenter.
Det fremgik af sagen at A var  

 selvstændig taxavognmand.
I brev af 19. november 1990 meddelte K Kommune  

 hende  

 at kommunen havde besluttet at forhøje hendes skattepligtige indkomst for  

 indkomstårene 1985-89 med i alt ca. 1,7 mio. kr.
Den 18. december 1990 klagede  

 B over K Kommunes afgørelse til Skatteankenævnet i K som den 18. marts 1992  

 stadfæstede kommunens afgørelse.
Det fremgik af kendelsen at sagen ville  

 blive  

 forelagt Told- og Skatteregion X til bedømmelse af, om der forelå ansvar  

 efter  

 skattekontrollovens bestemmelser.
Den 20. maj 1992 sendte  

 skatteforvaltningen i K sagen til Told- og Skatteregion X for at regionen  

 kunne  

 vurdere ansvarsspørgsmålet.
Hverken B eller A blev underrettet om  

 oversendelsen.
I brev af 16. juni 1992  

 klagede B til Landsskatteretten over skatteankenævnets afgørelse.
Retten  

 oplyste i brev af 29. juni 1992 B om at sagsbehandlingstiden ville være  

 mellem  

 9 og 12 måneder (med et forbehold om at den eventuelt kunne være længere,  

 hvis  

 det var påkrævet med særlige undersøgelser).
Den 30. juni 1993 rykkede B  

 Landsskatteretten for svar i sagen.
B blev herefter den 14. juli 1993 ringet  

 op  

 af en af rettens medarbejdere som meddelte ham, at den egentlige  

 sagsbehandling først ville blive påbegyndt i efteråret 1993. I brev af 20.  

 oktober 1993 meddelte retten B følgende:
"Under henvisning til  

 Deres skrivelse af 30. juni 1993, samt telefonsamtale den 14. juli 1993 kan  

 Landsskatterettens kontor oplyse, at man efter fornyet overvejelse finder, at  

 retten bør berostille behandlingen (af) klagesagen indtil straffesagen har  

 fundet sin afslutning.
Under en straffesag er mulighederne for at få sagen  

 oplyst i øvrigt væsentlig forøget.
Sagens akter er derfor  

 oversendt til Told- og Skatteregion (X)." Den 21. oktober 1993  

 protesterede B til Landsskatteretten over at retten havde besluttet at stille  

 sagen i bero.
B bad desuden om at få nærmere oplysninger om den nævnte  

 straffesag  

 som han ikke havde hørt om før.
 Landsskatteretten fastholdt i  

 et brev af 22. oktober 1993 over for B beslutningen om at stille sagen i  

 bero.  

 Om straffesagen skrev retten at det fremgik af skatteankenævnets kendelse i  

 sagen, at den ville blive forelagt Told- og Skatteregion X til bedømmelse af  

 ansvarsspørgsmålet.
I telefax af 3. november 1993  

 bad B Landsskatteretten om at få aktindsigt i den sag der verserede ved Told-  

 og Skatteregion X.
B bad desuden retten om at indhente en redegørelse for  

 regionens behandling af sagen der foreløbig havde varet i 19 måneder.  

 Endvidere fastholdt B at Landsskatteretten skulle behandle klagesagen.
 I et brev som Told- og  

 Skatteregion X modtog den 8. november 1993, skrev Landsskatteretten bl.a.:
 "Under henvisning til rettens  

 skrivelse af 20. oktober 1993 skal man hermed underrette Told- og  

 Skatteregionen om, at klagerens advokat ved to skrivelser af henholdsvis 21.  

 oktober 1993 og 3. november 1993 har besværet sig over rettens berostillelse  

 af  

 klagebehandlingen.
 (B) har bl.a. anmodet om, at  

 få aktindsigt i den ved Told- og Skatteregionen verserende sag.
..." Landsskatteretten  

 underrettede samtidig B om at hans anmodning om aktindsigt var videresendt  

 til  

 Told- og Skatteregion X.
 Da B den 2. april 1994  

 hverken havde hørt fra regionen eller fra Landsskatteretten, klagede han til  

 mig.
 I en udtalelse i anledning af  

 klagen anførte Told- og Skatteregion X bl.a.:
 "På grund af Regionens  

 sagsmængde på ansvarsområdet - herunder navnlig et meget betydeligt antal  

 sager  

 om fiktive fradrag for betaling til A-kasse/faglige kontingenter - har  

 Regionen  

 af ressourcemæssige og arbejdstilrettelæggelsesmæssige årsager endnu ikke  

 indkaldt (A) til ansvarsforhandling.
 Regionen forventer, at  

 ansvarsforhandling m.v. kan gennemføres inden udgangen af juni 1994.
Det bemærkes iøvrigt, at  

 Regionen nu har (ind)ført en praksis, hvorefter borgeren orienteres om, at  

 der  

 verserer en overtrædelsessag i de tilfælde, hvor en ansvarsforhandling ikke  

 kan  

 forventes afholdt indenfor rimelig tid.
Denne praksis er foranlediget af  

 Cirkulæreskrivelse fra Told- og Skattestyrelsen, af hvilken der vedlægges  

 kopi  

 til orientering.
 2. Vedrørende anmodning om  

 aktindsigt.
Regionen er opmærksom på, at  

 der via landsskatteretten er anmodet om aktindsigt i Regionens ansvarssag.  

 Man  

 har dog hidtil formodet, at (A) og dennes repræsentant har været bekendt med  

 landsskatterettens materiale - som er det samme, som det Regionen er i  

 besiddelse af.
Det bemærkes, at der ikke har været rettet direkte henvendelse  

 til Regionen om dette spørgsmål fra klagers side.
 Foranlediget heraf har  

 Regionen d.d. tilsendt advokat (B) kopi af det i sagen beroende materiale.
..." Regionen oplyste senere i en  

 telefonsamtale med en af mine medarbejdere at ansvarsforhandlingen, hvor både  

 B og A var til stede, blev afholdt den 22. juni 1994. Der var endnu ikke  

 taget  

 endelig stilling til ansvarsspørgsmålet.
 Af datolisten fra  

 Landsskatteretten fremgår følgende:
 16/6-92 Klagen modtages.
29/6-92 Klagens  

 modtagelse bekræftes i skrivelse til advokaten.
Det blev oplyst, at sagsbehandlingen i almindelighed  

 tager 9-12 måneder fra modtagelsen af ankenævnets sagsmateriale.  

 Behandlingstiden kan dog blive længere, hvis der er begæret personlig  

 forhandling 29/6-92 Sagen  

 sendes til udtalelse i (K) skatteankenævn.
8/7-92 Udtalelse  

 fra (K) skatteankenævn modtages.
 Det blev  

 oplyst, at sagen er fremsendt til Told- og Skatteregionen til bedømmelse af  

 ansvar i.h.t. skattekontrolloven.
4/1-93 Sagen  

 fordeles til en sagsbehandler.
Umiddelbart  

 herefter kontaktes regionen telefonisk.
Det blev oplyst, at man endnu ikke  

 havde fået taget hul på sagen.
Det aftaltes, at sagsakterne skulle fremsendes  

 til retten.
22/1-93 Regionens  

 sagsakter modtages.
1/7-93 Advokatens  

 skrivelse af 30/6 modtages.
Det ønskedes oplyst, hvornår sagen forventes  

 behandlet.
14/7-93 Advokaten  

 kontaktes telefonisk.
Det blev oplyst, at sagsbehandlingen forventedes  

 påbegyndt i efteråret.
20/10-93 Advokaten  

 meddeles, at sagsbehandlingen berostilles indtil straffesagen har fundet sin  

 afslutning, idet mulighederne for at få sagen oplyst er væsentligt forøget  

 under straffesagen " Om de enkelte  

 sagsbehandlingsskridt skrev retten:
 "...
 I perioden 8. juli 1992 - 4.  

 januar 1993 afventede sagen fordeling til en sagsbehandler, hvorved bemærkes  

 at  

 der i rettens 3. kontor pr. 31. juli 1992 var opgjort en beholdning af  

 verserende sager på 844, hvoraf 194 afventede fordeling til en sagsbehandler.
Landsskatterettens kontor  

 overvejede primo 1993, hvorledes de usædvanligt mange verserende klagesager  

 vedrørende taxavognmænd skulle behandles, herunder eventuel berostillelse  

 såfremt der sideløbende var taget skridt til at rejse straffesag.
Sagerne  

 blev  

 herefter som hovedregel behandlet i den rækkefølge de var indgået i retten.
Nærværende sag blev kort  

 drøftet med advokat (B) den 14. juli 1993, og det blev i denne forbindelse  

 oplyst, at den egentlige sagsbehandling først forventedes påbegyndt i  

 efteråret.
Sagen afventede herefter af ressourcemæssige årsager den fornødne  

 tid hos sagsbehandleren.
Landsskatterettens kontor traf først beslutning om  

 berostillelse i oktober 1993, efter en gennemgang af det omfattende  

 sagsmateriale.
..." I en skrivelse til B udtalte  

 jeg følgende:
 "  

  

 1. Landsskatterettens sagsbehandling:
Fra det tidspunkt, den 16.  

 juni 1992, da De klagede over Skatteankenævnet i K's kendelse, til De ved  

 Landsskatterettens brev af 20. oktober 1993 blev underrettet om, at retten  

 havde besluttet at stille sagsbehandlingen i bero, gik der 1 år og 4 måneder.  

 Jeg har særligt hæftet mig ved at der gik 6 måneder, fra sagen blev modtaget  

 i  

 retten, til den blev viderefordelt til en sagsbehandler.
Fra sagsbehandleren  

 modtog sagen, gik der yderligere 10 måneder før retten besluttede at stille  

 sagen i bero.
I hele perioden blev der kun foretaget ganske få  

 sagsbehandlingsskridt.
 I Justitsministeriets  

 vejledning om forvaltningsloven pkt. 206-207 er anført følgende:
 "  

  

 206.  

  

 Hvis en forvaltningsmyndighed som følge af sagens karakter  

 eller den almindelige sagsbehandlingstid for den pågældende myndighed ikke  

 kan  

 træffe afgørelse inden kortere tid efter sagens modtagelse, bør myndigheden  

 give den, der er part i sagen, underretning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge.
207.  

  

 Myndigheden bør endvidere give den, der er part i sagen,  

 underretning, når behandlingen af den konkrete sag på grund af særlige  

 omstændigheder vil tage længere tid end sædvanligt." I brevet af 29. juni 1992  

 oplyste Landsskatteretten Dem om at rettens sagsbehandlingstid ville være  

 mellem 9 og 12 måneder (med et forbehold om at behandlingstiden kunne være  

 længere, hvis særlige undersøgelser var påkrævet).
En sagsbehandlingstid på 9-12  

 måneder er lang, men der er handlet i overensstemmelse med de gengivne  

 punkter  

 i vejledningen.
Underretningsforpligtelsen indtræder imidlertid igen på det  

 tidspunkt da det må stå klart for myndigheden, at myndigheden ikke kan  

 overholde den bebudede sagsbehandlingstid, og i hvert fald senest ved  

 fristens  

 udløb.
 Jeg må lægge til grund at det  

 på et tidspunkt noget før den 30. juni 1993 da De rykkede Landsskatteretten  

 for  

 svar, og hvor der netop var gået 12 måneder med rettens behandling af sagen,  

 måtte stå klart for retten, at afgørelsen ville blive forsinket ud over de  

 bebudede op til 12 måneder.
Jeg finder det beklageligt at  

 Landsskatteretten ikke på dette tidspunkt underrettede Dem om, at  

 behandlingen  

 af sagen ville vare længere end tidligere meddelt.
Det forbehold om en  

 eventuel  

 længere sagsbehandlingstid som retten har taget i brevet af 29. juni 1992,  

 fritager ikke retten for en sådan underretningsforpligtelse.
I øvrigt var der  

 i den foreliggende sag ikke iværksat "særlige undersøgelser".
 Jeg har gjort  

 Landsskatteretten bekendt med min opfattelse.
 Jeg lægger til grund at den  

 pågældende sagsbehandler i Landsskatteretten senest i midten af januar måned  

 1993 blev opmærksom på, at der i regionen beroede en "ansvarssag".
Jeg finder det meget beklageligt  

 at Landsskatteretten var 1 år og 4 måneder om at nå frem til at træffe  

 beslutning om, at sagen skulle stilles i bero.
Efter min opfattelse burde  

 dette  

 spørgsmål have været afklaret  

  

 senest  

  

 i forbindelse med at rettens sagsbehandler i januar måned 1993 indhentede  

 telefoniske  

 oplysninger om "ansvarssagen" fra Told- og Skatteregion (X). Jeg  

 henviser til at det nu fremgår af Told- og Skattestyrelsens cirkulære af 26.  

 april 1994 (1994-8), at uanset om det er straffesagen eller klagesagen, som  

 fremmes, skal sagsbehandlingen fremskyndes mest muligt (cirkulærets s. 4).
 Jeg har gjort  

 Landsskatteretten bekendt med min opfattelse.
 I betragtning af sagens  

 hidtidige forløb, herunder de løfter der var givet om sagsbehandlingstiden,  

 og  

 under hensyn til at et sandsynligt resultat af Landsskatterettens foreløbige  

 behandling ville blive, at sagen blev stillet i bero på afklaringen af  

 "ansvarssagen",  

 finder jeg det beklageligt at der forløb mere end tre måneder fra  

 telefonsamtalen den 14. juli 1993, til retten meddelte sin beslutning om  

 berostillelse. (Jeg er opmærksom på at sagsbehandleren den 14. juli 1993  

 forberedte Dem på en sådan yderligere sagsbehandlingstid).
 Jeg har gjort  

 Landsskatteretten bekendt med min opfattelse.
Jeg har meddelt  

 Landsskatteretten at jeg går ud fra, at det som jeg har anført ovenfor, giver  

 retten anledning til at overveje, om der måtte være behov for at ændre  

 rettens  

 erindrings- og underretningsprocedurer.
Jeg har bedt om underretning om  

 resultatet af disse overvejelser.
 For så vidt angår spørgsmålet  

 om hvilken myndighed der skal behandle sagen, bemærker jeg følgende:
Der har indtil for kort tid  

 siden ikke været administrativt fastsatte retningslinier for behandling af  

 klagesager hvor flere forskellige myndigheder er involveret samtidig.
Den  

 tvivl der tidligere kan have været om sagsbehandlingen, er nu afklaret med  

 det  

 ovenfor nævnte cirkulære.
I cirkulæret beskrives det om det i det enkelte  

 tilfælde er straffesagen eller skattesagen, der skal fremmes.
Af cirkulærets  

 pkt.
II, A.2, fremgår det at klagesager som udgangspunkt skal fremmes, før  

 straffesagen gennemføres.
Dette gælder bl.a. "klagesager, hvor  

 opgørelsen  

 af en udeholdt indkomsts størrelse i væsentlig grad bygger på skøn".  

 Efter  

 cirkulæret skal straffesagen dog fremmes bl.a. i de tilfælde "hvor  

 klagesagen overvejende vedrører bevisspørgsmål af betydning for  

 skatteansættelsen".
 En af mine medarbejdere har  

 telefonisk fra Told- og Skatteregion (X) fået oplyst at regionen under en  

 eventuel straffesag ønsker, at der skal afhøres vidner for at få afklaret  

 forskellige bevismæssige spørgsmål.
 På denne baggrund kan det  

 ikke i sig selv give mig anledning til bemærkninger at Landsskatteretten  

 efter  

 aftale med regionen har stillet sin sagsbehandling i bero, indtil  

 ansvarssagen  

 er afgjort.
 2. Told- og Skatteregion (X's) sagsbehandling:
Fra det tidspunkt da Told- og  

 Skatteregion (X) modtog sagen til ansvarsvurdering fra (K) Kommune, den 20.  

 maj 1992, til regionen efter aftale med Landsskatteretten stillede sagen i  

 bero den 20. januar 1993, gik der 8 måneder.
Jeg må lægge til grund at der  

 ikke  

 blev påbegyndt nogen sagsbehandling i denne periode.
Regionen modtog sagen  

 tilbage fra Landsskatteretten den 20. oktober 1993. Herefter gik der endnu 8  

 måneder før (A) den 22. juni 1994 blev indkaldt til ansvarsforhandlingen.  

 Selv  

 om regionen nu har haft sagen under behandling i sammenlagt 22 måneder, er  

 "ansvarssagen" endnu ikke endeligt afgjort.
Det er efter min opfattelse  

 meget beklageligt at (A) har måttet vente i så lang tid på at få en afgørelse  

 i  

 "ansvarssagen". Jeg har særligt noteret mig at (A), også efter at  

 Told- og Skatteregion (X) har fået sagen tilbage fra Landsskatteretten, har  

 måttet vente i foreløbig ca. 14 måneder på at få sin sag afgjort.
Jeg  

 henviser  

 igen til Told- og Skattestyrelsens cirkulære nr. 1994-8 af 26. april 1994. Af  

 cirkulæret fremgår det at straffesager der behandles forud for skattesager,  

 skal søges fremmet mest muligt.
Jeg har gjort Told- og  

 Skatteregion (X) bekendt med min opfattelse.
Jeg har samtidig meddelt  

 regionen  

 at jeg går ud fra, at (A's) sag nu fremskyndes mest muligt, og at regionen,  

 hvis det bliver besluttet, at der skal rejses tiltale mod (A), beder  

 politimesteren  

 om ligeledes at fremskynde sagens behandling.
Som sagen er oplyst, lægger  

 jeg til grund at hverken De eller (A) modtog underretning om, at regionen  

 havde  

 indledt en undersøgelse af, om (A) kunne drages til ansvar for  

 skatteunddragelserne.
I sagen ligger kun skatteforvaltningens og  

 Skatteankenævnet  

 i (K's) breve om at sagen vil blive forelagt for regionen med henblik på en  

 vurdering af ansvarsspørgsmålet.
 Jeg finder det meget  

 beklageligt at regionen ikke på noget tidspunkt før i foråret 1994 - efter at  

 klagen var indgivet til mig - underrettede (A) og Dem om, at en sag af denne  

 karakter verserede.
Jeg har gjort Told- og  

 Skatteregion (X) bekendt med min opfattelse.
Da regionen i udtalelsen til mig  

 har oplyst, at regionen nu - med henvisning til Told- og Skattestyrelsens  

 cirkulære 1993-15 - har iværksat en procedure om underretning af  

 skatteyderen,  

 når en skattestraffesag modtages fra kommunen, foretager jeg mig ikke mere  

 vedrørende dette spørgsmål.
Efter Justitsministeriets  

 vejledning om forvaltningsloven pkt. 206-207 om underretning af sagens parter  

 når sagsbehandlingen trækker ud, skulle De tillige have modtaget underretning  

 fra regionen om at sagen blev forsinket.
De modtog ikke denne underretning  

 hvilket  

 jeg finder beklageligt.
 Jeg har gjort Told- og  

 Skatteregion (X) bekendt med min opfattelse.
 For så vidt angår den  

 manglende besvarelse af Deres anmodning om aktindsigt, bemærker jeg følgende:
Efter bestemmelsen i  

 forvaltningslovens § 16, stk. 2, skal den myndighed der har modtaget en  

 begæring om aktindsigt, snarest afgøre om begæringen kan imødekommes.
Hvis  

 begæringen ikke er imødekommet eller afslået inden 10 dage efter, at  

 myndigheden har modtaget begæringen, skal myndigheden underrette parten om  

 grunden  

 til dette og om hvornår afgørelsen kan forventes at foreligge.
Told- og Skatteregion (X) har  

 i udtalelsen til mig oplyst at regionen "formodede", at De allerede  

 var bekendt med sagens akter.
Regionen undlod derfor at reagere på  

 Landsskatterettens bemærkning om Deres anmodning om aktindsigt.
 Efter min opfattelse var det  

 udaterede brev som regionen den 8. november 1993 modtog fra  

 Landsskatteretten,  

 en umisforståelig anmodning om aktindsigt i regionens sag.
 Jeg finder det meget  

 beklageligt at regionen ikke straks efter modtagelsen af rettens brev tog  

 stilling til anmodningen om aktindsigt.
Jeg har gjort Told- og  

 Skatteregion (X) bekendt med min opfattelse.
Det fremgår af sagen at De  

 modtog  

 kopi af alle sagens akter ved regionens brev af 21. april 1994. Jeg foretager  

 mig derfor ikke mere vedrørende dette spørgsmål.
 3. Vedrørende opkrævning af morarenter:
Det fremgår af sagen at (A)  

 har fået bevilget henstand med skattebetalingen, mens myndighederne behandler  

 klagesagen.
Told- og Skatteregion (X) har den 17. marts 1994 forlænget  

 henstanden  

 til den 1. april 1995. I henstandsperioden beregnes der 1% i morarenter pr.  

 påbegyndt måned.
Hjemmelen til at beregne disse morarenter findes i lov nr.  

 939 af 27. december 1991.
 De har i flere breve til mig  

 rejst spørgsmålet om det er rimeligt, at (A) skal "bøde" for  

 myndighedernes langsomme sagsbehandling.
Skattemyndighederne har ikke  

 i et brev til Dem eller (A) taget stilling til hvilken betydning sagens  

 (hidtidige) forløb skal have for kravet om morarenter.
Jeg mener ikke at jeg  

 bør udtale mig om spørgsmålet på et tidspunkt, da skattesagen ikke endeligt  

 er  

 afgjort, og - som nævnt - på et tidspunkt da skattemyndighederne ikke har  

 taget  

 stilling til spørgsmålet om kravet om morarenter.
 Hvis der til sin tid fremsættes  

 et krav om morarenter, gør jeg dog opmærksom på at (A) har mulighed for - når  

 skattesagen er endeligt afgjort - at ansøge om hel eller delvis  

 bevillingsmæssig eftergivelse af beløbet, f.eks. med henvisning til den måde  

 som sagen har været behandlet på.
 De vil kunne klage til mig  

 over skattemyndighedernes afgørelse af spørgsmålet.
..." Præsidenten for  

 Landsskatteretten meddelte mig herefter følgende:
"Foranlediget af Deres  

 brev har jeg overfor rettens kontorer præciseret, at i sager, der har været  

 verserende i Landsskatteretten i 9 mdr., og hvor der undtagelsesvis ikke har  

 været telefonisk eller skriftlig kontakt med klageren/repræsentanten udover  

 standardkvitteringsskrivelsen, skal der gives meddelelse om årsagen til, at  

 sagsbehandlingstiden trækker ud.
Samtidig vil der så vidt muligt blive givet  

 oplysning om, hvornår en afgørelse kan forventes at foreligge.
Ligeledes skal  

 der i disse sager, hvis det på et tidligere tidspunkt kan forudses, at  

 sagsbehandlingstiden vil overstige 12 måneder, allerede på dette tidspunkt  

 tilsendes klageren/repræsentanten meddelelse om, at sagen ikke kan forventes  

 afgjort indenfor 12 måneder.
Samtidig gives der meddelelse om årsagen hertil  

 samt så vidt muligt oplysning om, hvornår afgørelsen kan forventes at  

 foreligge." Jeg meddelte Præsidenten for  

 Landsskatteretten at jeg tog det oplyste til efterretning.
