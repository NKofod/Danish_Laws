 Resumé  



  

 En journalist klagede til ombudsmanden over Statsministeriets afslag på  

 aktindsigt i korrespondancen mellem hoffet og ministeriet om dronningens  

 nytårstale.
Som begrundelse for afslaget henviste Statsministeriet til at der  

 var tale om interne dokumenter, undtaget fra retten til aktindsigt i medfør  

 af  

 offentlighedslovens § 7. Statsministeriet henviste til at dronningen i  

 forbindelse med nytårstalerne handlede med ministergodkendelse.
Ministeriet  

 mente derfor at dronningen og ministeriet i disse situationer måtte betragtes  

 som én myndighed, svarende til sager der afgøres ved kongelig resolution.
Journalisten mente at dronningens taler havde vundet hævd som  

 monarkens personlige budskab til det danske folk.
Journalisten mente derfor  

 at  

 talerne udgjorde en af de få sammenhænge hvor dronningen havde en reelt  

 selvstændig funktion.
 Ombudsmanden udtalte at Statsministeriets opfattelse ikke kunne  

 give ham anledning til bemærkninger. (J.nr. 1997-1675-899).
Aktindsigt i dronningens nytårstale Sagens nærmere omstændigheder  

 var følgende:
 I et brev af 20. juni 1997  

 klagede journalisten A over at Statsministeriet den 29. maj 1997 afslog hans  

 begæring om aktindsigt i al korrespondance mellem Statsministeriet og hoffet  

 vedrørende dronning Margrethes nytårstaler for årsskifterne 1994-95, 1995-96  

 og  

 1996-97 med henvisning til at der var tale om interne dokumenter, og at  

 dokumenterne ikke indeholdt ekstraheringspligtige oplysninger.
 A bad mig samtidig undersøge  

 om Statsministeriets afgørelse var korrekt hvad angik hans begæring om  

 aktindsigt i ministeriets korrespondance med hoffet og Udenrigsministeriet  

 vedrørende dronningens tale til Letlands præsident den 18. marts 1997.
 I sit brev til A af 29. maj  

 1997 anførte Statsministeriet følgende som begrundelse for afslaget på  

 aktindsigt i korrespondancen vedrørende nytårstalerne:
 "...
 Vedrørende nytårstalerne kan  

 det oplyses, at Statsministeriet ud over de endelige udgaver af talerne er i  

 besiddelse af de taleudkast, som ministeriet har oversendt til hoffet.
 Det fremgår imidlertid af  

 betænkning nr. 857/1978 om offentlighedslovens revision, s. 236, at i sager,  

 der afgøres ved kongelig resolution, må kongen og den forvaltningsmyndighed,  

 der har behandlet sagen, anses for én myndighed, hvorfor indstillinger til  

 kongen utvivlsomt må bedømmes som interne arbejdsdokumenter.
 Da udarbejdelsen af  

 dronningens nytårstale sker med sædvanlig ministergodkendelse, er det  

 Statsministeriets opfattelse, at brevveksling mellem ministeriet og hoffet om  

 nytårstalen på samme måde må anses for interne arbejdsdokumenter, som i  

 medfør  

 af offentlighedslovens § 7 er undtaget fra aktindsigt.
 Det er herved lagt til grund,  

 at dokumenterne ikke indeholder oplysninger, som er ekstraheringspligtige i  

 medfør af offentlighedslovens § 11, stk. 1.
..." I sin klage til mig af 20.  

 juni 1997 anførte A bl.a. følgende:
 "...
 Statsministeriets begrundelse  

 for at afslå aktindsigten forekommer mig tvivlsom, idet der næppe, som det  

 anføres i afslaget, kan være tale om at anvende betænkning nr. 875/1978 om  

 offentlighedslovens revision, side 236, i denne sammenhæng.
Dronningens nytårstale har  

 vundet hævd som monarkens personlige budskab til det danske folk.
Den udgør  

 dermed en af de helt få sammenhænge, hvor dronningen har en reel selvstændig  

 rolle  

 og funktion.
Statsministeriets brug af  

 bestemmelsen om sager, der afgøres ved kongelig resolution, handler derimod  

 om  

 sager, hvor regeringen træffer en beslutning, som dronningen derefter sætter  

 i  

 kraft i form af en resolution.
Altså groft sagt en tillempning af, at Danmark  

 er et indskrænket monarki.
 Karnov (med Germer og Poul  

 Andersen som kilde) siger om grundlovens § 2, at i bestemmelsen om, at  

 monarkiet er indskrænket, ligger kun, hvad der følger af grundlovens øvrige  

 indhold.
Grundloven indskrænker ikke  

 monarkens ret til at holde taler, og derfor må talen være holdt på  

 dronningens  

 vegne og ikke på regeringens.
Dette argument underbygges da også af, at  

 statsministeren holder sin egen nytårstale.
Som et yderligere argument må  

 fremhæves, at dronningens nytårstale i befolkningen i udpræget grad anses for  

 at være regentens moralske/menneskelige budskab.
Det har derfor betydelig  

 offentlig interesse, om og i givet fald på hvilken måde Statsministeriet  

 forsøger at påvirke dronningens nytårstale.
..." A anførte endvidere at  

 Statsministeriet ved afgørelsen havde sat ekstraheringspligten i  

 offentlighedslovens § 11 ud af kraft.
Med hensyn til  

 Statsministeriets svar på A's begæring om aktindsigt i korrespondancen om  

 dronningens tale til den lettiske præsident anførte A at han fandt det højst  

 mærkværdigt at der ikke fandtes så meget som et telefonnotat i sagen.
A  

 henviste i den forbindelse til offentlighedslovens § 6.
 I et brev til mig af 12.  

 august 1997 henholdt Statsministeriet sig til afgørelsen af 29. maj 1997 og  

 tilføjede følgende:
 "...
 Uafhængigt af ovenstående  

 skal Statsministeriet endvidere henvise til bestemmelsen i  

 offentlighedslovens  

 § 13, stk. 1, nr. 6, hvorefter retten til aktindsigt kan begrænses i det  

 omfang, det er nødvendigt til beskyttelse af væsentlige hensyn til bl.a.  

 offentlige  

 interesser.
..." Ombudsmandens udtalelse "1. Dronningens deltagelse i statsstyret Regeringsformen i Danmark er indskrænket-monarkisk, jf. grundlovens § 2, 1.  

 punktum.
Kongen (dronningen) har med de i grundloven fastsatte  

 indskrænkninger den højeste myndighed over rigets anliggender og udøver den  

 gennem ministrene, jf. grundlovens § 12. Om den nærmere forståelse af disse  

 bestemmelser kan der henvises til den statsretlige litteratur, bl.a.
Alf  

 Ross, Dansk Statsforfatningsret I (1980), s. 244, Peter Germer,  

 Statsforfatningsret (1995), s. 25, og Henrik Zahle, Dansk Forfatningsret 2  

 (1996), s. 40.
I grundlovens §§ 13 og 14 er der bl.a. givet nærmere regler om regentens  

 forfatningsretlige stilling.
Bestemmelserne har følgende ordlyd:
'  

  

 §13.  

  

 Kongen er ansvarsfri, hans person er fredhellig.
Ministrene er ansvarlige for  

 regeringens førelse; deres ansvarlighed bestemmes nærmere ved lov.
§14.  

  

 Kongen udnævner og afskediger statsministeren og de øvrige ministre.
Han  

 bestemmer deres antal og forretningernes fordeling imellem dem.
Kongens  

 underskrift under de lovgivningen og regeringen vedkommende beslutninger  

 giver disse gyldighed, når den er ledsaget af en eller flere ministres  

 underskrift.
Enhver minister, som har underskrevet, er ansvarlig for  

 beslutningen.' Max Sørensen anfører i Statsforfatningsret (1973), s. 64-65, bl.a. følgende  

 om regentens deltagelse i statsstyret:
 '...
Nøje forbundet med princippet om kongens ansvarsfrihed og ministrenes ansvar  

 er reglerne i grl. § 14 om ministrenes kontrasignatur af kongens  

 beslutninger.
De tjener som en formel garanti for, at kongen ikke handler på  

 egen hånd, men under effektiv medvirken af en ansvarlig minister.
 ...
De akter, der iflg. § 14  

 kræver kontrasignatur, er kongens beslutninger vedrørende 'lovgivningen og  

 regeringen'. Dette udtryk må efter formålet forstås vidt.
Det omfatter  

 således  

 enhver beslutning det tilkommer kongen at træffe som led i  

 lovgivningsproceduren,  

 både fremsættelse og stadfæstelse af lovforslag.
Endvidere de  

 forvaltningsakter,  

 der udfærdiges ved kgl. resolution, samt de særlige beslutninger der træffes  

 af  

 kongen i henhold til enkelte grundlovsbestemmelser (udnævnelse og  

 afskedigelse  

 af ministre, udskrivning af nyvalg til folketinget m.m.). Sammenfattende kan  

 reglen  

 siges at omfatte enhver beslutning der træffes af kongen som led i  

 statsstyret.
Uden for reglens område  

 falder kongens private dispositioner.
Omend det normalt vil være nogenlunde  

 klart, hvornår en disposition er af privat karakter, kan der dog forekomme  

 tvivlsomme grænsetilfælde.
Disse må da afgøres under hensyn til tradition og  

 praksis.
Det står således fast i praksis, at kongen uden kontrasignatur kan  

 udnævne hoffets embedsmænd, herunder også kabinetssekretæren, der er kongens  

 privatsekretær og rådgiver og i et vist omfang virker som mellemled mellem  

 ministrene og kongen.
Endvidere er der tradition for, at tildeling af  

 ordensdekorationer sker uden kontrasignatur.
 ...
 Reglen i § 14 omfatter  

 'beslutninger'. Dette ord må forstås som svarende til begrebet retsakter,  

 d.v.s. sproglige tilkendegivelser der går ud på at fremkalde de i indholdet  

 angivne retsvirkninger, være sig af generel eller konkret art.
 ...
Kongens deltagelse i  

 statsstyret kan imidlertid også tænkes at finde udtryk på anden måde end ved  

 udfærdigelse af retsakter.
Som eksempel kan nævnes modtagelsen af et fremmed  

 statsoverhoveds officielle besøg eller kongens aflæggelse af officielt besøg  

 i  

 udlandet, eller udtalelser fremsat over for fremmede ambassadører om statens  

 udenrigspolitik.
Udtalelser der fremsættes i lejlighedstaler, f.eks. ved  

 årsskiftet eller på historiske mindedage, kan indeholde politiske  

 tilkendegivelser eller vurderinger.
Selv ved sin blotte tilstedeværelse kan  

 kongen i visse situationer lægge en politisk holdning for dagen.
I alle  

 sådanne  

 tilfælde må det følge af princippet om kongens ansvarsfrihed og ministrenes  

 ansvar, at kongen på forhånd bør sikre sig en ministers, normalt  

 statsministerens,  

 tilslutning.
...' Peter Germer anfører i  

 Statsforfatningsret, 2. udg. (1995), s. 29, bl.a. følgende om  

 kontrasignaturreglen:
 '...
Da der i grundlovens § 14, 3.  

 pkt., tales om beslutningers gyldighed, kan bestemmelsen om  

 ministerkontrasignatur kun angå retsakter.
Fremsætter kongen udtalelser, der  

 ikke har karakter af retsakter, opstår der intet spørgsmål om  

 ministerkontrasignatur,  

 men hvis sådanne udtalelser - eller kongens faktiske handlinger i øvrigt - må  

 antages at kunne få politisk betydning, kræves der ifølge grundlovens § 13  

 forudgående tilslutning fra en minister.
Private handlinger kan kongen  

 foretage uden ministergodkendelse.
...' Tilsvarende synspunkter  

 findes i Poul Andersen, Dansk Statsforfatningsret (1954), s. 172.
Jeg har forstået  

 Statsministeriet således at det er ministeriets opfattelse at dronningen i  

 forbindelse med nytårstalen og taler ved statsbesøg ikke handler som  

 privatperson, men som led i statsstyret.
Det er derfor Statsministeriets  

 opfattelse at sådanne taler er omfattet af grundlovens § 13 og dermed  

 omfattet  

 af ministrenes ansvar.
Dette kan ikke give mig  

 anledning til bemærkninger; jeg henviser også til den ovenfor gengivne  

 statsforfatningsretlige litteratur.
Uanset om dronningens nytårstale -  

 således  

 som De anfører - i nogen måde måtte blive opfattet som et mere personligt  

 præget budskab, kan dette dog ikke i sig selv forrykke den retlige vurdering  

 af  

 talens karakter.
2. Statsministeriets afslag  

 på aktindsigt Dronningens nytårstaler Statsministeriet har som  

 hjemmel til at afslå aktindsigt henvist til offentlighedslovens § 7. Som  

 begrundelse herfor anfører ministeriet at brevveksling mellem ministeriet og  

 hoffet om nytårstalen er interne arbejdsdokumenter, og paralleliserer til  

 retstilstanden  

 for så vidt angår sager der afgøres ved kongelig resolution, jf. betænkning  

 nr. 857/1978 om offentlighedslovens revision, s. 236. Endvidere finder  

 Statsministeriet ikke at dokumenterne indeholder ekstraheringspligtige  

 oplysninger, jf. offentlighedslovens § 11, stk. 1.
 Offentlighedslovens § 7 har  

 følgende indhold:
'Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer indbyrdes.' Offenlighedsloven indeholder  

 i § 11, stk. 1, følgende regler om aktindsigt i faktiske oplysninger som er  

 indeholdt i interne dokumenter:
'Oplysninger i dokumenter,  

 der er omfattet af § 7 og § 10, nr. 1-4, om faktiske omstændigheder, der er  

 af  

 væsentlig betydning for sagsforholdet, skal uanset disse bestemmelser  

 meddeles  

 i overensstemmelse med lovens almindelige regler.' I betænkning nr. 325/1963 om  

 offentlighed i forvaltningen, s.  

 58f,  

 foreslog kommissionen i § 4, stk. 1, litra a, i udkast til offentlighedslov  

 at 'indstillinger til Kongen' udtrykkeligt blev undtaget fra retten til  

 aktindsigt  

 (udkastets § 4, stk. 1, litra a).
 I forarbejderne til den  

 tidligere offentlighedslov (lov nr. 280 af 10. juni 1970) er bl.a. anført  

 følgende om baggrunden for ikke at følge kommissionens forslag på dette punkt  

 (Folketingstidende 1969-70, tillæg A, sp. 591):
 '...
 Bestemmelsen, der angiver  

 visse dokumenter, som ikke er undergivet offentlighed, svarer med enkelte  

 ændringer til kommissionsudkastets § 4, men er opstillet og affattet i  

 overensstemmelse med den tilsvarende bestemmelse i partsoffentlighedslovens §  

 6.
 Bestemmelsen i  

 kommissionsudkastets stk. 1, litra a, om indstillinger til kongen  

 er ikke medtaget; denne bestemmelse må anses  

 for overflødig ved siden af bestemmelsen i forslagets § 5, nr. 4.
...' I betænkning nr. 857/1978 om  

 offentlighedslovens revision, s. 236, er der for så vidt angår  

 forvaltningsmyndigheders indstillinger til regenten anført følgende:
 '...
Udvalget har... ikke... fundet det påkrævet udtrykkeligt at undtage en  

 forvaltningsmyndigheds indstillinger til kongen, som det ved  

 offentlighedslovens gennemførelse blev anset for overflødigt at medtage i §  

 5,  

 nr. 1, på grund af bestemmelsen i § 5, nr. 4, om brevveksling 'inden for  

 samme  

 myndighed'. I sager, der afgøres ved kgl. resolution, må kongen og den  

 forvaltningsmyndighed,  

 der har behandlet sagen, anses for én myndighed, og indstillinger til kongen  

 må  

 derfor utvivlsomt bedømmes som interne arbejdsdokumenter i relation til  

 bestemmelsen i § 9 i udvalgets lovudkast.
Udvalget skal i denne forbindelse  

 bemærke,  

 at sager, hvor kongen kan handle uden ministerkontrasignatur, f.eks. hans  

 privatretlige  

 dispositioner, udnævnelse og afskedigelse af hofembedsmænd, ordenstildelinger  

 osv., overhovedet ikke kan anses for omfattet af loven.
...' Som det fremgår af  

 offentlighedsloven § 7, omfatter retten til aktindsigt ikke en myndigheds  

 interne arbejdsdokumenter.
Jeg har på baggrund af tilblivelseshistorien for  

 bestemmelsen ikke grundlag for at kritisere at Statsministeriet finder at  

 regenten og forvaltningsmyndigheden bliver betragtet som én myndighed i de  

 situationer hvor regenten deltager i statsstyret.
Det forhold at der i  

 betænkning  

 nr. 857/1978 kun udtrykkeligt er henvist til de situationer hvor regenten  

 udfærdiger kongelige resolutioner, kan efter min opfattelse ikke tale for et  

 andet resultat.
Baggrunden herfor er bl.a. at udfærdigelsen af kongelige  

 resolutioner stilles i modsætning til regentens private dispositioner.
Som anført under afsnit 1 gav  

 det mig ikke anledning til bemærkninger at Statsministeriet fandt at  

 dronningen  

 ved afholdelse af nytårstaler ikke handler som privatperson, men som led i  

 statsstyret.
På den baggrund kan det heller ikke give mig anledning til  

 kritik  

 at ministeriet fandt at korrespondancen mellem hoffet og Statsministeriet  

 vedrørende talerne var interne dokumenter.
 Statsministeriet meddelte  

 endvidere i afgørelsen af 29. maj 1997 at sagens dokumenter ikke indeholdt  

 ekstraheringspligtige oplysninger.
Ved min gennemgang af  

 Statsministeriets akter i sagen har jeg ikke fundet at sagens dokumenter  

 indeholdt oplysninger om faktiske omstændigheder af væsentlig betydning for  

 sagsforholdet.
Jeg kan derfor heller ikke kritisere denne del af  

 Statsministeriets  

 afgørelse.
Talen til den lettiske præsident For så vidt angår Deres klage  

 over Statsministeriets afslag på Deres begæring om aktindsigt i sagen om  

 dronningens tale til den lettiske præsident, har jeg lagt til grund at  

 Statsministeriet ikke er i besiddelse af akter i sagen ud over en kopi af  

 talens ordlyd.
Derfor kan ministeriets afslag på aktindsigt ikke give mig  

 anledning til bemærkninger.
Det tilføjes at jeg ikke har  

 foretaget en vurdering af hvorvidt Statsministeriet burde have taget notater.  

 Baggrunden herfor er at offentlighedslovens § 6 efter sin ordlyd kun gælder i  

 sager hvor en forvaltningsmyndighed træffer afgørelse.
Jeg har ikke fundet  

 tilstrækkelig anledning til at gennemføre en ombudsmandsundersøgelse af  

 spørgsmålet om hvorvidt Statsministeriet på andet grundlag end efter  

 offentlighedslovens § 6, burde have taget notater i sagen.
Jeg henviser i den  

 forbindelse til ombudsmandslovens § 16, stk. 1, hvorefter ombudsmanden afgør  

 om en klage giver tilstrækkelig anledning til undersøgelse.
 Samlet har jeg således ikke  

 grundlag for at kritisere Statsministeriets afgørelse af 29. maj 1997.
