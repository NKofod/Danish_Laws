Nr LSF 2 Forslag til Lov om ændring af færdselsloven Fremsat af trafikministeren (Jan Trøjborg) den 4. oktober 1995 Vedtaget ved tredjebehandling den 12. december 1995 Lov nr. 1122 af 20/12/1995 § 1 I færdselsloven, jf. lovbekendtgørelse nr. 735 af 24. august 1992, som  

 senest ændret ved lov nr. 317 af 17. maj 1995, foretages følgende ændringer:
 1. I § 29, stk. 1, nr. 2, ændres »5 m« til:  

 »10 m«.
 2. § 49, stk. 1, 2. pkt., affattes således:
»Hvor der er tilstrækkelig plads hertil, må to cyklister dog køre ved  

 siden af hinanden, hvis dette kan ske uden fare eller unødig ulempe.« 3. § 50, stk. 3, 3. pkt., ophæves.
 4. Efter § 124 g, stk. 1, indsættes som nyt stykke:
 »Stk. 2. I de tilfælde, hvor et køretøj i forbindelse med  

 syn, herunder kontrolsyn, bliver henvist til omstillingssyn til kontrol af,  

 at konstaterede fejl og mangler er blevet rettet, betales følgende for hvert  

 enkelt omstillingssyn:
1) 250 kr. for biler, påhængsvogne og sættevogne hertil med en  

 typegodkendt totalvægt på over 3.500 kg, for motorredskaber, for personbiler  

 til mere end 9 personer føreren medregnet samt for blokvogne, 2) 175 kr. for traktorer og påhængsredskaber samt for andre biler,  

 påhængsvogne og sættevogne end de under nr. 1 nævnte og 3) 100 kr. for motorcykler.« Stk. 2 bliver herefter stk. 3.
 5. I § 124 g, stk. 2, der bliver stk. 3, indsættes som  

2. pkt.:
»For eventuelle omstillingssyn i forbindelse hermed skal der dog  

 betales som nævnt i stk. 2.« § 2 Stk. 1. Loven træder i kraft den 1. januar 1996, jf. dog stk. 2.
 Stk. 2. § 1, nr. 1, træder i kraft den 1. juli 1996.
 Stk. 3. § 1, nr. 4 og 5, har virkning for de omstillingssyn, hvor  

 førstegangssyn er foretaget den 1. januar 1996 eller senere.
Oprindeligt fremsat forslag § 1 I færdselsloven, jf. lovbekendtgørelse nr. 735 af 24. august 1992, som  

 senest ændret ved lov nr. 317 af 17. maj 1995, foretages følgende ændringer:
 1. I § 29, stk. 1, nr. 2, ændres »5 m« til:  

 »10 m«.
 2. § 49, stk. 1, 2. pkt., affattes således:
»Hvor der er tilstrækkelig plads hertil, må to cyklister dog køre ved  

 siden af hinanden, hvis dette kan ske uden fare eller unødig ulempe.« 3. § 50, stk. 3, 3. pkt., ophæves.
 4. Efter § 124 g, stk. 1, indsættes som nyt stykke:
 » Stk. 2. I de tilfælde, hvor et køretøj i forbindelse med  

 syn, herunder kontrolsyn, bliver henvist til omstillingssyn til kontrol af,  

 at konstaterede fejl og mangler er blevet rettet, betales følgende for hvert  

 enkelt omstillingssyn:
1) 250 kr. for biler, påhængsvogne og sættevogne hertil med en  

 typegodkendt totalvægt på over 3.500 kg, for motorredskaber, for personbiler  

 til mere end 9 personer, føreren medregnet, samt for blokvogne, 2) 175 kr. for traktorer og påhængsredskaber samt for andre biler,  

 påhængsvogne og sættevogne end de under nr. 1 nævnte og 3) 100 kr. for motorcykler.«.
 Stk. 2 bliver herefter stk. 3.
 5. I § 124 g, stk. 2, der bliver stk. 3, indsættes som 2.  

 pkt.:
»For eventuelle omstillingssyn i forbindelse hermed skal der dog  

 betales som nævnt i stk. 2.« § 2 Stk. 1. Loven træder i kraft den 1. januar 1996, jf. dog stk. 2.
 Stk. 2. § 1, nr. 1, træder i kraft den 1. juli 1996.
 Stk. 3. § 1, nr. 4 og nr. 5, har virkning for de omstillingssyn,  

 hvor førstegangssyn er foretaget den 1. januar 1996 eller senere.
Bemærkninger til lovforslaget Almindelige bemærkninger Ved lovforslaget ændres enkelte af lovens regler vedrørende cyklisters  

 færden.
Disse ændringer omfatter reglen om, at to cyklister kan køre ved  

 siden af hinanden, og reglen om genstande, der medtages på cykler.
 Endvidere ændres reglen om, at der ikke må standses og parkeres i en  

 afstand af 5 m fra kryds, således at afstanden udvides til 10 m.
 Endelig indfører lovforslaget betaling for omstillingssyn.
 Såfremt et køretøj på grund af fejl og mangler ikke godkendes i  

 forbindelse med syn, kan Statens Bilinspektion henvise fremstilleren til  

 omstilling.
 Omstillingssyn er i dag en del af det almindelige syn, og der betales ikke  

 særskilt herfor.
 Det forventes, at indførelse af betaling for omstillingssyn vil indebære,  

 at køretøjerne vil blive klargjort bedre til førstegangssyn, og  

 kapacitetsudnyttelse ved Statens Bilinspektion bliver større.
Administrative og økonomiske konsekvenser Beregningsteknisk forudsættes det, at betaling for omstillingssyn vil  

 medføre indtægter for staten på 14 mio. kr. i 1996. Endvidere skønnes det, at  

 betaling for omstillingssyn vil frigøre kapacitet hos Statens Bilinspektion.  

 Der henvises i øvrigt herom til bemærkningerne til § 1, nr. 4 og 5.
Betaling for omstillingssyn omfatter også biler, som ejes af det  

 offentlige.
Det offentlige vil få en merudgift af et mindre omfang som følge  

 af gennemførelsen af betaling for omstillingssyn.
Trafikministeriet er ikke  

 bekendt med antallet af køretøjer, der ejes af det offentlige eller  

 fordelingen af køretøjer på de enkelte myndigheder.
 Lovforslaget indeholder herudover ikke økonomiske eller administrative  

 konsekvenser for det offentlige.
Indførelse af betaling for omstillingssyn omfatter også køretøjer, der  

 ejes af private virksomheder og lignende.
Disse vil derfor få en merudgift på  

 grund af indførelsen af betaling for omstillingssyn.
Trafikministeriet kan  

 ikke på nuværende tidspunkt opgøre de erhvervsøkonomiske konsekvenser.
 Forslaget medfører ikke kommunaløkonomiske konsekvenser, der er omfattet  

 af Det Udvidede Totalbalanceprincip.
Andre konsekvenser Forslaget har ikke miljømæssige konsekvenser.
 Forslaget indeholder ikke EU-retlige aspekter.
Høring Lovforslaget har været forelagt følgende myndigheder og organisationer:
Amtsrådsforeningen i Danmark Kommunernes Landsforening Københavns Kommune Frederiksberg Kommune Nævnet for Etnisk Ligestilling Rigspolitichefen Rigsadvokaten Politidirektøren i København Rådet for Større Færdselssikkerhed Rådet for Trafiksikkerhedsforskning Færselsstyrelsen Statens Bilinspektion Politimesterforeningen Dansk Politiforbund Dansk Kørelærer Union Dansk Køreskole Forening Danske Kørelæreres Landsforbund Københavns Kørelæreforening Landsorganisationen i Danmark SID Dansk Arbejdsgiverforening Entreprenørforeningen Danske Vognmænd Landsforeningen af Danmarks Bilruter Turistvognmændenes Landsforening Foreningen af Danske Eksportvognmænd Dansk Forening for International Motorkøretøjsforsikring Assurandør-Societetet FDM Dansk Cyklist Forbund Motorcykelbranchens Landsforbund Danmarks Knallertudvalg Centralforeningen af Autoreparatører i Danmark Danmarks Automobilforhandler Forening Automobil-Importørernes Sammenslutning De Samvirkende Invalideorganisationer Bolig-, Motor- og Hjælpemiddeludvalget Vognmandsfagets Arbejdsgiverforening Forbrugerrådet Bemærkninger til forslagets enkelte bestemmelser Til § 1 Til nr. 1 Efter den gældende bestemmelse i færdselslovens § 29, stk. 1, nr. 2, må  

 standsning og parkering ikke ske i vejkryds eller inden for en afstand af 5 m  

 fra den tværgående kørebanes eller cykelstis nærmeste kant.
Færdselssikkerhedskommissionen har i betænkning nr. 1157/1988 foreslået  

 denne regel ændret, således at afstanden fastsættes til 10 m.
Kommissionen  

 finder, at en sådan ændring vil forbedre oversigten for de vigepligtige  

 trafikanter, således at deres krydsning af primærvejstrafikanternes baner  

 bliver sikrere.
Desuden forbedres muligheden for, at svingende bilister kan  

 se cyklister og knallertkørere på cykelsti langs vejen.
 Herudover har Dansk Cyklist Forbund foreslået en tilsvarende ændring, dog  

 således at afstanden sættes til 15 meter.
Dansk Cyklist Forbund har begrundet forslaget med, at dette giver bedre  

 oversigtsforhold for bilisterne, der på denne måde bedre kan få øje på  

 cyklisterne uden at køre ud i krydset.
Dette vil forbedre forholdene for  

 cyklisterne.
 For ikke at begrænse antallet af parkeringspladser i byområder for meget,  

 har ministeriet fulgt Færdselssikkerhedskommissionens forslag.
Til nr. 2 Efter den gældende bestemmelse må to cyklister køre ved siden af hinanden,  

 hvis dette kan ske uden fare eller ulempe.
 Dette foreslår Dansk Cyklist Forbund ændret til, at to cyklister kan køre  

 ved siden af hinanden, hvis det kan ske uden fare og unødig ulempe.
 Herved gøres det lovligt for to cyklister at køre ved siden af hinanden,  

 selvom det er forbundet med en vis ulempe.
 Trafikministeriet har fulgt forslaget.
 Bestemmelsen får herved samme formulering som flere andre bestemmelser i  

 færdselsloven, f.eks. § 10, stk. 3, om trækken med cykel på fortove, § 28,  

 stk. 5, om åbning af vogndøre, af- og påstigning og af- og pålæsning.
Til nr. 3 Efter den gældende bestemmelse må cyklister ikke medføre genstande på en  

 cykel, der er til ulempe for den øvrige færdsel.
 Dansk Cyklist Forbund har peget på, at forholdet er dækket af bestemmelsen  

 i færdselslovens § 82, stk. 1 og 3, der omfatter alle køretøjer - også cykler  

 - og derfor er overflødig.
 Trafikministeriet kan tiltræde dette.
Til nr. 4 og 5 Såfremt et køretøj på grund af fejl og mangler ikke godkendes i  

 forbindelse med syn, kan Statens Bilinspektion henvise fremstilleren til  

 omstilling.
Ved et sådant omstillingssyn kontrollerer Statens Bilinspektion, om  

 køretøjer har fået udbedret fejlene og manglerne.
Er køretøjet blevet  

 repareret tilstrækkeligt, kan det godkendes.
Såfremt køretøjet ikke er  

 repareret tilstrækkeligt, eller såfremt der fortsat er mangler, bliver  

 fremstilleren henvist til fornyet syn med deraf fornyet betaling.
Der  

 forekommer tilfælde, hvor fremstilleren bliver henvist til et yderligere  

 omstillingssyn.
 Som nævnt indgår eventuelt omstillingssyn i dag som en del af synsprisen.  

 Det vil sige, at prisen for et syn er den samme - uanset om køretøjet  

 godkendes i forbindelse med et førstegangssyn, eller køretøjet godkendes  

 efter et omstillingssyn.
 Betalinger for syn er fastsat i færdselsloven og udgør for tiden  

 henholdsvis 500 kr. for blandt andet biler m.v. med en vægt på over 3500 kg,  

 350 kr. for blandt andet biler under 3500 kg og 200 kr. for motorcykler.
Tidsforbruget til omstillingssyn hos Statens Bilinspektion varierer  

 afhængig af omstændighederne i det konkrete tilfælde, men normalt afsættes  

 der 10 minutter til omstillingssyn for små køretøjer og 15 minutter for store  

 køretøjer.
Ca. 1/3 af alle personbiler og 1/4 af store køretøjer henvises til  

 omstilling.
 Det må forventes, at indførelse af betaling for omstillingssyn vil  

 medføre, at antallet af omstillingssyn forholdsmæssigt vil falde, idet det  

 formodes, at køretøjerne vil blive klargjort bedre til førstegangssyn.  

 Endvidere vil antallet af førstegangssyn formentlig falde lidt - som følge  

 af, at henvisninger til fornyet syn mod fornyet betaling vil blive mindre.
 Et fald i omstillingssyn (og almindelige førstegangssyn) vil alt andet  

 lige frigøre kapacitet hos Statens Bilinspektion.
Ved indførelse af periodisk syn af almindelige personbiler fra 1. januar  

 1998 bliver denne køretøjskategori underlagt syn oftere end før, hvilket på  

 sigt vil medføre færre personbiler med mangler.
Dette vil igen medføre færre  

 omstillingssyn for personbiler.
 Spørgsmålet om indførelse af betaling for omstillingssyn blev rejst i  

 forbindelse med Retsudvalgets behandling af L 208 fremsat den 23. februar  

 1994 af trafikministeren (trafikministerens svar på udvalgsspørgsmål 7 i  

 forbindelse med Folketingets behandling af L 208, periodisk syn af  

 almindelige personbiler). Af ministerens besvarelse fremgår, at  

 Trafikministeriet ikke på nuværende tidspunkt har tilstrækkeligt grundlag for  

 »at skønne, hvor meget synspriserne kan nedsættes ved indførelse af en  

 omstillingsbetaling på f.eks. 150,00 kr.« Endvidere fremgår det, at  

 spørgsmålet om indførelse af en omstillingsbetaling vil blive overvejet i  

 forbindelse med indførelsen af periodisk syn af almindelige personbiler.
Beregning af antallet af omstillingssyn efter indførelse af betaling anses  

 for at være behæftet med væsentlig usikkerhed.
Det er derfor mest  

 hensigtsmæssigt, at betaling for omstillingssyn indføres med virkning fra 1.  

 januar 1996, således at erfaringerne herfra kan indgå som en kvalificeret del  

 af vurderingen af prisen for almindelige syn ved ændringen af færdselsloven i  

 1997. Denne ændring forventes fremsat i efteråret 1997 med ikrafttrædelse den  

 1. januar 1998. Erfaringerne fra betaling for omstillingsyn vil således komme  

 til at fremgå af bemærkningerne til lovforslaget.
Beregninger Prisen for omstillingssyn fastsættes svarende til halvdelen af prisen for  

 et almindeligt syn med de nuværende takster, idet et omstillingssyn i  

 gennemsnit tager ca. 10 minutter for små køretøjer og 15 minutter for store  

 køretøjer.
Betalingen for omstillingssyn for blandt andet biler m.v. med en  

 vægt på over 3500 kg bliver herefter 250 kr., betaling for blandt andet biler  

 under 3500 kg bliver 175 kr. og betalingen for motorcykler bliver 100 kr.
 En omstillingspris svarende til halvdelen af prisen for syn og et  

 forventet forholdsmæssigt fald i antallet af omstillingssyn vil medføre  

 indtægter, forudsat et fald i det forholdsmæssige antal på 50%, på ca. 14  

 mio. kr. i 1996 og 1997 og ca. 27 mio. kr. i 1998.
Til § 2 Det foreslås, at loven træder i kraft den 1. januar 1996, således at  

 opkrævning af betaling for omstillingssyn kan påbegyndes fra denne dato.
 Ved overgangsbestemmelsen i stk. 3 præciseres det, at der kun betales for  

 omstillingssyn, hvis det ordinære syn har fundet sted efter 1. januar 1996.  

 Biler, der er synet før 31. december 1995 og blevet henvist til omstilling,  

 skal således ikke betale den nye afgift.
 Da forøgelse af afstandene for parkering i vejkryds fra 5 meter til 10  

 meter i en række tilfælde vil kræve ændring af eksisterende afmærkning,  

 foreslås det, at denne bestemmelse først træder i kraft den 1. juli 1996,  

 således at vejbestyrelserne får en rimelig frist til at gennemføre  

 ændringerne af afmærkningen.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I færdselsloven, jf. lovbekendtgørelse nr. 735 af 24. august  

 1992, som senest ændret ved lov nr. 317 af 17. maj 1995, foretages følgende  

 ændringer:
 1. I § 29, stk. 1, nr. 2, ændres »5 m« til:  

 »10 m«.
 § 29. Standsning eller parkering må ikke ske:
1) - - - 2) i vejkryds eller inden for en afstand af 5 m fra den tværgående  

 kørebanens eller cykelstis nærmeste kant, 3) - - - 2. § 49, stk. 1, 2. pkt., affattes således:
»Hvor der er tilstrækkelig plads hertil, må to cyklister dog køre ved  

 siden af hinanden, hvis dette kan ske uden fare eller unødig ulempe.« § 49. Cykel må ikke føres ved siden af andet køretøj.
Hvor der er  

 tilstrækkelig plads hertil, må to cyklister dog køre ved siden af hinanden,  

 hvis det kan ske uden fare eller ulempe.
Gives der signal til overhaling, må  

 cyklister ikke køre ved siden af hinanden, medmindre færdselsforholdene  

 tillader eller nødvendiggør dette.
Cykel med tre eller flere hjul må dog  

 aldrig føres ved siden af anden cykel.
 3. § 50, stk. 3, 3. pkt., ophæves.
§ 50. - - - Stk. 3. På cykel må ikke medføres genstande, der er mere end 3  

 lange eller 1 m brede.
Genstande, der medføres, må ikke hindre cyklisten i at  

 have fuldt herredømme over cyklen eller i behørig tegngivning.
Cyklister må  

 heller ikke medføre genstande, der i øvrigt er til ulempe for den øvrige  

 færdsel.
Justitsministeren kan fastsætte bestemmelser om største længde,  

 bredde, højde og vægt for genstande, som befordres på cykler, der er særligt  

 indrettet til varetransport, samt på påhængskøretøj og sidevogn til cykel.
 4. Efter § 124 g, stk. 1, indsættes som nyt stykke:
 » Stk. 2. I de tilfælde, hvor et køretøj i forbindelse med  

 syn, herunder kontrolsyn, bliver henvist til omstillingssyn til kontrol af,  

 at konstaterede fejl og mangler er blevet rettet, betales følgende for hvert  

 enkelt omstillingssyn:
1) 250 kr. for biler, påhængsvogne og sættevogne hertil med en  

 typegodkendt totalvægt på over 3.500 kg, for motorredskaber, for personbiler  

 til mere end 9 personer, føreren medregnet, samt for blokvogne, 2) 175 kr. for traktorer og påhængsredskaber samt for andre biler,  

 påhængsvogne og sættevogne end de under nr. 1 nævnte og 3) 100 kr. for motorcykler.«.
 Stk. 2 bliver herefter stk. 3.
§ 124 g.
Kontrolsyn af køretøjer, der er registreret uden syn på  

 grundlag af typeattest, foretages uden betaling.
For andre syn, herunder  

 periodiske syn, syn i medfør af § 78, stk. 1, 1. pkt., syn af køretøjer til  

 øvelseskørsel og frivillige syn, betales:
1) 500 kr. for biler, påhængsvogne og sættevogne hertil med en  

 typegodkendt totalvægt på over 3.500 kg, for motorredskaber, for personbiler  

 til mere end 9 personer, føreren medregnet, samt for blokvogne, 2) 350 kr. for traktorer og påhængsredskaber samt for andre biler,  

 påhængsvogne og sættevogne end de under nr. 1 nævnte og 3) 200 kr. for motorcykler.
 5. I § 124 g, stk. 2, der bliver stk. 3, indsættes som 2.  

 pkt.:
»For eventuelle omstillingssyn i forbindelse hermed skal der dog  

 betales som nævnt i stk. 2.« § 124 g. - - - Stk. 2. I det tilfælde, hvor det enten under et periodisk syn  

 eller under et syn i medfør af § 78, stk. 1, 1. pkt., konstateres, at der er  

 foretaget syns- og registreringspligtige ændringer, som ikke er anmeldt til  

 registrering, og køretøjet derfor henvises til syn og registrering, skal der  

 ikke betales for det syn, som køretøjet henvises til.
 § 2 Stk. 1. Loven træder i kraft den 1. januar 1996, jf.  

 dog stk. 2.
 Stk. 2. § 1, nr. 1, træder i kraft den 1. juli 1996.
 Stk. 3. § 1, nr. 4 og nr. 5, har virkning for de omstillingssyn,  

 hvor førstegangssyn er foretaget den 1. januar 1996 eller senere.
