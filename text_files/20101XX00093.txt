Skriftlig fremsættelse (27. oktober 2010) Økonomi- og erhvervsministeren (Brian Mikkelsen):
 Herved tillader jeg mig for Folketinget at fremsætte:
Forslag til lov om ændring af lov om maritime uddannelser (Økonomiske og administrative forhold m.v. for visse uddannelsesinstitutioner) (Lovforslag nr.
L 39) I 2009 udkom den tværministerielle rapport Selvejende institutioner  styring, regulering og effektivitet.
Rapporten indeholder bl.a. en overordnet model for en fremadrettet regulering af selvejende institutioner, der modtager statsligt tilskud.
Lovforslaget har til formål at indføre generelle principper og regler for styringen af de maritime uddannelsesinstitutioner.
Det vil imidlertid ikke ændre på rammerne for selve de maritime uddannelser, dvs. deres faglige indhold, kvalitet og struktur.
 I forlængelse heraf indeholder lovforslaget tilpasninger af bevillingsreglerne og reglerne for regnskabs- og revisionsforhold for de maritime uddannelsesinstitutioner.
 Endvidere sker der en række mindre tilpasninger af lovens bestemmelser om institutionerne, deres vedtægter m.v. og om bestyrelsens sammensætning.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
