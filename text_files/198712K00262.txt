Nr LSF 262 Forslag til Lov om ændring af lov om leje Fremsat af boligministeren (Kofod-Svendsen) den 14. april 1988 § 1 I lov om leje, jf. lovbekendtgørelse nr. 524 af 11. august 1986, som ændret ved § 1 i lov nr. 797 af 3. december 1986 og § 1 i lov nr.
 376 af 10. juni 1987, foretages følgende ændringer:
 1. I § 3 indsættes efter »beboelse«:
», og de lokaler, der efter lejeaftalen anvendes til andet end beboelse, er beliggende i samme fysiske enhed som de lokaler, der efter lejeaftalen alene anvendes til beboelse, jf. § 1, stk. 2, i lov om leje af erhvervslokaler m.v.« 2. § 5, stk. 2, 1. pkt., affattes således:
»Blanketter må kun anvendes, hvis de er autoriserede ved aftale mellem landsomfattende sammenslutninger af henholdsvis grundejerforeninger og lejerforeninger eller af Boligministeren.« 3. § 6, stk. 1, affattes således:
» § 6. Ved udlejning eller formidling af lejeforhold omfattet  

 af denne lov eller ved bytning af beboelseslejligheder er det ikke tilladt at modtage eller kræve vederlag fra lejeren eller betinge sig, at lejeren indgår anden retshandel, som ikke er et led i lejeaftalen.« 4. I § 28 ændres »de i §§ 29 og 30« til: »de i §  

 29«.
 5. § 30 ophæves.
 6. § 33, stk. 4, affattes således:
» Stk. 4. Leje kan ikke kræves betalt for mere end 3 måneder  

 ad gangen.« 7. § 34, stk. 1, 1. pkt., affattes således:
»Lejen kan ikke kræves forudbetalt for et længere tidsrum end 6 måneder.« 8. I § 34, stk. 1, 1. pkt. udgår: »i lejeaftaler om beboelseslejligheder og enkeltværelser til beboelse.«.
 9. § 46, stk. 1, affattes således:
 » § 46. Bestemmelserne i § 36, stk. 1 og 2, kan ikke fraviges,  

 jf.
dog stk. 2.« 10. § 53, stk. 1, 2. pkt., ophæves.
 11. § 53, stk. 2, 1. pkt., affattes således:
»Der kan ikke træffes aftale om, at lejen skal reguleres på anden måde end fastsat i §§ 47-52.« 12. § 75, stk. 3, ophæves.
 Stk. 4 bliver herefter stk. 3.
 13. § 82, litra c og d, ophæves.
 14. I § 83 ændres »§§ 84 og 88« til: »§ 84«.
 15. § 84, litra c, ophæves.
 Litra d-f bliver herefter litra c-e.
 16. I § 86 stk. 1, 2. pkt., udgår »og d«.
 17. § 87 stk. 1, 3. pkt. udgår.
 18. §§ 88-91 ophæves.
 19. I § 92 ændres »90« til: »87«.
 20. § 93, stk. 1, litra h, ophæves.
 Litra i-j bliver herefter litra h-i.
 21. I § 119, stk. 2, ændres »litra d« til: »litra  

 c«.
§ 2 Loven træder i kraft den 1. juli 1988.
Bemærkninger til lovforslaget 1. Baggrunden for lovforslaget Forslaget er en konsekvens af det samtidigt fremsatte forslag til lov om leje af erhvervslokaler m.v.
Erhvervslejeloven skal efter forslaget hertil gælde a) for lokaler, der udelukkende anvendes til andet end beboelse, b) erhvervsdelen af blandede lejemål, i det omfang denne er beliggende i en særskilt fysisk enhed adskilt fra boligdelen, c) blandede lejemål, i det omfang det særskilt fremgår af erhvervslejelonvens bestemmelser.
På denne baggrund forslås de bestemmelser i den gældende lejelov, der udelukkende finder anvendelse på erhvervslokaler, ophævet.
Endvidere foreslås ophævelse af de bestemmelser i lejeloven, der alene har været gældende for erhvervslokaler og blandede lejemål, og som findes tilsvarende i erhvervslejelovforslaget også for blandede lejemål.
2. Økonomiske og administrative konsekvenser Forslaget forventes ikke at få administrative eller økonomiske konsekvenser for det offentlige.
Bemærkninger til lovforslagets enkelte bestemmelser Til nr. 1 Ændringen er en konsekvens af den foreslåede bestemmelse om anvendelsesområdet for den foreslåede lov om leje af erhvervslokaler m.v., jf. § 1, stk. 2, i det samtidigt fremsatte lovforslag hertil.
Til nr. 2-3, 6-9 og 11 De foreslåede formuleringsændringer er en konsekvens af, at lov om leje efter det samtidigt fremsatte forslag til erhvervslejelov ikke længere vil være gældende for erhvervslejemål.
Lejelovens § 5, stk. 2, 1. pkt., § 6, stk. 1, § 33, stk. 4, § 34, stk. 1 og 3, 1. pkt., § 46, stk. 1, og § 53, stk. 2, 1. stk., vil herefter gælde alle lejemål omfattet af lov om leje.
Den foreslåede ændrede formulering indebærer således ingen realitetsændring.
Til nr. 4 og 5 Lejelovens § 30 foreslås ophævet, idet den alene vedrører erhvervslokaler.
For så vidt angår bestemmelsens stk. 1 og 2 findes tilsvarende bestemmelser om skiltning m.v. som § 21 i forslaget til erhvervslejelov.
Denne bestemmelse omfatter erhvervslokaler såvel i rene erhvervslejemål som i blandede erhvers- og beboelseslejemål.
Lejelovens § 30, stk. 3, om forbud mod ejerens udlejning af lokaler i samme ejendom til samme branche er ikke medtaget i forslaget til erhvervslejelov og vil herefter ikke være gældende.
Der henvises herom til bemærkningerne til § 21 i forslaget til lov om leje af erhvervslokaler m.v.
Til nr. 10 Bestemmelsen i lejelovens § 53, stk. 1, 2. pkt., foreslås ophævet, idet den alene vedrører erhvervslokaler, der efter forslaget til erhvervslejelov ikke længere vil være omfattet af lov om leje.
Til nr. 12 Lejelovens bestemmelse om overtagelse af erhvervslokaler ved dødsfald foreslås ophævet, idet en tilsvarende bestemmelse omfattende såvel rene erhvervslejemål som blandede erhvervs- og beboelseslejemål findes som § 52 i det fremsatte forslag til erhvervslejelov.
Til nr. 13 og 16 Bestemmelsen om opsigelse af lokaler til restauration, kiosk, stalde m.v. foreslås ophævet, idet den alene vedrører erhvervslokaler, og idet en tilsvarende bestemmelse, der omfatter såvel rene erhvervslejemål som blandede erhvervs- og beboelseslejemål, findes som § 56 i det fremsatte forslag til erhvervslejelov.
Til nr. 14 Ændringen er en konsekvens af nr. 18.
Til nr. 15 og 21 Bestemmelsen om udlejerens mulighed for selv at drive erhverv i samme branche som lejer foreslås ophævet, idet den alene vedrører erhvervslokaler, og idet en tilsvarende bestemmelse findes om § 58, stk. 2, i det fremsatte forslag til erhvervslejelov.
Lovforslagets bestemmelse omfatter såvel rene erhvervslejemål som blandede erhvervs- og beboelseslejemål.
Til nr. 17-19 Lejelovens bestemmelse om lejerens ret til erstatning ved opsigelse af lejemål om erhvervslokaler foreslås ophævet, idet regler om erstatning for opsigelse af sådanne lokaler findes som § 63 i forslaget til lov om erhvervslokaler.
Den foreslåede § 63 gælder for såvel rene erhvervslejemål som blandede erhvervs- og beboelseslejemål.
Til nr. 20 Bestemmelsen om ophævelse af lejemål vedrørende butik eller beværtning foreslås ophævet, idet den alene vedrører erhvervslokaler, og idet en tilsvarende bestemmelse findes som § 66, stk. 1, nr. 8, i det fremsatte forslag til erhvervslejelov.
Lovforslagets bestemmelse omfatter såvel rene erhvervslejemål som blandede erhvervs- og beboelseslejemål.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. I § 3 indsættes efter »beboelse«:
», og de lokaler, der efter lejeaftalen anvendes til andet end beboelse, er beliggende i samme fysiske enhed som de lokaler, der efter lejeaftalen alene anvendes til beboelse, jf. § 1, stk. 2, i lov om leje af erhvervslokaler m.v.« § 3. Lovens regler om beboelseslejligheder finder også anvendelse, når en lejlighed delvis er udlejet til andet end beboelse.
 2. § 5, stk. 2, 1. pkt., affattes således:
»Blanketter må kun anvendes, hvis de er autoriserede ved aftale mellem landsomfattende sammenslutninger af henholdsvis grundejerforeninger og lejerforeninger eller af Boligministeren.« Stk. 2. Ved indgåelse af lejeaftale om beboelseslejligheder eller enkelte værelser til beboelse må blanketter kun anvendes, hvis de er autoriserede ved aftale mellem landsomfattende sammenslutninger af henholdsvis grundejerforeninger og lejerforeninger eller af boligministeren.
 3. § 6, stk. 1, affattes således:
» § 6. Ved udlejning eller formidling af lejeforhold omfattet  

 af denne lov eller ved bytning af beboelseslejligheder er det ikke tilladt at modtage eller kræve vederlag fra lejeren eller betinge sig, at lejeren indgår anden retshandel, som ikke er et led i lejeaftalen.« § 6. Ved udlejning til beboelse, ved formidling af sådanne lejeforhold eller ved bytning af beboelseslejligheder er det ikke tilladt at modtage eller kræve vederlag fra lejeren eller at betinge sig, at lejere indgår anden retshandel, som ikke er et led i lejeaftalen.
 4. I § 28 ændres »de i §§ 29 og 30« til: »de i §  

 29«.
§ 28. Lejeren må ikke uden udlejerens samtykke foretage ændringer af det lejede eller anbringe andre indretninger eller genstande end de i §§ 29 og 30 nævnte.
 5. § 30 ophæves.
§ 30. Lejeren har ret til at foretage skiltning på mure, døre og vinduer, der hører til det lejede, i det omfang det er sædvanligt efter hans forretnings og ejendommens art.
Lejeren har endvidere ret til at anbringe markiser, undhængsskabe, automater, varer o.
 lign. i sædvanligt omfang.
Stk. 2. Lejeren af en butik eller en beværtning skal holde forretningen åben og i forsvarlig drift i sædvanligt omfang.
Stk. 3. Når et lokale er udlejet til forretning i en bestemt branche, må ejeren ikke udleje andre lokaler i samme ejendom til en tilsvarende forretning eller selv benytte dem til drift af en sådan.
 6. § 33, stk. 4, affattes således:
» Stk. 4. Leje kan ikke kræves betalt for mere end 3 måneder  

 ad gangen.« Stk. 4. Leje for beboelseslejligheder og enkeltværelsre til beboelse kan ikke kræves betalt for mere end 3 måneder ad gangen.
 7. § 34, stk. 1, 1. pkt., affattes således:
»Lejen kan ikke kræves forudbetalt for et længere tidsrum end 6 måneder.« § 34. I lejeforhold om beboelseslejligheder og enkeltværelser til beboelse kan lejen ikke kræves forudbetalt for et længere tidsruim end 6 måneder.
8. I § 34, stk. 3, 1. pkt. udgår »i lejeaftaler om beboelseslejligheder og enkeltværelser til beboelse.
Stk. 3. Gennemføres lejelforhøjelser, kan forudbetalt leje kun kræves reguleret i lejeaftaler om beboelseslejligheder og enkeltværelser til beboelse, hvis forudbetalingen ikke skal indestå som depositum ved lejeforholdets ophør.
 9. § 46, stk. 1, affattes således:
 » § 46. Bestemmelserne i § 36, stk. 1 og 2, kan ikke fraviges,  

 jf.
dog stk. 2.« § 46. Bestemmelserne i § 36, stk. 1 og 2, kan kun fraviges i lejeaftaler, der vedrører lokaler, som udelukkende anvendes til andet end beboelse, jf. dog stk. 2.
 10. § 53, stk. 1, 2. pkt., ophæves.
 11. § 53, stk. 2, 1. pkt., affattes således:
»Der kan ikke træffes aftale om, at lejen skal reguleres på anden måde end fastsat i §§ 47-52.« § 53. Reglerne i §§ 47-52 kan ikke ved aftale fraviges til skade for lejeren.
I lejeforhold om lokaler, der udelukkende er udlejet til erhvervsformål kan dog aftales, at reglerne i § 50, stk. 2, finder anvendelse.
Stk. 2. I lejeforhold om beboelseslejligheder og enkelte værelser til beboelse kan der ikke træffes aftale om, at lejen skal reguleres på anden måde end fastsat i §§ 47-52. I lejeperioden kan dog aftales forhøjelser med bestemte beløb til bestemte tidspunkter.
 12. § 75, stk. 3, ophæves.
 Stk. 4 bliver herefter stk. 3.
Stk. 3. Dør en lejer, der har drevet en erhvervsvirksomhed, hvis stedlige forbliven i ejendommen er af væsentlig betydning og værdi for virksomheden, uden at efterlade sig en ægtefælle, har enhver af lejerens livsarvinger eller svigerbørn ret til at overtage lejeforholdet, medmindre udlejeren har vægtige grunde til at modsætte sig det.
Det er dog en betingelse, at den pågældende har fornødent kendskab til den branche, hvori forretningen hidtil har været drevet, og ønsker selv eller sammen med sin ægtefælle at føre forretningen videre.
Indtræder den pågældende ikke som lejer, kan udlejeren ikke udleje til anden side på lempeligere vilkår, end han har foreslået den pågældende.
 13. § 82, litra c og d, ophæves.
§ 82. Udlejeren kan opsige lejeforhold om c) lokaler til restauration, butik, kiosk eller tilsvarende brug på banegårde, i teatre, foreningsbygninger, forlystelsesanlæg, skove, parker, o.lign., hvor forretningen må antages hovedsagelig at blive søgt af det publikum, der benytter de nævnte virksomheder, skove og parker, og hvor forretningen står i direkte tilknytning til disse, d) garager, stalde o.lign.
 14. I § 83 ændres »§§ 84 og 88« til : »§ 84«.
§ 83. Andre lejeforhold end de i § 82 nævnte kan udlejeren kun opsige i følgende tilfælde, jfr. dog §§ 84 og 88:
 15. § 84, litra c, ophæves.
 Litra d-f bliver herefter litra c-e.
§ 84. I opsigelsesretten efter § 83, stk. 1, litra a gælder følgende begrænsninger:
- - - c) Lejeforhold om lokaler, der er udlejet til erhvervsformål, kan udlejeren ikke opsige med henblik på at drive erhverv i samme branche som lejerens.
 16. I § 86 stk. 1, 2. pkt. udgår »og d«.
§ 86. Opsigelsesvarslet er 3 måneder til den første hverdag i en måned, der ikke er dagen før en helligdag.
Dog er opsigelsesvarslet 1 måned for de i § 82, litra a og d, nævnte lejeforhold.
 17. § 87 stk. 1, 3. pkt. udgår.
Er det lejede udlejet til andet end beboelse, skal opsigelsen tillige indeholde oplysning om lejerens rettigheder efter §§ 88-90.
 18. §§ 88-91 ophæves.
§ 88. En lejer, der driver en erhvervsvirksomhed, hvis stedlige forbliven i ejendommen er af væsentlig betydning og værdi for virksomheden, kan kun opsiges efter § 83, hvis opsigelsen er rimelig ud fra en vurdering af begge parters forhold.
Stk. 2. Ved afgørelsen efter stk. 1 skal der bl.a. tages hensyn til længden af det tidsrum, hvori forretningen har været drevet i de lejede lokaler, værdien af kundekredsen, forretningens nettooverskud, vægtige indvendinger mod lejerens person eller forretningsførelse, hans behandling af de lejede lokaler og hans forbedringer af disse.
§ 89. Opsiges en lejer, der driver en erhvervsvirksomhed, hvis stedlige forbliven i ejendommen er af væsentlig betydning og værdi for virksomheden, kan der gives lejeren en erstatning for opsigelsen.
Stk. 2. Ved fastsættelse af en eventuel erstatning efter stk. 1 skal boligretten ud over de i § 88, stk. 2, nævnte forhold nanvlig tage hensyn til:
a) Værdiforringelsen af lejerens inventar o. lign. ved flytning, b) lejerens flytteudgifter, c) det forhold, at ejendommen skal nedrives eller ombygges og lejeren er gjort bekendt hermed ved lejeaftalens indgåelse.
Stk. 3. Lejeren skal ikke fraflytte, før han har modtaget den erstatning, der er tilkendt ham, eller udlejeren ved bankgaranti eller på anden måde har stillet betryggende sikkerhed for erstatningsbeløbets betaling.
§ 90. Vil lejeren godkende opsigelsen, men kræve erstatning efter § 89, skal lejeren meddele udlejeren dette senest 6 uger efter, at opsigelsen er kommet frem til ham.
Stk. 2. Lejeren må endvidere anlægge sag ved boligretten senest 6 uger efter udløbet af den i stk. 1 nævnte frist.
§ 91. Boligretten kan fastsætte, at hele erstatningen eller en del af denne skal tilbagebetales til udlejeren, hvis lejeren på ny åbner forretning i samme branche inden for en af retten fastsat tidsfrist på højst 3 år og inden for en af retten fastsat afstand fra det tidligere forretningslokale.
Stk. 2. Lejeren må ikke åbne forretning i samme branche inden for den af retten fastsatte afstand i tid og sted, før han har tilbagebetalt erstatning i overensstemmelse med reglerne i stk. 1.
 19. I § 92 ændres »90« til: »87«.
§ 92. Reglerne i §§ 83-90 kan, for så vidt angår opsigelse fra udlejerens side, ikke ved aftale fraviges til skade for lejeren, så længe udlejeren ikke har opsagt ham.
 20. § 93, stk. 1, litra h, ophæves.
 Litra i-j bliver herefter litra h-i.
 § 93. Udlejeren kan hæve lejeaftalen i følgende tilfælde:
h) Når lejeren af en butik eller beværtning trods udlejerens indsigelse ikke opfylder pligten til at holde forretningen åben og i forsvarlig drift.
 21. I § 119, stk. 2 ændres »litra d« til: »litra  

 c«.
Stk. 2. Reglen i § 84, litra d, er ikke til hinder for, at en udlejer, der selv æønsker at benytte det lejede, kan afgive opsigelse, når det lejede var omdannet til ejerlejlighed inden lejeaftalens indgåelse og lejeaftalen er indgået inden 1. januar 1980.
Bilag 2 Folketingets forhandlinger vedrørende lov om leje Folketingsåret 1978-79 Tillæg A, sp. 2401, tillæg B, sp. 1009, tillæg C, sp. 481, Fremsættelse, sp. 5476, 1. behandling, sp. 6787 2. behandling, sp. 11237, 3. behandling, sp. 11587.
 Loven stadfæstet 8. juni 1979 (Lovt. nr. 237).
Folketingsåret 1981-82 (1. samling) Tillæg A, sp. 53. Fremsættelse, sp. 63, 1. behandling, sp. 710.
Folketingsåret 1981-82 (2. samling) Tillæg A, sp. 919, tillæg B, sp. 295, tillæg C, sp. 205.
 Fremsættelse, sp. 373, 1. behandling, sp. 641, 2. behandling sp.
 5554, 3. behandling sp. 5653.
 Loven stadfæstet 28. april 1982 (Lovt. nr. 170).
 Tillæg A, sp. 5169, tillæg B, sp. 1709, tillæg C, sp. 793.
 Fremsættelse, sp. 8028, 1. behandling sp 8417, 2. behandling sp.
 8812, 3. behandling, sp. 9069.
 Loven stadfæstet 9. juni 1982 (Lovt. nr. 296).
Folketingsåret 1982-83 Tillæg A, sp. 1181, tillæg B, sp. 783, tillæg C, sp. 175.
 Fremsættelse, sp. 1570, 1. behandling sp. 1734, 2. behandling sp.
 3248, 3. behandling sp. 3753.
 Loven stadfæstet 22. december 1982 (Lovt. nr. 706).
Folketingsåret 1983-84 (1. samling) Tillæg A, sp. 145, tillæg B, sp. 121 og 185, tillæg C, sp. 149.
 Fremsættelse, sp. 74, 1. behandling, sp. 465, 2. behandling sp.
 2796, 3. behandling sp. 3318.
 Loven stadfæstet 21. december 1983 (Lovt. nr. 609).
Folketingsåret 1983-84 (2. samling) Tillæg A, sp. 1505, tillæg B, sp. 311, Loven stadfæstet tillæg C, sp. 173. Fremsættelse, sp. 933, 1. behandling, sp. 1524, 2.
 behandling, sp. 4321, 3. behandling, sp. 4824.
 Loven stadfæstet 9. maj 1984 (Lovt. nr. 194).
 Tillæg A, sp. 3499. Fremsættelse, sp. 3104, 1. behandling, sp. 3610.
Folketingsåret 1984-85 Tillæg A, sp. 617, tillæg B, sp. 189, tillæg C, sp. 105.
 Fremsættelse, sp. 374, 1. behandling sp. 883, 2. behandling, sp.
3606, 3. behandling, sp. 3895., Loven stadfæstet 19. december 1984 (Lovt. nr. 618).
 Tillæg A, sp. 1341. Fremsættelse, sp. 1860, 1. behandling, sp. 2990.
 Tillæg A, sp. 1365. Fremsættelse, sp. 1861, 1. behandling, sp. 2991.
Folketingsåret 1985-86 Fremsættelse, sp. 5474.
 Fremsættelse, sp. 6920, 1. behandling, sp. 7341, 2. behandling, sp.
 11007, 3. behandling, sp. 12260.
 Loven stadfæstet 4. juni 1986 (Lovt. nr. 300).
Folketingsåret 1986-87 Fremsættelse, sp. 822, 1. behandling, sp. 1292, 2. behandling, sp.
 3195, 3. behandling, sp. 3309.
 Loven stadfæstet 3. december 1986 (Lovt. nr. 797).
 Fremsættelse, sp. 1152, 1. behandling, sp. 12011, 2. behandling, sp.
 12640, 3. behandling, sp. 12877.
 Loven stadfæstet 10. juni 1987 (Lovt. nr. 376).
Folketingsåret 1987-88 Fremsættelse, sp. 5282, 1. behandling, sp. 6465.
 Fremsættelse, sp. 7594, (1. behandling 25. marts 1988).
