(Til rektorerne ved børnehave- og  

 fritidspædagogseminarierne) Fra rektorerne ved børnehave- og fritidspædagogseminarierne har  

 ministeriet modtaget anmodning om tilladelse til i særlige tilfælde, hvor  

 ansættelse af en vikar efter arbejdsforholdene ved de pågældende  

 praktikinstitutioner ikke er mulig eller i alt fald frembyder meget store  

 vanskeligheder, at anvende det til vikarbetaling beregnede beløb til  

 aflønning af vedkommende praktiklærer for afholdelse af konferencetimer uden  

 for normal arbejdstid i forbindelse med praktikundervisningen for de  

 studerende.
I denne anledning skal man - i fortsættelse af ministeriets skrivelse af  

 10. november 1978 vedrørende dækning af vikarudgifter m.v. for praktiklærere  

 - meddele, at ministeriet for så vidt angår  konferencetimer (2 ugentlige  

 timer) i tilknytning til øvelsespraktik ved døgninstitutioner for børn og  

 unge og dermed  ligestillede institutioner for børn og voksne, herunder  

 institutioner inden for særforsorgen og åndssvageforsorgen, samt  ved særlige  

 skoleformer (ordblindeinstitut, taleinstitut) m.fl.  institutioner, hvor der  

 er tale om skemabundne undervisningstimer, ikke skal indvende noget imod, at  

 der indtil videre som ønsket etableres en vederlagsordning gennem  

 konvertering af vikarbetalingen til en timeløn, såfremt der ikke måtte være  

  mulighed for fremskaffelse af vikar og afholdelse af  konferencetimer inden  

 for normal arbejdstid.
Det bemærkes herved, at det ved tilrettelæggelsen af  

 praktikundervisningen i samarbejde med praktikinstitutionerne bør tilstræbes,  

 at konferencetimerne i videst muligt omfang afholdes inden for normal  

 arbejdstid, og at der i denne sammenhæng sikres den nødvendige vikardækning.
 Man skal anmode om, at betaling for konferencetimer vedrørende finansåret  

 1978 må blive søgt afviklet inden udløbet af supplementsperioden den 16.  

 februar 1979.
 P.M.V.
 E.B.
