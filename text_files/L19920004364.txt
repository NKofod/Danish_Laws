Den 9. august 1991 har Danmark godkendt en den 13. maj 1991 i Bergen  

 undertegnet ændringsprotokol om ændring af aftale af 5. marts 1981 mellem  

 Danmark, Finland, Island, Norge og Sverige om nordisk bistandssamarbejde  

 (Københavnsaftalen), jf.
Udenrigsministeriets bekendtgørelser nr. 59 af 1.  

 juni 1981 og nr. 76 af 24. august 1982, Lovtidende C.
 Ændringsprotokollen har følgende ordlyd:
Ændringsprotokol til aftale om det nordiske bistandssamarbejde af 5.  

 marts 1981 mellem Danmark, Finland, Island, Norge og Sverige Danmarks, Finlands, Islands, Norges og Sveriges regeringer, der som følge  

 af udviklingen i samarbejdet under aftalen om nordisk bistandssamarbejde af  

 5. marts 1981 (Københavnsaftalen) anser det for hensigtsmæssigt at nedlægge  

 den Rådgivende Komite for Bistandsspørgsmål, er blevet enige om at ændre  

 Københavnsaftalen som følger:
Artikel I Københavnsaftalens artikel I, stk. 1, får følgende nye ordlyd:
 Generelt:
 1. Administrationen af nordiske bistandsindsatser i  

 udviklingslandene, som regeringerne beslutter sig til at gennemføre i medfør  

 af denne aftale, skal ske gennem Nordisk Ministerråd og embedsmandskomiteen  

 for bistandsspørgsmål samt, for så vidt angår den løbende administration,  

 gennem bistandsadministrationerne i de nordiske lande.
 (Artiklens stk. 2 opretholdes uforandret).
Artikel II Københavnsaftalens artikel III ophæves i sin helhed.
Artikel III Denne ændringsprotokol træder i kraft 30 dage efter den dag, da samtlige  

 parter har givet det danske udenrigsministerium meddelelse om deres  

 godkendelse af ændringsprotokollen.
 Det danske udenrigsministerium underretter de øvrige parter om modtagelsen  

 af disse meddelelser og om tidspunktet for ændringsprotokollens  

 ikrafttrædelse.
Artikel IV Originalteksten til denne ændringsprotokol deponeres i det danske  

 udenrigsministerium, der tilstiller de øvrige parter bekræftede genparter  

 heraf.
 Til bekræftelse heraf har undertegnede befuldmægtigede repræsentanter  

 undertegnet denne ændringsprotokol.
 Udfærdiget i Bergen den 13. maj 1991 i eet eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 For Danmarks regering:
Thor Pedersen For Finlands regering:
Ole Norrback For Norges regering:
Kjell Borgen For Sveriges regering:
Mats Hellstrøm Ændringsprotokollen trådte i medfør af artikel III i kraft den 21. marts  

 1992.
