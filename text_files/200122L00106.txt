Fremsat den 20. februar 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om ændring  

 af lov om lige løn til mænd og kvinder (lønoplysninger) § 1 I lov nr. 445 af 7. juni 2001, foretages følgende  

 ændringer:
 1. § 2, stk.1, 2. pkt. affattes således:
 »Tidspunktet for ikrafttrædelsen af § 1, nr.  

 3-5, fastsættes af Beskæftigelsesministeren.«.
 2. § 2, stk. 3, affattes således:
 »Tidspunktet for, hvornår redegørelsen efter  

 § 6 a, som affattet ved denne lovs § 1, nr. 5, udarbejdes  

 første gang, fastsættes af Beskæftigelsesministeren.«.
 3. § 3 ophæves.
Bemærkninger til lovforslaget Almindelige bemærkninger I folketingssamlingen 2000/2001 vedtog Folketinget en  

 ændring af lov om lige løn til mænd og kvinder, jf.  

 lovbekendtgørelse nr. 983 af 20. november 2001. Lov nr. 445 af 7. juni  

 2001 gennemførte et krav om, at en arbejdsgiver med 10 ansatte eller  

 mere skal udarbejde en lønstatistik for hele virksomheden opdelt  

 på køn samt på andre kriterier, der er relevante for  

 aflønning af medarbejdere.
For de arbejdsgivere, der er tilmeldt LetLøn, jf.  

 lov nr.1262 af 20. december 2000 om et indberetningssystem for oplysning om  

 løn m.v., kan lønstatistikken udarbejdes af LetLøn  

 på grundlag af de dertil indberettede oplysninger.
Lovændringen  

 skulle træde i kraft den 1. juni 2002.
Formålet med lovændringen var at forøge  

 ligelønslovens effektivitet.
Men indsatsen for at begrænse  

 lønforskelle mellem kvinder og mænd kan foretages på mange  

 måder, og indførelsen af krav om kønsopdelt  

 lønstatistik er efter Regeringens opfattelse måske ikke den mest  

 hensigtsmæssige på nuværende tidspunkt.
 Regeringen vil derfor udskyde lovens ikrafttræden og  

 i stedet opfordre arbejdsmarkedets parter til at finde alternative veje til  

 sikring af lige løn og til at komme med forslag til, hvorledes de i  

 fællesskab kunne arbejde videre med ligelønsproblemet, herunder  

 udarbejdelse af ligelønsstatistikker på virksomhederne.  

 Regeringen vil lade resultaterne af organisationernes overvejelser  

 indgå i det videre arbejde for at skabe ligeløn.
Det er desuden Regeringens opfattelse, at det vil belaste  

 virksomhederne administrativt, hvis de skal til at udarbejde  

 kønsopdelt lønstatistik.
Da loven, som forpligtede  

 virksomhederne, blev indført, vurderede et fokuspanel de  

 administrative byrder til ca. 2 timer pr. lønstatistik for de  

 virksomheder, som blev pålagt at udarbejde en sådan.
Denne  

 belastning vil blive mindre for de virksomheder, der er tilmeldt  

 LetLøn, men for at denne lettelse skal blive reel, er det fundet  

 rimeligt, at virksomhederne får lejlighed til at anvende LetLøn  

 i en periode, inden LetLøn også skal bruges til at udarbejde  

 ligelønsstatistik.
Økonomiske konsekvenser for det offentlige og for  

 erhvervslivet Der forventes ikke at være økonomiske  

 konsekvenser af forslaget.
Hvis udarbejdelse af kønsopdelt  

 lønstatistik på virksomheder skal iværksættes,  

 kommer det efter det hidtidige skøn til at koste i  

 størrelsesordenen 5 millioner kr.
Administrative konsekvenser for det offentlige og for  

 erhvervslivet De administrative konsekvenser ved forslaget antages at  

 udgøre en lettelse svarende til de forventede byrder, som et  

 fokuspanel tidligere har vurderet.
Fokuspanelets vurdering viste dengang, at  

 forslaget forventedes at pålægge de berørte virksomheder  

 administrative byrder på ca. 2 timer for hver kønsopdelt  

 statistik, hvortil kommer omstillingsbyrder i forbindelse med tilretning af  

 edb-systemer svarende til ca. 6 timer.
Ligestillingsmæssige konsekvenser Ændringen af lov om ligeløn til mænd og  

 kvinder (lønoplysninger) havde til formål at forøge  

 ligelønslovens effektivitet.
Udskydelsen af lovens ikrafttræden  

 samtidig med, at der skal findes alternative veje til sikring af  

 ligeløn indebærer, at der ikke skønnes at være  

 ligestillingsmæssige konsekvenser af lovforslaget.
Forholdet til EU-retten Lovforslaget indeholder ikke EU-retlige aspekter.
Lovovervågning Lovforslaget har ikke en sådan karakter, at det er  

 nødvendigt at lade det indgå i forsøget med  

 lovovervågning.
Høring Lovforslaget er samtidig med fremsættelsen sendt til  

 høring i Kommunernes Landsforening, Amtsrådsforeningen,  

 Frederiksberg Kommune, Københavns Kommune, LO, HK, DA, AC, FTF, SALA,  

 Ledernes Hovedorganisation, Finanssektorens Arbejdsgivere, Kommunale  

 Tjenestemænd og Overenskomstansatte, Centralorganisationernes  

 Fællesudvalg, Dansk Kvindesamfund, Foreningen for Kvinder og  

 Kønsforskere, Kvinderådet, KVINFO og Videncentret for  

 ligestilling.
Vurdering af konsekvenser af  

 lovforslag Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner ingen ingen Administrative konsekvenser for stat, kommuner og  

 amtskommuner administrative lettelser ingen Økonomiske konsekvenser for erhvervslivet ingen ingen Administrative konsekvenser for erhvervslivet administrative lettelser for de berørte  

 virksomheder ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til nr. 1 Beskæftigelsesministeren beslutter, hvorvidt § 1,  

 nr. 3-5, skal træde i kraft.
Om Beskæftigelsesministeren  vil lade § 1, nr.3-5  

 træde i kraft, afhænger af en vurdering af, om parterne i deres  

 drøftelser peger på andre løsninger og en afdækning  

 af, om der reelt er andre muligheder for at sikre ligeløn.
Dette  

 kræver den nødvendige tid.
Til nr. 2 Da redegørelsen om indsatsen for at opnå lige  

 løn mellem mænd og kvinder hænger sammen med forslaget om  

 lønstatistik, foreslås det, at der først udarbejdes  

 sådanne redegørelser, når Beskæftigelsesministeren  

 har truffet bestemmelse herom, jf. ændring under nr. 1.
Til nr. 3 Bestemmelsen om, at kravet om lønstatistik skal  

 revideres, ophæves.
Bestemmelsen genovervejes, når der er taget  

 stilling til, om kønsopdelt statistik skal udarbejdes.
