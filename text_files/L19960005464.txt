Ved den stiftende konference for oprettelsen af Det Internationale Institut for Demokrati og Valgbistand, International IDEA, som  

 fandt sted den 27. februar 1995 i Stockholm, blev statutterne underskrevet af de fjorten stiftende stater.
 De fjorten lande var: Australien, Barbados, Belgien, Chile, Costa Rica,  

 Danmark, Finland, Indien, Nederlandene, Norge, Portugal, Spanien, Sverige og  

 Sydafrika.
 Aftalen har følgende ordlyd:
Oversættelse AFTALE OM OPRETTELSE AF DET INTERNATIONALE INSTITUT FOR DEMOKRATI OG  

 VALGBISTAND De underskrivende parter, SOM BEMÆRKER, at begreberne demokrati, pluralisme og frie og retfærdige  

 valg har rod i hele verden; SOM BEMÆRKER, at demokrati er nødvendigt for at fremme og garantere  

 menneskerettighederne, og at deltagelse i det politiske liv, også på  

 regeringsplan, udgør en del af menneskerettighederne, som de er proklameret  

 og garanteret ved internationale traktater og erklæringer; SOM OGSÅ BEMÆRKER, at tankerne om bæredygtigt demokrati, god  

 regeringsførelse, ansvarlighed og gennemskuelighed er blevet væsentlige i  

 national og international politisk udvikling; DER ER SIG BEVIDST, at styrkelse af demokratiske institutioner nationalt,  

 regionalt og globalt er befordrende for forebyggende diplomati og således  

 fremmer etableringen af en bedre verdensorden; SOM FORSTÅR, at demokratiske og valgmæssige processer kræver kontinuitet  

 og langsigtet perspektiv; SOM ØNSKER AT FREMME og gennemføre universale normer, værdier og metoder; SOM ER BEVIDSTE OM, at pluralisme forudsætter aktører og nationale og  

 internationale organisationer med særskilt forskellige opgaver og mandater,  

 som ikke kan overtages af andre; SOM ERKENDER, at et mødested for alle de implicerede parter vil opretholde  

 og fremme professionalisme og systematisk kapacitetsopbygning; DER TAGER I BETRAGTNING, at et supplerende internationalt institut er  

 ønsket på dette område, ER BLEVET ENIGE om følgende:
Artikel I Etablering, placering og status 1. Parterne i nærværende aftale opretter herved det  

 Internationale Institut for Demokrati og Valgbistand som en international  

 organisation, i det følgende omtalt som instituttet eller International IDEA.
2. Instituttets hovedkontor er i Stockholm, medmindre  

 Rådet beslutter at flytte instituttet til en anden placering.
Instituttet kan  

 oprette kontorer på andre steder, hvis det kræves for at understøtte  

 instituttets program.
 3. International IDEA skal have fulde rettigheder som  

 juridisk person og nyde sådanne kapaciteter som er nødvendige for at udøve  

 dets funktioner og opfylde dets formål, bl.a. følgende kapaciteter:
a.
Erhverve og disponere over fast og personlig ejendom; b.
Indgå kontrakter og andre former for aftaler; c.
Ansætte personale og acceptere sekunderet personale; d.
Anlægge og forsvare sager og sagsanlæg; e.
Investere instituttets midler og ejendomme; og f.
Tage andre nødvendige juridiske forholdsregler for at opfylde  

 instituttets formål.
Artikel II Formål og aktiviteter 1. Instituttets formål er:
a.
At fremme og støtte bæredygtigt demokrati over hele verden; b.
At udvikle og konsolidere demokratiske valgprocesser over hele verden; c.
At øge forståelsen og fremme implementering og udbredelsen af  

 standarder, regler og retningslinier, der gælder for flerpartipluralisme og  

 demokratiske processer; d.
At styrke og støtte national kapacitet til at udvikle alle demokratiske  

 instrumenter; e.
At sørge for en platform mellem alle implicerede i valgprocesser; f.
At øge kendskabet til og styrke undervisning i demokratiske  

 valgprocesser; g.
At fremme gennemsigtighed og ansvarlighed, professionalisme og  

 effektivitet i valgprocessen i en forbindelse med en demokratisk udvikling.
 2. Med henblik på opfyldelsen af ovennævnte formål kan  

 instituttet deltage i følgende former for aktiviteter:
a.
Udvikle globale netværk inden for valgprocesser; b.
Oprette og vedligeholde oplysningstjenester; c.
Yde rådgivning, vejledning og støtte til institutioner i en  

 pluralistisk demokratisk sammenhæng, herunder regering og opposition,  

 politiske partier, valgkommissioner, en uafhængig juridisk  

 justitsforvaltning, medierne og andre aspekter ved valgprocessen; d.
Opmuntre til forskning samt til spredning og anvendelse af  

 forskningsresultater inden for instituttets kompetenceområde; e.
Organisere og fremme seminarer, workshops, og undervisning om frie og  

 retfærdige valg i sammenhæng med pluralistiske demokratiske systemer; f.
Påtage sig andre aktiviteter i forbindelse med valg og demokrati, når  

 behovet opstår.
 3. Medlemmerne og de associerede medlemmer tiltræder  

 instituttets formål og aktiviteter som anført i nærværende artikel og  

 forpligter sig til at fremme disse og assistere instituttet med at udføre  

 arbejdsprogrammet.
Artikel III Samarbejdsrelationer Instituttet kan oprette samarbejdsrelationer med andre institutioner.
Artikel IV Medlemsskab 1. Medlemmer af instituttet er:
a.
Regeringerne i de stater, der er parter i nærværende aftale; b.
Mellemstatslige organisationer, der er parter i nærværende aftale.
2. Associerede medlemmer af instituttet er internationale private  

 organisationer.
Disse organisationer skal som medlemmer have rigtigt  

 konstituerede organisationer eller en kombination af organisationer og  

 enkeltpersoner, med definerede regler, der styrer medlemstilgangen.  

 Organisationen skal omfatte medlemmer fra mindst syv stater.
Organisationen  

 bør have en funktionel og professionel rolle, der er relevant for  

 instituttets aktivitetsområde.
 3. En international privat organisation kan til enhver  

 tid meddele generalsekretæren, at den ønsker at blive associeret medlem af  

 instituttet.
 4. Antallet af associerede medlemmer kan på intet  

 tidspunkt overstige antallet af medlemmer af instituttet.
Artikel V Økonomi 1. Instituttet skal erhverve sine økonomiske  

 ressourcer gennem f.eks. frivillige bidrag og donationer fra regeringer og  

 andre, publikationer og indtægter fra andre tjenester, renteindtægter fra  

 fonde, legater og bankkonti.
2. Det kræves ikke af parterne i nærværende aftale, at  

 de yder økonomisk støtte til instituttet ud over frivillige bidrag.
Ejheller  

 skal de være ansvarlige, individuelt eller kollektivt, for instituttets  

 eventuelle gæld, forpligtelse eller ansvar.
 3. Instituttet sørger for arrangementer, som er  

 tilfredsstillende for regeringen i den stat, hvori hovedkontoret er  

 etableret, med henblik på at sikre instituttets evne til at møde dets  

 forpligtelser.
Artikel VI Organer Instituttet skal bestå af rådet, nomineringskomiteen, bestyrelsen,  

 generalsekretæren og sekretariatet.
Artikel VII Rådet 1. Rådet sammensættes af en repræsentant for hvert  

 medlem og associeret medlem af instituttet.
 2. Rådet samles en gang årligt til ordinære samlinger.  

 Der indkaldes til ekstraordinære samlinger:
a.
Ved opfordring fra bestyrelsen; b.
Hvis en tredjedel af rådets medlemmer ønsker det.
 3. Der kan inviteres observatører til Rådets møder,  

 men disse har ingen stemmeret.
 4. Rådet vedtager sin egen forretningsorden og vælger  

 en formand for hvert møde.
 5. Rådet har følgende opgaver:
a.
Udøve den overordnede ledelse af instituttets arbejde; b.
Vurdere instituttets aktiviteter; c.
Med totredjedeles flertal godkende nye medlemmer og associerede  

 medlemmer af instituttet efter anbefaling fra bestyrelsen; d.
Drøfte og med totredjedeles flertal tage beslutning om suspendering af  

 medlemmer og associerede medlemmer efter bestyrelsens anbefaling; e.
Udpege medlemmer og formand til bestyrelsen; f.
Udpege nomineringskomiteen g.
Udpege revisorerne; h.
Godkende det reviderede regnskab.
6. Rådets skal træffe beslutninger ved konsensus.
Hvis  

 alle bestræbelser er foretaget, og der ikke er opnået konsensus, kan  

 formanden beslutte at gå over til formel afstemning.
En formel afstemning  

 skal også afholdes, hvis det kræves af et medlem med stemmeret.
Med  

 undtagelse af bestemmelser i nærværende aftale skal der foretages formel  

 afstemning i rådet ved simpelt flertal af de afgivne stemmer.
Hvert medlem af  

 rådet har en stemme og i tilfælde af stemmelighed, kan formanden for mødet  

 have den afgørende stemme.
Artikel VIII Nomineringskomiteen 1. Rådet skal vælge en repræsentant blandt medlemmerne  

 og en repræsentant blandt de associerede medlemmer samt et medlem af  

 bestyrelsen til at sidde som medlemmer af nomineringskomiteen.
 2. Nomineringskomiteen skal:
a.
Nominere fremtrædende personligheder til at være medlemmer eller som  

 formand for bestyrelsen med henblik på godkendelse af rådet; b.
Nominere eksterne revisorer med henblik på godkendelse af rådet.
Artikel IX Bestyrelsen 1. Instituttet skal arbejde under ledelse af en  

 bestyrelse, der består af mellem 9 (ni) og 15 (femten) medlemmer.
Et medlem  

 af bestyrelsen skal udnævnes af det land, hvori instituttet har sit  

 hovedkontor (permanent repræsentant). Formanden for bestyrelsen skal udpeges  

 af rådet.
Bestyrelsesmedlemmerne udvælges på basis af resultater opnået inden  

 for områderne jura, valgteknik, politik, relevant forskning, statskundskab,  

 økonomi og andre områder af betydning for instituttets arbejdsopgaver.
De  

 sidder i bestyrelsen i kraft af deres personlige egenskaber og ikke som  

 repræsentanter for regeringer eller organisationer.
2. En bestyrelsesperiode for et medlem og for  

 bestyrelsesformanden er 3 (tre) år og kan forlænges.
Bestyrelsesperioden for  

 de første bestyrelsesmedlemmer skal være forskudt for at etablere en jævn  

 overgang af medlemskaber.
3. Bestyrelsen skal afholde møder, når den finder det  

 nødvendigt for at udføre sine funktioner.
På det første bestyrelsesmøde hvert  

 år udpeges en næstformand.
 4. Bestyrelsen skal også:
a.
Udstede vedtægter for ledelsen af instituttet i overensstemmelse med  

 nærværende aftale; b.
Udvikle instituttets politik på basis af den overordnede anvisning fra  

 rådet; c.
Udpege instituttets generalsekretær; d.
Godkende instituttets årlige arbejdsprogram og budget; e.
Anbefale nye medlemmer af instituttet til rådets godkendelse; f.
Anbefale suspension af medlemmer og associerede medlemmer, som findes  

 ikke at overholde artikel II paragraf 3 heraf; g.
Kommentere de reviderede regnskaber; h.
Udføre alle andre funktioner, der er nødvendige for at gennemføre de  

 beføjelser, bestyrelsen har fået tildelt.
Artikel X Generalsekretæren og sekretariatet 1. Instituttet skal ledes af en generalsekretær, som  

 udpeges af bestyrelsen for en periode på 5 (fem) år, som kan forlænges.
 2. Generalsekretæren skal udnævne personale til  

 professionelle og almene funktioner, som er nødvendige til udførelse af  

 instituttets formål i overensstemmelse med den personalepolitik, der er  

 godkendt af bestyrelsen.
 3. Generalsekretæren er ansvarlig over for  

 bestyrelsen.
Artikel XI Rettigheder, privilegier og immunitet I det land, hvor hovedkontoret befinder sig, skal Instituttet og dets  

 personale nyde sådanne rettigheder, privilegier og immunitet, som angivet i  

 aftale om hovedkontor.
Andre lande kan yde tilsvarende rettigheder,  

 privilegier og immunitet til støtte for instituttets aktiviteter i de  

 pågældende lande.
Artikel XII Ekstern revision Der skal udføres fuld økonomisk revision af instituttets drift på årsbasis  

 af et uafhængigt internationalt revisionsfirma udpeget af rådet efter  

 anbefaling fra nomineringskomiteen.
Resultat af sådanne revisioner skal  

 stilles til rådighed for bestyrelsen og rådet.
Artikel XIII Depositar 1. Instituttets generalsekretær skal være depositar  

 for nærværende aftale.
 2. Depositaren skal videregive alle meddelelser i  

 relation til aftalen til alle medlemmer og associerede medlemmer.
Artikel XIV Opløsning 1. Instituttet kan opløses, hvis et flertal på  

 firefemtedele af alle medlemmer og associerede medlemmer bestemmer, at  

 instituttet ikke længere er påkrævet eller at det ikke længere vil være i  

 stand til at fungere effektivt.
 2. I tilfælde af opløsning skal eventuelle aktiver i  

 instituttet, som er tilbage efter betaling af dets juridiske forpligtelser,  

 fordeles til institutioner, der har formål, der svarer til instituttets efter  

 rådets bestemmelse i konsultation med bestyrelsen.
Artikel XV Ændringer 1. Nærværende aftale kan ændres efter afstemning med  

 totredjedeles flertal af alle parter heri.
Et forslag til en sådan ændring  

 skal udsendes mindst otte uger i forvejen.
2. Ændringen træder i kraft tredve dage efter den  

 dato, hvor totredjedele af parterne har meddelt depositaren, at de har  

 opfyldt de formaliteter, der kræves af national lovgivning med hensyn til  

 ændringen.
Den skal derefter være bindende for alle medlemmer og associerede  

 medlemmer.
Artikel XVI Tilbagetrækning 1. Enhver part i nærværende aftale kan trække sig  

 tilbage fra den.
En sådan tilbagetrækning bliver effektiv tre måneder efter  

 den dato, hvor den er meddelt til depositaren.
2. Ethvert associeret medlem kan trække sit  

 medlemsskab af instituttet tilbage.
En sådan tilbagetrækning bliver effektiv  

 samme dag, den er meddelt til depositaren.
Artikel XVII Ikrafttræden 1. Nærværende aftale er åben for underskrift af de  

 stater, der deltog i den stiftende konference, der blev holdt i Stockholm den  

 27. februar 1995, og indtil datoen for det andet rådsmøde.
 2. Nærværende aftale træder i kraft den dag, hvor  

 mindst tre stater har underskrevet den og meddelt hinanden, at de  

 formaliteter, deres nationale lovgivning kræver, er opfyldt.
 3. For de stater, som ikke kan give en sådan  

 meddelelse på den dag, hvor aftalen træder i kraft, skal denne træde i kraft  

 tredve dage efter modtagelse hos depositaren af meddelelse om, at de  

 formaliteter, der kræves af den nationale lovgivning, er opfyldt.
Artikel XVIII Tiltrædelse Enhver stat eller mellemstatslig organisation kan til hver en tid meddele  

 generalsekretæren sit ønske om at tiltræde nærværende aftale.
Hvis  

 anmodningen godkendes af rådet, vil aftalen træde i kraft for den pågældende  

 stat eller mellemstatslige organisation tredve dage efter den dato, hvor  

 tiltrædelsesdokumentet er indgivet.
 I bekræftelse heraf har nedenstående, der er behørigt autoriserede  

 dertil, underskrevet nærværende aftale i et enkelt originalt eksemplar på  

 engelsk, som deponeres hos generalsekretæren, som sender kopier heraf til  

 alle instituttets medlemmer.
 Udfærdiget på engelsk i Stockholm den 27. februar 1995.
 Aftalen trådte i medfør af artikel XVII i kraft for Danmark, Norge og  

 Sverige den 27. februar 1995.
 Efterfølgende er aftalen trådt i kraft for nedennævnte lande på det ud for  

 hvert land angivne tidspunkt.
