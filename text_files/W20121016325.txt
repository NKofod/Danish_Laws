Offererstatningslovens § 1, nævnets stillingtagen til, om skaden skyldes en overtrædelse af lov om tilhold, opholdsforbud og bortvisning, nævnets j.nr. 12-520-23518 Ansøgers tidligere ægtefælle havde fået meddelt et tilhold mod ansøger, fordi han gentagne gange havde opsøgt ansøger mod hendes vilje.
Trods tilholdet fortsatte han med at opsøge ansøgeren, og han blev herefter ved retten dømt efter lov om tilhold, opholdsforbud og bortvisning for at have overtrådt tilholdet.
 Forholdet var herefter omfattet af offererstatningsloven, og nævnet tilkendte ansøger erstatning for udgifter til psykologbehandling.
