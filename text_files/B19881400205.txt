 Landbrugsministeriet fastsætter i medfør af § 35 i lov om jagt og  

 vildtforvaltning, jf. lovbekendtgørelse nr. 801 af 11. december 1987  

 nedennævnte bestemmelser for Bosserne og Lindholm vildtreservat i Århus amt.
 § 1. Vildtreservatet omfatter:
a.
Bosserne, del af matr. nr. 1 e , Brattingsborg Hgd, Tranebjerg med  

 tilvækstarealer, beliggende ca. 8,5 km øst for Langør i Stavns Fjord.
b.
Fiskeriterritoriet ud for det under a nævnte område inden for følgende  

 koordinater:
55 grader 56 min. 2 sek.
N, 10 grader 46 min. 6 sek. Ø (øens vestpunkt) 55 grader 56 min. 3 sek.
N, 10 grader 46 min. 9 sek. Ø (nordvesthjørnet) 55 grader 56 min. 3 sek.
N, 10 grader 48 min. Ø (nordøsthjørnet) 55 grader 55 min. 9 sek.
N, 10 grader 48 min. Ø (sydøsthjørnet) 55 grader 55 min. 9 sek.
N, 10 grader 46 min. 8 sek. Ø (sydvesthjørnet) c.
Lindholm, del af matr. nr. 1 e , Brattingsborg Hgd., Tranebjerg med  

 tilvækstarealer, beliggende ca. 3,5 km øst for Langør i Stavns Fjord.
d.
Fiskeriterritoriet ud for det under c nævnte område i en bredde af 50 m  

 fra højeste daglige vandstandslinie.
Stk. 2. Det under b nævnte farvandsområde afmærkes med gule sømærker  

 påsat gult kryds som topbetegnelse.
Områdets vestlige afgrænsning er vist ved  

 stage med gult kryds på øens vestende.
 § 2. På de i § 1, litra a og b, nævnte områder er sejlads, ladngang og  

 færdsel forbudt i perioden 1. april - 31. august.
 Stk. 2. På de i § 1, litra c og d, nævnte områder er sejlads, landgang og  

 færdsel forbudt i perioden 1. april 30. juni.
 Stk. 3. Bestemmelserne i stk. 1 og 2 gælder ikke for:
a.
Ejers/brugers samt dennes husstand og personales færdsel på øerne.  

 Hunde må dog ikke medtages.
b.
Sejlads i forbindelse med erhvervsfiskeri, hvorunder der dog højst kan  

 medtages det antal personer, der er nødvendig af hensyn til fiskeriets  

 gennemførelse.
 § 3. Det er forbudt at ødelægge og indsamle æg.
 § 4. Landbrugsministeriet Vildtforvaltning kan, når særlige forhold taler  

 derfor, dispensere fra bestemmelserne i §§ 2 og 3 efter nærmere af  

 Landbrugsministeriet fastsatte retningslinier.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 4, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 1. april 1988.
Landbrugsministeriet, den 5. februar  

 1988 P.M.V.
