Fremsat den 20. marts 2002 af  

 Anders Samuelsen (RV) og Marianne Jelved (RV) Forslag til folketingsbeslutning om forenkling af feriepengesystemet Folketinget opfordrer regeringen til inden den 1.  

 september 2002 at komme med en redegørelse om, hvorledes lovgivningen  

 skal ændres for at sikre, at udbetaling af feriegodtgørelse  

 fremover sker gennem et enkelt og overskueligt system, som sikrer, at  

 lønmodtagernes opsparede feriepenge og renterne heraf i så  

 høj grad som muligt ender i lønmodtagernes lommer og hverken  

 hos staten, arbejdsgiverne eller feriefonde. Ændringerne skal kunne  

 træde i kraft den 1. januar 2003.
Bemærkninger til forslaget Som en del af finanslovaftalen for 2002  

 mellem regeringen og Dansk Folkeparti blev der nedsat et embedsmandsudvalg,  

 som skal analysere, hvordan det sikres, at ikke udbetalte feriepenge ender  

 hos lønmodtagerne.
Forslagsstillerne hilser dette arbejde velkommen,  

 da forslagsstillerne finder det helt urimeligt, at feriepengene, som er en  

 del af lønnen, ikke ender i lønmodtagernes lommer.
Forslagsstillerne finder imidlertid, at  

 embedsmandsudvalgets kommissorium er for snævert.
Der er et generelt  

 behov for forenkling af hele feriepengesystemet.
Der er f.eks. også  

 behov for at sikre, at renterne af feriepengene  tilfalder  

 lønmodtagerne.
 Forslagsstillerne håber på Folketingets  

 velvillige behandling og mener, at der er gode grunde hertil.  

 Forslagsstillerne har noteret sig, at flere af Folketingets partier tidligere  

 har udtrykt samme holdning som forslagsstillerne.
Bl.a. har Venstres forhenværende  

 arbejdsmarkedsordfører, Eva Kjer Hansen, opfordret til at  

 nedlægge Feriefonden og i stedet oprette individuelle konti til  

 lønmodtagerne, så de derved kunne få deres  

 retmæssige feriepenge og renterne heraf.
Dansk Folkeparti,  

 Socialdemokratiet og SF har også udtrykt ønske om, at  

 feriepengene og renterne heraf ubeskåret skal gå i  

 lønmodtagernes lommer.
 På denne baggrund finder forslagsstillerne det  

 særdeles relevant at udvide embedsmandsudvalgets kommissorium.
Skriftlig fremsættelse Anders Samuelsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forenkling af  

 feriepengesystemet.
(Beslutningsforslag nr.
B 86).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
