Ved cirkulæreskrivelse af 10. december 1974 til domstolene og  

 overøvrighederne om fordelingsudvalget til udpegelse af børnepsykiatere til  

 at afgive erklæringer i sager om forældremyndighed og samkvemsret meddelte  

 justitsministeriet, at børnepsykiatrisk sektion under Dansk psykiatrisk  

 Selskab efter forhandling med justitsministeriet havde oprettet et  

 fordelingsudvalg med virkning fra den 1. januar 1975. Udvalget fik til opgave  

 at bistå retterne, overøvrigheden og sagens parter med at udpege  

 børnepsykiatere til at foretage undersøgelser i sager om forældremyndighed og  

 samkvemsret i den udstrækning det ville være muligt.
Ordningen blev  

 foreløbigt gennemført for et tidsrum af 2 år.
 Ved gennemførelsen af den midlertidige ordning var det forudsat, at  

 ordningen skulle tages op til vurdering ved 2 års periodens udløb.
 I den anledning skal man meddele, at fordelingsudvalget overfor  

 justitsministeriet har udtalt, at man er indforstået med at den midlertidige  

 ordning videreføres indtil der er truffet afgørelse om ordningens fremtid.
 P.M.V.
 E.B.
