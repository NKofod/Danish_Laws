 Amtsankenævnet tiltrådte kommunens afgørelse, hvorefter klager skulle  

 tilbagebetale den boligsikring, som klager havde modtaget for perioden 1.3. -  

 31.12.1984.
 Overskridelse af indtægtsgrænsen skyldtes udelukkende ændringer i  

 indtægtsforholdene for et andet husstandsmedlem.
 Bygge- og Boligstyrelsen ændrede amtsankenævnets afgørelse, idet  

 styrelsen anmodede kommunen om at frafalde det rejste krav om tilbagebetaling  

 af boligsikring.
 Styrelsen begrundede sin afgørelse med, at det af Boligstyrelsens  

 vejledning af 22. oktober 1987, pkt. 15.6, sidste afsnit, fremgår, at det er  

 de bestemmelser, som er gældende på tidspunktet for modtagelse af  

 boligstøtte, som finder anvendelse ved afgørelse af, om der skal rejses krav  

 om tilbagebetaling.
 »Ved skrivelse af 29. januar 1988, videresendt til Boligstyrelsen den  

 12. februar 1988 af Det sociale Amtsankenævn for Nordjyllands Amt, har De  

 klaget over nævnets afgørelse af 27. januar 1988.
 Amtsankenævnet har heri tiltrådt Aalborg Kommunes beslutning om at kræve  

 tilbagebetaling af den boligsikring, der er ydet Dem for perioden 1. marts -  

 31. december 1984.
 De har i Deres klage anført, at der under henvisning til pkt. 15.6 i  

 Boligstyrelsens vejledning af 22. oktober 1987 om individuel boligstøtte ikke  

 kan rejses krav om tilbagebetaling over for Dem.
 De har videre anført, at tilbagebetalingskravet af Aalborg Kommune er  

 rejst før vejledningens udsendelse og fastholdt med denne begrundelse, og at  

 Deres klage derfor er af principiel karakter med hensyn til spørgsmålet om,  

 hvorvidt afgørelse i sagen skal træffes på grundlag af vejledningen eller de  

 tidligere gældende regler.
I denne anledning skal man meddele, at efter boligstøttelovens § 63, stk.  

 2, kan Amtsankenævnets afgørelse ikke indbringes for anden administrativ  

 myndighed.
Boligministeren kan dog optage en sag til behandling, når det  

 skønnes, at sagen er af principiel betydning.
Boligstyrelsen skal videre meddele, at det fremgår af den dagældende  

 boligstøttelovs § 38, at ansøgeren skal oplyse kommunalbestyrelsen om alle  

 forhold, der kan medføre nedsættelse eller bortfald af boligstøtten.
Hvis  

 boligstøttemodtageren undlader at give meddelelse herom, kan det for meget  

 udbetalte kræves tilbagebetalt, jfr. § 41 i den samme lov.
 Efter Boligstyrelsens opfattelse er spørgsmålet om, hvorvidt en  

 boligstøttemodtager i en konkret sag har tilsidesat sin oplysningspligt, ikke  

 af principiel karakter.
 Boligstyrelsen finder imidlertid, at spørgsmålet om, hvorvidt pkt. 15.6 i  

 styrelsens vejledning af 22. oktober 1987 om individuel boligstøtte finder  

 anvendelse, er af principiel karakter, og styrelsen har derfor fundet  

 grundlag for at tage Deres sag op til behandling.
 Af sagen fremgår, at De den 1. marts 1984 meddelte boligsikringskontoret,  

 at De fremover delte Deres lejlighed med N.N., og at den forventede  

 fremtidige husstandsindkomst måtte anslås til 58.150 kr. for Dem og 58.550  

 kr. for N.N., i alt 116.600 kr.
 Boligstøtte blev på denne baggrund ydet med 312 kr. pr. måned.
 Den endelige husstandsindkomst for 1984 blev efterfølgende opgjort til  

 142.782 kr., svarende til en stigning på 26.000 kr. i forhold til den ved  

 boligsikringsberegningen oplyste forventede fremtidige indkomst.
 Kommunen foretog på denne baggrund en omberegning af boligsikring for  

 perioden 1. marts - 31. december 1984, ud fra hvilken De ikke var berettiget  

 til boligsikring.
 Kommunen rejste herefter krav om tilbagebetaling af den ydede  

 boligsikring, i alt 3.120 kr.
 Det fremgår, at den endelige husstandsindkomst for 1984 fordeltes med en  

 indkomst for Dem på 57.330 kr., svarende til en reduktion på 1.000 kr. i  

 forhold til det pr. 1. marts 1984 oplyste, og for N.N. 85.457 kr., svarende  

 til en stigning på 27.000 kr.
Det fremgår af vejledningens pkt. 15.6, sidste afsnit, at opmærksomheden  

 henledes på, at det er de bestemmelser, som er gældende på tidspunktet for  

 modtagelsen af boligstøtte, som finder anvendelse ved afgørelse af, om der  

 skal rejses krav om tilbagebetaling.
Boligstøttemodtagere, der indtil 1.  

 januar 1987 har modtaget for meget i boligstøtte, skal således tilbagebetale  

 det for meget modtagne, når den faktiske husstandsindkomst overstiger den  

 beregnede husstandsindkomst med mindst 25 pct. og med mindst 15.000 kr.  

 Endvidere kan der ikke rejses krav om tilbagebetaling over for en  

 boligstøttemodtager, såfremt overskridelsen af de dagældende indkomstgrænser  

 udelukkende skyldes ændringer i indtægtsforholdene for et andet  

 husstandsmedlem, forudsat at der ikke er tale om snævre familiemæssige  

 relationer som f.eks. mellem børn og forældre.
 Boligstyrelsen er på den baggrund af den opfattelse, at regulering med  

 tilbagevirkende kraft af boligstøtte ydet før 1. januar 1987, uanset at  

 styrelsens vejledning er udsendt 22. oktober 1987, skal ske efter de  

 bestemmelser, der var gældende på tidspunktet for modtagelsen af boligstøtte.
 For så vidt angår regulering med tilbagevirkende kraft af boligstøtte ydet  

 i 1984 indebærer dette, at der ikke kan rejses krav om tilbagebetaling over  

 for en boligstøttemodtager, såfremt overskridelsen af de dagældende  

 indkomstgrænser udelukkende skyldes ændringer i indtægtsforholdene for et  

 andet husstandsmedlem, forudsat at der ikke er tale om snævre familiemæssige  

 relationer, som f.eks. mellem børn og forældre.
Boligstyrelsen finder herefter ikke, at Aalborg Kommune har kunnet rejse  

 krav over for Dem om tilbagebetaling af boligstøtte ydet Dem i perioden 1.  

 marts - 31. december 1984, og styrelsen har derfor bedt kommunen frafalde det  

 rejste krav.« 2. Der henvises til j.nr.
 De fremsendte bilag returneres vedlagt.
 3. Der henvises til j.nr.
 Under henvisning til ovenstående skal Boligstyrelsen herved anmode Aalborg  

 Kommune om at frafalde det rejste krav om tilbagebetaling af boligstøtte,  

 3.120 kr., ydet klageren N.N. i perioden 1. marts - 31. december 1984.
