Et et-årigt udlandslån var optaget med henblik på køb af  

 erhvervsejendom til nystartet agenturvirksomhed, men blev i stedet anvendt  

 til køb af aktier og obligationer.
Fradrag for kurstab blev ikke godkendt.
 A klagede for indkomstårene 1985 og 1986 over, at de stedlige  

 skattemyndigheder ikke havde godkendt hans fradrag på henholdsvis 10.500 kr.  

 og 153.950 kr. i kurstab på et i 1985 optaget udlandslån.
Af de tilvejebragte oplysninger fremgik, at klageren, som var ansat i et  

 selskab, hvori han var hovedaktionær, i slutningen af 1985 havde påbegyndt  

 selvstændig agenturvirksomhed fra selskabets adresse.
Pr. 30. september 1985  

 havde klageren optaget et et-årigt finanslån på 1.050.000 DM, som for 1985  

 blev kursreguleret med valutakurstab på 10.500 kr.
Lånet blev indfriet den  

 31. december 1986, hvor der blev foretaget fradrag for yderligere  

 valutakurstab, 153.950 kr., og stempeludgift, 3.730 kr., afholdt i  

 forbindelse med indfrielse af lånet.
 Lånet var efter det oplyste optaget med henblik på køb af en  

 erhvervsejendom, men provenuet ved låneoptagelsen var af klageren anvendt til  

 køb af obligationer og aktier.
Under henvisning til, at der endnu ikke ved udgangen af 1988 var anskaffet  

 nogen erhvervsejendom, og at klagerens beholdning af aktier og obligationer  

 ikke var opført i den erhvervsmæssige del af hans selvangivelse, havde de  

 stedlige skattemyndigheder fundet, at det i 1985 optagne lån ikke kunne anses  

 for erhvervsmæssigt anskaffet og anvendt.
Der kunne således ikke indrømmes  

 fradrag for valutakurstab og stempeludgift, idet stempeludgiften måtte  

 antages at vedrøre det ikke erhvervsmæssige udlandslån.
Klagerens revisor nedlagde over for Landsskatteretten påstand om  

 godkendelse af de selvangivne fradrag for kurstab på udlandslånet inkl.  

 stempeludgift, afholdt i forbindelse med indfrielse af lånet.
Han anførte, at  

 klageren siden starten af sin private agenturvirksomhed i slutningen af 1985  

 havde søgt efter en erhvervsejendom.
Lånet var optaget til at finansiere  

 købet heraf, og provenuet var alene midlertidigt anbragt i værdipapirer.
At  

 værdipapirerne var optaget i klagerens ikke erhvervsmæssige del af  

 selvangivelsen skyldtes alene tekniske problemer i forbindelse med det  

 anvendte EDB-system.
Der kunne derfor ikke lægges vægt herpå ved bedømmelsen  

 af, om lånet havde erhvervsmæssig tilknytning.
Endelig anførte revisor, at  

 klageren nu havde skrevet kontrakt om opførelse af en erhvervsejendom i 1990  

 for en kontraktsum på ca. 7,6 mio. kr.
 Efter de for Landsskatteretten foreliggende oplysninger omkring det  

 omhandlede udlandslån, herunder at formålet med låneoptagelsen ikke var  

 realiseret i lånets løbetid, fandt retten ikke, at lånet havde haft en sådan  

 tilknytning til erhvervsmæssig virksomhed, at der kunne foretages fradrag for  

 kurstab i medfør af ligningslovens § 8 D og kursgevinstlovens § 6, stk. 1. Da  

 der endvidere ikke kunne indrømmes fradrag for stempelomkostninger afholdt i  

 forbindelse med indfrielse af lånet, blev de påklagede ansættelser  

 stadfæstet.
