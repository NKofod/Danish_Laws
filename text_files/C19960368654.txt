 Efter bekendtgørelsens § 3, stk. 1 kan personer, der er syge, under  

 uddannelse, aftjener værnepligt eller er berøvet friheden ikke få  

 adgang til arbejdsmarkedsuddannelser.
 Arbejdsmarkedsstyrelsen kan efter § 3, stk. 3 træffe afgørelse om, at en  

 person som beskrevet oven for, kan få adgang.
 Efter anmodning fra Direktoratet for Kriminalforsorgen skal styrelsen  

 hermed informere om fortolkningen og administrationen af § 3, stk. 1, nr. 4,  

 hvorefter der ikke er adgagng til en arbejdsmarkedsuddannelse for en person,  

 der ved domstols- eller administrativ afgørelse er berøvet sin frihed.
 Direktoratet for Kriminalforsorgen har over for styrelsen oplyst, at det  

 er sædvanligt forekommende, at indsatte hen imod slutningen af  

 afsoningsperioden deltager i en arbejdsmarkedsuddannelse som led i den  

 pågældende udslusning, hvilket den nugældende bekendtgørelse om adgang (bkg.  

 nr. 1155 af 20. december 1995) ikke er til hinder for.
 Styrelsen skal i den anledning udtale, at den hidtidige praksis på dette  

 område kan fortsætte efter 1. januar 1997.
 Det vil sige, at uddannelsesstederne - uden særskilt forelæggelse for  

 Arbejdsmarkedsstyrelsen- fra 1. januar 1997 kan optage frihedsberøvede på en  

 arbejdsmarkedsuddannelse, når deltagelsen efter Direktoratet for  

 Kriminalforsorgens cirkulære om udgang til indsatte § 15 og § 16 finder sted  

 hen imod slutningen af afsoningsperioden som led i udslusningen af den  

 indsatte, og under forudsætning af, at den pågældende i øvrigt opfyler  

 adgangskravene til den konkrete uddannelse.
 I situationer, som ligger uden for den oven for beskrevne, skal ansøgning  

 fra frihedsberøvede personer om deltagelse i en arbejdsmarkedsuddannelse  

 forelægges for styrelsen, ledsaget af en udtalelse fra uddannelsestedet.
 Efter bekendtgørelsens § 3, stk. 1, nr. 1 har personer, der er syge eller  

 i øvrigt er ude af stand til at påtage sig arbejde, heller ikke adgang.
 Det skal derfor meddeles, at den hidtil gældende ordning, hvorefter  

 revalidenter, der er omfattet af § 43 i lov om social bistand, har adgang,  

 når uddannelsen indgår i den afsluttende del af revalideringsprocessen.
 Uddannelsesstederne kan derfor fra 1. januar 1997 give adgang i de  

 situationer, som er beskrevet oven for.
