Bekendtgørelse om ændring af bekendtgørelse om universitetsuddannelser tilrettelagt på heltid (uddannelsesbekendtgørelsen) § 1 I bekendtgørelse nr. 20 af 9. januar 2020 om universitetsuddannelser tilrettelagt på heltid (uddannelsesbekendtgørelsen) foretages følgende ændring:
 1. § 22 affattes således:
»§ 22. En akademisk overbygningsuddannelse giver ret til at anvende betegnelsen "AO" efterfulgt af "i" og den danske betegnelse for den enkelte uddannelse.
Den tilsvarende engelsksprogede betegnelse er "Master" efterfulgt af "of" og fagbetegnelsen på engelsk.
Den danske og den engelske betegnelse vil fremgå af et bilag til denne bekendtgørelse.« § 2 Bekendtgørelsen træder i kraft den 19. august 2020.
