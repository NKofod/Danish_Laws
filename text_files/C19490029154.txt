 Justitsministeriets skrivelse nr. 291 af 9. november 1949.
 Skrivelse fra Justitsministeriet til amtmanden over X amt.
 Ved skrivelse af 28. maj 1949 har amtet forelagt justitsministeriet  

 spørgsmålet om, i hvilket omfang bevilling til fri proces i henhold til  

 retsplejelovens § 330 omfatter de med sagen forbundne  

 eksekutionsomkostninger.
 Foranlediget heraf skal man efter brevveksling med Den danske  

 dommerforening meddele, at den beneficerede part må have ret til at få dækket  

 udgifterne ved den første udlægsforretning samt ved senere forretninger, der  

 er påkrævet for at få udleveret effekter til auktion eller for at foretage  

 udlæg i yderligere effekter, hvorimod forretninger, der kun er foretaget for  

 at forny et tidligere udlæg ikke kan anses omfattet af beneficiet.
 Det tilføjes, at spørgsmålet iøvrigt henhører under domstolene.
