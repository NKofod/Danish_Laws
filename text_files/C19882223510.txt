Cirkulæreskrivelse om meddelelse om  

 dagpengesats i forbindelse med "home parties" Kommentarer m.v.:
 Beskæftigelse med "home parties" kan udfra en  

 konkret vurdering betragtes som bibeskæftigelse, der ikke vil kunne  

 udbydes som hovedbeskæftigelse, hvorfor dagpenge vil kunne udbetales  

 efter individuel sats, jfr. vejledningen til § 7 i  

 bekendtgørelsen.
 Meddelelse om afgørelsen:
 Et medlem havde indgået aftale om at holde 2 parties  

 om ugen, for hvilke der betaltes timeløn, idet hvert party beregnedes  

 til 1 ½ time.
 Det fremgik af reglerne for ansættelsen, at arbejdet  

 betragtedes som bi-job, der ikke ville kunne udbydes som  

 hovedbeskæftigelse, ligesom der ikke udbetaltes løn for  

 deltagelse i møder og kurser.
 Direktoratet fandt, at den beskrevne beskæftigelse i  

 sig selv ikke havde et sådant omfang, at medlemmet under  

 ledighed fra hovedbeskæftigelsen var forhindret i at være  

 arbejdssøgende og til rådighed for arbejdsmarkedet i normalt  

 omfang.
 Dagpenge ville på denne baggrund kunne udbetales med  

 individuel sats efter fradrag for den medgåede tid.
