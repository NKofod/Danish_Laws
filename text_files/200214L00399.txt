Betænkning afgivet af Uddannelsesudvalget den 1. april 2003 Betænkning over I.
Forslag til lov om vejledning om valg af uddannelse og  

 erhverv II.
Forslag til lov om ændring af forskellige love på  

 Undervisningsministeriets område (Ændringer som følge af lov om vejledning om valg af  

 uddannelse og erhverv) af  

 undervisningsministeren (Ulla Tørnæs)] 1. Ændringsforslag Der er af undervisningsministeren stillet 4 ændringsforslag til  

 lovforslag nr.
L 104.
2. Udvalgsarbejdet Lovforslagene blev fremsat den 4. december 2002 og var til 1.  

 behandling den 9. januar 2003. Lovforslagene blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslagene i 6 møder.
Høring Et udkast til lovforslagene har inden fremsættelsen været sendt  

 i høring, og undervisningsministeren sendte den 17. oktober 2002 disse udkast  

 til udvalget, jf. alm. del   bilag 56. Den 5. december 2002 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Amtsrådsforeningen, Bendt Danielsen, Dronninglund, Forlaget Studie og Erhverv a.s, Fællesrådet for Foreninger for  

 Uddannelse- og Erhvervsvejledning, Handelsskolernes Forening af  

 Studievejledere, skolevejlederne i Søllerød  

 Kommune, Tandhjulsforeningen og Århus Amt, VejledningsFagligt  

 Udvalg.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslagene:
Forlaget Studie og Erhverv a.s, Fællesrådet for Foreninger for  

 Uddannelse- og Erhvervsvejledning, skolevejlederne i Søllerød  

 Kommune og Tandhjulsforeningen.
Spørgsmål Udvalget har stillet 54 spørgsmål til undervisningsministeren  

 til skriftlig besvarelse, som denne har besvaret. 9 af udvalgets spørgsmål og  

 undervisningsministerens svar herpå er optrykt som bilag 2 til betænkningen.
3. Udtalelse fra undervisningsministeren Undervisningsministeren har over for udvalget i forbindelse med  

 lovforslag nr.
L 104 oplyst følgende:
Lovforslaget indebærer, at vejledningen skal tilrettelægges på  

 en sådan måde, at elevernes individuelle uddannelsesplanlægning, samtalerne i  

 forbindelse hermed og udarbejdelse af elevens uddannelsesbog påbegyndes i 6.  

 klasse.
I 9. og 10. klasse afsluttes dette arbejde med udarbejdelse af  

 elevens  

 uddannelsesplan, der indeholder elevens fremtidige uddannelses- og  

 erhvervsønsker.
Arbejdet med uddannelsesplanlægning skal sikre progression i den  

 del af vejledningen, der peger frem mod elevens valg af ungdomsuddannelse  

 efter  

 grundskolen eller efter 10. klasse.
Fra 6. klasse tager arbejdet afsæt i  

 elevens stærke sider, interesser, forventninger til fremtiden og  

 udviklingsønsker.  

 Fra 8. klassetrin inddrages tillige elevens uddannelsesønsker efter  

 grundskolen  

 eller efter 10. klasse.
Herved videreføres de gældende regler i bekendtgørelse om  

 uddannelsesbøger og planer i folkeskolen, hvorefter arbejdet med elevens  

 uddannelsesplanlægning, herunder elevens uddannelsesbog, påbegyndes i 6.  

 klasse, hvor der også skal træffes valg om tilbudsfag.
I henhold til  

 bekendtgørelsen skal uddannelsesbogen sammen med skolens uddannelses- og  

 erhvervsvejledning give eleven et solidt grundlag for at vælge  

 ungdomsuddannelse.
4. Indstillinger og politiske bemærkninger Et  

  

 flertal  

  

 i udvalget  

 (S, V, DF, KF og RV) indstiller lovforslagene til  

  

 vedtagelse  

  

 med de stillede ændringsforslag.
Socialdemokratiets medlemmer af udvalget lægger vægt på at sikre  

 en sammenhængende vejledning med én vejlederuddannelse som det fælles  

 udgangspunkt.
Det er Socialdemokratiets opfattelse, at en sammenhængende  

 ungdomsvejledning skal koncentreres om de unge, der har vejledningsbehov, og  

 at  

 vejledningen for de unge mellem 19 og 25 år skal intensiveres gennem en  

 opsøgende indsats fra Ungdommens Uddannelsesvejledning.
Socialdemokratiet ser vejledningsreformen som en fortsættelse af  

 den indsats, som blev påbegyndt af SR-regeringen med uddannelsesbøger og en  

 forstærket vejledning i folkeskolen.
Det er fortsat Socialdemokratiets mål,  

 at  

 mindst 95 pct. af en ungdomsårgang gennemfører en kompetencegivende  

 uddannelse  

 efter folkeskolen.
Socialdemokratiets støtte til denne lov har været afhængig  

 af, at den ikke medfører besparelser og nedskæringer på vejledningsområdet,  

 men  

 samlet set har som konsekvens, at ressourcerne anvendes mere målrettet til de  

 unge, der har et vejledningsbehov, og at der sker en sammenhængende indsats  

 over for de unge.
Socialdemokratiet havde gerne set, at Ungdommens  

 Uddannelsesvejledning fik en mere aktiv rolle i forhold til de 19-25 årige.  

 Partiet mener, at det er i kommunernes egen interesse at sikre de unge 19-25  

 årige et mere aktivt og opsøgende vejledningstilbud.
Partiet vil nøje følge  

 kommunernes og Ungdommens Uddannelsesvejlednings arbejde med netop denne  

 målgruppe.
Socialdemokratiet er parate til senere at definere nogle klare  

 opgaver og regler for kommunerne og Ungdommens Uddannelsesvejledning, såfremt  

 indsatsen overfor de 19-25 årige, der ikke er i gang med enten arbejde eller  

 uddannelse, svigter.
Med baggrund i debatten om vejledningsreformen har  

 Socialdemokratiet været optaget af, at lovforslagene ikke ville få som  

 konsekvens, at vejledningsressourcer blev flyttet fra den nære vejledning på  

 uddannelsesstederne og over i en nu bureaukratisk institution.
Målet er mere  

 målrettet vejledning af de svageste elever og elever med vejledningsbehov.  

 Målet er ikke bureaukrati eller nye store kommunale institutionsdannelser.  

 Socialdemokratiet er derfor tilfreds med, at ministeren i svarene på  

 spørgsmål  

 2 og 46 understreger, at der ikke lægges op til at ændre ved de kommunale  

 ansættelseskompetencer, at ansættelsesforholdene vil være en lokal  

 beslutning,  

 og at vejledningen skal gives så tæt på den enkelte som muligt.
Et  

  

 mindretal  

  

 i  

 udvalget (SF og EL) indstiller lovforslagene til  

  

 forkastelse  

  

 ved 3. behandling.
Mindretallet vil stemme hverken for  

 eller imod de stillede ændringsforslag.
 Socialistisk Folkepartis medlem af udvalget finder, at der  

 afgjort er fornuftige elementer i de to lovforslag, men at der er for mange  

 negative sider, som indebærer, at nogle af de ting, der i dag fungerer godt,  

 nu  

 afskaffes.
Det er fornuftigt at se uddannelsesvejledningen i en større  

 sammenhæng.
Det kan også være fornuftigt, at man tænker mere tværsektorielt.  

 Men det negative er, at man mister noget i forhold til den vejledning, som  

 allerede foregår.
I den forbindelse kan det være værd at fremhæve, at  

 vejledningen mange steder foregår godt.
Det positive i den forbindelse er, at  

 det er vejledere i folkeskolen og på ungdomsuddannelserne, der kender dem, de  

 skal vejlede.
Det mener SF i betydeligt omfang går tabt ved de to lovforslag.
Der er en klart risiko for, at afstanden mellem dem, som har  

 brug for vejledning, og dem, der giver vejledning, bliver større, og dermed  

 mister man noget af det, som er positivt i dag.
Der er ikke tvivl om, at de,  

 der er bedst til at vejlede, og som man er tryggest ved, er de mennesker, man  

 kender i forvejen.
Enhedslistens medlem af udvalget finder det vigtigt, at  

 vejledningen af børn og unge primært varetages af vejledere, der kender den  

 enkelte unges baggrund.
Enhedslisten mener, at vejledning med henblik på, at  

 man skal gennemføre en uddannelse, og vejledning, der skal sluse personen  

 videre ud i samfundet, ikke kan skilles ad.
En vejleder, der kender den unge  

 igennem flere år, har en langt bedre baggrund for en god vejledning end en  

 tilfældig fuldtidsvejleder, der kun møder den unge en eller to gange.  

 Vejledningen skal være tilgængelig her og nu, når den vejledningssøgende har  

 brug for det.
Vejledningen skal tage udgangspunkt i den vejledningssøgendes  

 bedste interesser, ikke i hvad nogle tror er arbejdsmarkedets interesser.
Den  

 eksisterende vejledning er ikke perfekt   langt fra endda.
Men lovforslagene  

 er  

 på mange måder et klart tilbageskridt.
 Det er efter Enhedslistens opfattelse tåbeligt at sidestille  

 erhvervslivets umiddelbare og kortsigtede arbejdskraftmangel med det enkelte  

 menneskes grundlæggende interesser.
 Alle burde vide, at samfundet udvikler sig så hurtigt og så  

 komplekst, at det på mange områder ikke giver mening at bruge de kortsigtede  

 interesser som pejlemærke for et helt livs virke.
Et  

  

 andet mindretal  

  

 i  

 udvalget (KRF) indstiller lovforslagene til  

  

 forkastelse  

  

 ved 3. behandling.
Mindretallet vil stemme for ændringsforslag nr. 1 og vil  

 stemme hverken for eller imod ændringsforslag nr. 2-4.
 Kristeligt Folkepartis medlem af udvalget mener, at er behov for  

 en reform af uddannelses- og erhvervsvejledningen i Danmark, der kan få flere  

 unge i gang med en uddannelse, begrænse frafaldet samt sikre kvaliteten og  

 det  

 faglige engagement i vejledningsforløbene.
Men Kristeligt Folkeparti mener ikke, at lovforslagene sikrer  

 den nødvendige bredde i vejledningen, og at vejledningen i tilstrækkeligt  

 omfang er opsøgende over for de 19-25-årige, der er i en utilfredsstillende  

 uddannelses- og beskæftigelsesmæssig situation.
Mange unge i denne  

 aldersgruppe  

 sidder fast i et ufaglært job uden et uddannelsesmæssigt grundlag for at  

 kunne  

 komme videre, og de har i høj grad brug for at få en hjælpende hånd.
 For Kristeligt Folkeparti har uddannelses- og  

 erhvervsvejledningen, som det fremgår af lovforslagene, for meget karakter af  

 en ungdommens arbejdsformidling, hvor vejledningen har fokus på  

 arbejdsmarkedets behov i stedet for den enkelte unges uddannelsesmæssige  

 kompetencer, lyst og motivation, som bør være afgørende i den vejledning, der  

 skal være.
Desuden mener Kristeligt Folkeparti, at fjernelsen af  

 skolevejlederen fra skolen står i et misforhold til regeringens ønske om at  

 styrke indsatsen over for de svage elever.
De svage elever vil have meget  

 vanskeligt ved at blive hjulpet og støttet af vejledere, der kun har perifert  

 kendskab til den enkelte.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag til I.
Forslag til lov om vejledning om valg af  

 uddannelse og erhverv Af  

 	  

    

  

 undervisningsministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 1 1)  

  

 I  

  

 stk. 3  

  

 indsættes efter »den enkeltes«: »interesser og«.
af grundlaget for vejledning] Af  

 	  

    

  

 undervisningsministeren,  

  

 tiltrådt af et  

  

 flertal  

  

 (S, V, DF, KF og RV):
Til § 2 2)  

  

 I  

  

 § 2  

  

 indsættes efter stk. 1 som nyt stykke:
»Stk. 2.  

  

 Det er en  

 målsætning at fremme, at vejledningen gives med vejledningsfaglige  

 kvalifikationer på et niveau, som kan opnås på en fælles vejlederuddannelse,  

 som undervisningsministeren godkender i henhold til lovgivningen om  

 videreuddannelse for voksne.« Til § 7 3)  

  

 Paragraffen affattes således:
 »  

 § 7.  

  

 Undervisningsministeren kan  

 fastsætte nærmere regler om vejledningen efter dette kapitel, herunder om  

 vejledningens kvalitet og om sikring af sammenhæng mellem vejledningen efter  

 dette kapitel og anden vejledning for unge under 25 år.
Stk. 2.  

  

 For en ung under  

 25 år, der afbryder en ungdomsuddannelse, skal uddannelsesinstitutionen  

 underrette Ungdommens Uddannelsesvejledning i den kommune, hvor den unge er  

 tilmeldt folkeregistret, om, at uddannelsen er afbrudt.  

 Undervisningsministeren  

 kan fastsætte nærmere regler herom.  

 « i vejledningen for unge under 25 år] Til § 15 4)  

  

 I  

  

 § 15  

  

 indsættes efter stk. 1 som nye stykker:
 »Stk. 2.  

  

 Landscenteret  

 varetager landsdækkende videns- og erfaringsopsamling, kvalitetsudvikling og  

 samordning af vejledningen efter denne lov og andre vejledningsordninger.  

 Landscenteret kan tillige varetage analyse og prognosearbejde og kan  

 iværksætte  

 tværgående forsøgs- og udviklingsarbejder.
Stk. 3.  

  

 Undervisningsministeren sørger gennem et nationalt dialogforum for, at  

 relevante myndigheder, organisationer, foreninger m.v. kan fremsætte og  

 drøfte  

 synspunkter og vurderinger om alle forhold, der har betydning for  

 uddannelses-  

 og erhvervsvejledning.
Deltagelse i dialogforummet er normalt for perioder på  

 2-4 år ad gangen.
Deltagelse kan dog være for kortere perioder med henblik på  

 drøftelse af særlige spørgsmål eller forhold.« Stk. 2 bliver herefter stk. 4.
virksomhed og nationalt dialogforum] Bemærkninger Til nr. 1 Med ændringsforslaget tydeliggøres det, at vejledningen også  

 skal tage udgangspunkt i den enkeltes egne interesser.
Den foreslåede ændring  

 medfører ikke en udvidelse af de hensyn, som vejledningen skal inddrage, og  

 der  

 er som følge heraf heller ikke tale om en udvidelse af vejledningsopgaverne.  

 Ændringsforslaget skal således bidrage til at sikre, at vejledningen foruden  

 at  

 være til gavn for samfundet også skal være til gavn for den enkelte, samt at  

 vejledningen i den sammenhæng både skal tage udgangspunkt i den enkeltes  

 interesser og i den enkeltes personlige forudsætninger.
Regeringens mål er, at flest muligt unge påbegynder og  

 gennemfører en uddannelse, og at færrest muligt unge foretager omvalg i  

 uddannelsessystemet.
Derfor er den enkeltes uddannelses- og  

 erhvervsinteresser  

 et helt centralt element i vejledningen, der skal sikre, at den nødvendige  

 motivation og det nødvendige engagement er til stede som drivkraften bag et  

 vellykket uddannelsesforløb.
Til nr. 2 Kvalitet i vejledning Det forudsættes, at både Ungdommens Uddannelsesvejledning (UU)  

 og Landscenter for Uddannelses- og Erhvervsvejledning (LUE) tilrettelægger  

 løsningen af vejledningsopgaverne således, at vejledningen lever op til de  

 nationale mål for vejledning om valg af uddannelse og erhverv.
Det samme  

 forudsættes at gælde for uddannelsesinstitutionerne, som fortsat vil skulle  

 forestå den del af vejledningen, som omhandler vejledning om gennemførelse af  

 den valgte uddannelse.
Åbenhed og gennemsigtighed Regeringen forventer, at den fleksibilitet som UU og LUE gives i  

 forhold til organisering af opgaveløsningen, vil understøtte en effektiv  

 udnyttelse af de offentlige ressourcer til vejledning og et samlet  

 kvalitetsløft i vejledningsindsatsen.
Dette vil yderligere blive fremmet gennem sund konkurrence,  

 dialog og spredning af gode erfaringer, som vil opstå ved, at UU vil skulle  

 offentliggøre de aktuelle mål og rammer for vejledningen og resultaterne af  

 vejledningsindsatsen.
Offentliggørelsen vil skulle ske på den enkelte  

 kommunes  

 hjemmeside.
Endelig vil UU skulle have et kvalitetsudviklingssystem til  

 løbende kvalitetsudvikling og resultatvurdering af vejledningsindsatsen.  

 Kvalitetssystemet vil skulle bygge på selvevaluering.
LUE vil også skulle  

 etablere et system til kvalitetsudvikling og resultatvurdering af den samlede  

 vejledningsindsats.
Vejlederkvalifikationer De rammer, som lovforslaget fastsætter for løsningen af  

 vejledningsopgaverne, vil rumme klare incitamenter til, at de ansvarlige  

 myndigheder organiserer og løser vejledningsopgaverne på effektiv vis,  

 herunder  

 gennem sammensætning af et personale som tilsammen rummer de relevante  

 kvalifikationer.
 For at styrke incitamenterne hertil er det hensigten, at  

 kommunalbestyrelserne skal offentliggøre målsætninger for personalets  

 kompetenceprofil, herunder vejlederuddannelse, anden relevant uddannelse  

 eller  

 realkompetence, samt målsætninger for efter- og videreuddannelse af  

 personalet.  

 F.eks. vil kommunalbestyrelser herefter skulle oplyse, hvor mange vejledere  

 der  

 har gennemført den foreslåede vejlederuddannelse.
 Hensigten med den foreslåede bestemmelse er at understrege  

 intentionen om, at den uddannelses- og erhvervsvejledning, som skal gives  

 efter  

 lovforslaget, udøves af kompetente vejledere, som besidder de fornødne  

 kvalifikationer til at yde uddannelses- og erhvervsvejledning.
Økonomiske rammer Det er forudsat, at aktiviteten skal svare til, hvad der hidtil  

 er blevet anvendt på området.
Til nr. 3 Målene med reformen af vejledning om valg af uddannelse og  

 erhverv er bl.a. at skabe øget sammenhæng i vejledningen af de unge samt at  

 sikre, at der gives målrettede vejledningstilbud til de unge, der har størst  

 behov for vejledning.
Sigtet med den foreslåede bestemmelse er at tydeliggøre, at  

 Ungdommens Uddannelsesvejledning og ungdomsuddannelsesinstitutionerne skal  

 samarbejde om tilrettelæggelse og løsning af vejledningsopgaver i relation  

 til  

 unge under 25 år med det formål at understøtte, at flest muligt unge  

 gennemfører en kompetencegivende uddannelse eller på anden vis kvalificerer  

 sig  

 til at opnå relevant beskæftigelse på arbejdsmarkedet.
Vejledningsindsatsen  

 skal i dette lys også bidrage til regeringens målsætning om flere i arbejde.
For at nå målsætningerne er det i denne sammenhæng vigtigt, at  

 der sættes særligt fokus på de unge, der er i fare for at falde fra en  

 ungdomsuddannelse.
Derfor foreslås det lovfæstet i § 7, stk. 2, at  

 ungdomsuddannelsesinstitutionerne har pligt til at underrette Ungdommens  

 Uddannelsesvejledning, hvis en ung under 25 år falder fra uddannelsen.
 Det er endvidere formålet med den ændrede affattelse af stk. 1  

 at præcisere, at de nærmere regler, som bemyndigelsen vil kunne anvendes til  

 at  

 fastsætte, også skal kunne medvirke til at sikre, at uddannelsesinstitutioner  

 og Ungdommens Uddannelsesvejledning samarbejder om vejledningen for at sikre  

 sammenhæng i indsatsen i forbindelse med andre vigtige ændringer i den unges  

 uddannelsesmæssige status, f.eks. i forbindelse med at den unge optages til  

 en  

 uddannelse, ikke møder op ved uddannelsens start, er i begreb med at afbryde  

 uddannelsen eller er praktikpladssøgende.
Det er hensigten at anvende den foreslåede ændrede affattelse af  

 bemyndigelsen i § 7, stk. 1, til at fastsætte regler, som vil sikre, at  

 samarbejdsopgaverne for Ungdommens Uddannelsesvejledning og  

 uddannelsesinstitutionerne i hvert fald vil svare til de opgaver, der  

 allerede  

 skal udføres af den kommunale ungdomsvejledning og institutionerne i medfør  

 af  

 bestemmelser om ungdomsvejledning i lov om ungdomsvejledning og  

 brobygningsforløb til ungdomsuddannelserne og regler fastsat i medfør af  

 denne  

 lov.
Dette skal ses i sammenhæng med de foreslåede konsekvensændringer i lov  

 om  

 ungdomsvejledning og brobygningsforløb til ungdomsuddannelserne, der er  

 indeholdt i § 12 i lovforslag nr.
L 105 om ændringer af forskellige love på  

 Undervisningsministeriets område.
Til nr. 4 Ad stk. 2.
Det foreslåede Landscenter for Uddannelses- og  

 Erhvervsvejledning vil blive tillagt opgaver som nationalt videnscenter for  

 vejledning.
Landscentret skal i denne egenskab arbejde for at styrke  

 koordineringen og kvalitetsudviklingen på nationalt niveau på tværs af  

 sektorer, herunder på tværs af undervisnings- og beskæftigelsesområderne.
Centret skal samarbejde med Beskæftigelsesministeriet,  

 Ministeriet for Videnskab, Teknologi og Udvikling, Kulturministeriet og andre  

 ministerier med uddannelsesopgaver samt relevante institutioner og organer,  

 der  

 hører under de nævnte ministeriers områder, eksempelvis de regionale  

 arbejdsmarkedsråd og arbejdsformidlingen.
Desuden skal centret etablere  

 kontakt  

 til organisationer på arbejdsmarkedet, vejledningsfaglige organisationer og  

 vejledningens brugere.
Centret skal herudover følge udviklingen på  

 vejledningsområdet mere generelt.
Centret forventes at igangsætte analyser og udredninger, som kan  

 give grundlag for brede diskussioner blandt vejledningens interessenter om  

 fortsatte udviklingsmuligheder og udviklingsbehov, således at  

 vejledningssystemet og den vejledning, der tilbydes den enkelte borger, til  

 stadighed udvikles og relaterer sig til såvel den enkeltes som samfundets  

 interesser.
Landscentret vil i denne sammenhæng også kunne tage initiativ til  

 analyser, som rækker ud over Undervisningsministeriets ressort.
Disse  

 analyser  

 gennemføres i samarbejde med de ministerier, der har vejledningsordninger,  

 som  

 er omfattet af analysen.
Centret vil kunne bringe analyse- og  

 udredningsarbejde  

 i udbud nationalt og internationalt og vil tillige kunne tage initiativer på  

 baggrund af evalueringer fra f.eks.
Danmarks Evalueringsinstitut.
 Ad stk. 3.
Det foreslåede dialogforum skal skabe dynamiske rammer for en  

 åben og gennemsigtig dialog mellem regeringen og interessenter på  

 vejledningsområdet.
De enkelte interessenter forventes hver for sig eller i  

 fællesskab direkte at fremsætte deres vurderinger, synspunkter og  

 anbefalinger  

 gennem det nationale dialogforum.
Dialogforummet vil herudover give rum for,  

 at  

 interessenterne på området kan afprøve synspunkter og ideer og på denne måde  

 være aktive medspillere i den fortsatte udvikling af vejledningens  

 organisering  

 og kvalitet.
Ved etableringen af det foreslåede dialogforum inddrages den  

 rådgivningsvirksomhed, som Rådet for Uddannelses- og Erhvervsvejledning  

 hidtil  

 har varetaget.
 Deltagerne i dialogforummet vil herigennem kunne bidrage til  

 øget sammenhæng og koordinering i vejledningssystemet, til udvikling af  

 kvaliteten i vejledningen samt bidrage til en bedre udnyttelse af de  

 offentlige  

 ressourcer til vejledning, herunder gennem inddragelse af internationale  

 erfaringer.
 Dialogforummets deltagere vil af egen drift kunne pege på  

 områder, hvor der er behov for analyser, evalueringer samt forsøgs- eller  

 forskningsvirksomhed, eller stille forslag, som styrker vejledningen inden  

 for  

 et eller flere vejledningsområder, eller som styrker den tværsektorielle  

 sammenhæng mellem vejledningsområder.
 Ministre med vejledning under deres ressort vil gennem  

 dialogforummet kunne indhente synspunkter og vurderinger fra deltagerne om  

 forhold, som har betydning for vejledningen, eksempelvis ved forslag om nye  

 regler om vejledning.
Deltagerne i dialogforummet vil være ministre eller  

 repræsentanter for de pågældende ministerier, der har uddannelses- og  

 erhvervsvejledning under deres ressort, repræsentanter for andre myndigheder  

 med ansvar for vejledning, interessenter på vejledningsområdet, herunder  

 repræsentanter for arbejdsmarkedets parter, organisationer og foreninger mv.  

 samt særligt sagkyndige personer i øvrigt.
Deltagelse i dialogforummet er  

 normalt for perioder på 2-4 år ad gangen.
Deltagelse kan dog være for kortere  

 perioder med henblik på drøftelse af særlige spørgsmål eller forhold.
Drøftelserne i dialogforummet vil ske efter behov.
Der forventes  

 dog en vis årlig mødehyppighed, eksempelvis 3-4 møder årligt.
Else Winther Andersen (V)   

  

 fmd.  

  

    

 Gitte Lillelund Bech (V)  

    

 Christian Lund Jepsen (V)  

    

 Tina Nedergaard (V)  

    

 Louise Frevert (DF)  

    

 Karina Sørensen (DF)  

    

 Helle Sjelle (KF)  

    

 Else Theill Sørensen (KF)  

    

 Bodil Kornbek (KRF)  

    

 Carsten Hansen (S)  

    

 Frank Jensen (S)  

    

 Nicolai Wammen (S)  

    

 Lene Jensen (S)  

    

 Thomas Adelskov (S)  

    

 Aage Frandsen (SF)  

    

 Marianne Jelved (RV)   

  

 nfmd.  

  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 104 og L 105 Bilagsnr.
Titel 1 Høringssvar og høringsnotat, fra undervisningsministeren 2 Henvendelse af 12/11-02 fra Bendt Danielsen, Dronninglund 3 Spm. 1 om kommentar til henvendelse af 12/11-02 fra Bendt  

 Danielsen, Dronninglund, til undervisningsministeren 4 Udkast til tidsplan for udvalgets behandling af  

 lovforslagene 5 Spm. 2 om vejledernes nye rolle og opgaver, til  

 undervisningsministeren Spm. 3 om teknisk bistand til ændringsforslag til § 1,  

 stk. 3, om  

 »  

 de unges egne ønsker  

 «  

 bliver et centralt element i  

 vejledningen, til undervisningsministeren Spm. 4 om, hvorfor vejledning ikke skal gives til unge  

 under 25 år, til undervisningsministeren Spm. 5 om, hvordan vidensopsamling, erfaringsudveksling  

 og rådgivning fastholdes, såfremt RUE nedlægges, til undervisningsministeren 6 Spm. 6 om sikring af hjemmel til vejledning i  

 folkeskolen, til undervisningsministeren Spm. 7 om fastholdelse af skolebestyrelsers kompetencer  

 til at fastsætte principper for erhvervspraktik og undervisning i  

 uddannelses-,  

 erhvervs- og arbejdsmarkedsorientering, til undervisningsministeren Spm. 8 om sikring af, at vejledningen i folkeskolen  

 fortsat kan foregå ud fra et nærhedsprincip, til undervisningsministeren Spm. 9 om sikring af de ansatte i folkeskolens  

 kvalifikationer i forbindelse med folkeskolens gennemførelsesvejledning, til  

 undervisningsministeren Spm. 10 om, hvilke praktiske opgaver Ungdommens  

 Uddannelsesvejledning skal løse i forbindelse med folkeskolens  

 erhvervspraktikordninger, til undervisningsministeren Spm. 11 om, hvorfor folkeskolens elever fra 6. klasse  

 bliver omfattet af vejledningsloven, til undervisningsministeren Spm. 12 om begrundelsen for, at ministeren ønsker at  

 ligestille folkeskolens indstilling med hensyn til en elevs ønske om  

 optagelse på et gymnasium med Ungdommens Uddannelsesvejledning, til  

 undervisningsministeren 7 Tidsplan for udvalgets behandling af lovforslagene 8 Spm. 13 om, i hvilket omfang der vil blive stillet krav  

 om, at vejlederuddannelsen gøres obligatorisk for vejlederne, til  

 undervisningsministeren 9 Henvendelse af 27/1-03 fra Tandhjulsforeningen 10 Spm. 14 om kommentar til henvendelse af 27/1-03 fra  

 Tandhjulsforeningen, til undervisningsministeren 11 Henvendelse af 24/1-03 fra Fællesrådet for Foreninger for  

 Uddannelses- og Erhvervsvejledning 12 Spm. 15 om kommentar til henvendelse af 24/1-03 fra  

 Fællesrådet for Foreninger for Uddannelses- og Erhvervsvejledning, til  

 undervisningsministeren 13 Henvendelse af 28/1-03 fra Handelsskolernes Forening af  

 Studievejledere 14 Spm. 16 om kommentar til henvendelse af 28/1-03 fra  

 Handelsskolernes Forening af Studievejledere, til undervisningsministeren 15 Spm. 17 om, hvilken begrundelse der ligger til grund for  

 nedlæggelse af Rådet for Uddannelses- og Erhvervsvejledning, til  

 undervisningsministeren Spm. 18 om, hvorfor ministeren går imod OECDs foreløbige  

 konklusioner og anbefalinger vedrørende uddannelses- og erhvervsvejledning,  

 til undervisningsministeren Spm. 19 om begrundelsen for nedlæggelsen af RUE, til  

 undervisningsministeren Spm. 20 om, hvordan ministeren vil sikre, at LUE efter  

 lovforslagets vedtagelse bliver et landscenter for alle vejledningsordninger,  

 til undervisningsministeren Spm. 21 om den overordnede struktur og modellen for  

 samordning af vejledningsindsatsen efter lovforslagets vedtagelse, til  

 undervisningsministeren Spm. 22 om, hvordan det foreslåede dialogforum skal  

 udfylde rollen for RUE, til undervisningsministeren Spm. 23 om, hvorfor ministeren trods høringssvarene har  

 valgt at opretholde konstruktionen med et dialogforum, til  

 undervisningsministeren Spm. 24 om nedlæggelsen af det til RUE tilknyttede  

 sekretariat, til undervisningsministeren Spm. 25 om, hvordan kvaliteten sikres af den nationale,  

 virtuelle vejledningsportal, til undervisningsministeren Spm. 26, om vejledningsportalen skal udgive  

 vejledningsfaglige udgivelser som RUE i dag, til undervisningsministeren Spm. 27 om sikring af vejledningscentre, der løser  

 udliciterede opgaver, til undervisningsministeren Spm. 28 om, hvordan kvaliteten af den løbende kontrol med  

 de udliciterede opgaver sikres, til undervisningsministeren Spm. 29 om fordele og ulemper ved udbud af  

 vejledningsportalen, til undervisningsministeren Spm. 30 om sikring af den nuværende vidensopsamling, der  

 er specielt i redaktionerne bag RUEs nuværende udgivelser, til  

 undervisningsministeren Spm. 31 om sikring af de vejledningsordninger, der ikke  

 er omfattet af vejledningsreformen i lovforslaget, til  

 undervisningsministeren Spm. 32 om, hvor mange vejledningsordninger der vil  

 eksistere efter vedtagelsen af lovforslag nr.
L 104, til  

 undervisningsministeren Spm. 33 om reform af vejledningen om valg af uddannelse  

 og erhverv til voksne i beskæftigelse, til undervisningsministeren Spm. 34, om der skal oprettes et yderligere LUE i  

 Beskæftigelsesministeriet, til undervisningsministeren Spm. 35 om begrundelsen for at splitte vejledningen op i  

 unge, voksne i beskæftigelse og ledige voksne, til undervisningsministeren Spm. 36 om, hvordan institutioner adskiller vejledning om  

 valg af uddannelse og erhverv fra vejledning om gennemførelse af en  

 uddannelse, til undervisningsministeren Spm. 37 om, hvilke internationale opgaver LUE skal  

 varetage, til undervisningsministeren 16 Svar på spm. 2 om vejledernes nye rolle og opgaver, fra  

 undervisningsministeren Svar på spm. 3 om teknisk bistand til ændringsforslag til  

 § 1, stk. 3, om »de unges egne ønsker« bliver et centralt element i  

 vejledningen, fra undervisningsministeren Svar på spm. 4 om, hvorfor vejledning ikke skal gives til  

 unge under 25 år, fra undervisningsministeren Svar på spm. 5 om, hvordan vidensopsamling,  

 erfaringsudveksling og rådgivning fastholdes, såfremt RUE nedlægges, fra  

 undervisningsministeren 17 Henvendelse af 7/2-03 fra Forlaget Studie og Erhverv a.s 18 Spm. 38 om kommentarer til henvendelse af 7/2-03 fra  

 Forlaget Studie og Erhverv a.s, til undervisningsministeren 19 Henvendelse af 14/2-03 fra Amtsrådsforeningen 20 Spm. 39 om kommentar til henvendelse af 14/2-03 fra  

 Amtsrådsforeningen, til undervisningsministeren 21 Spm. 40 om, hvorfor man ikke benytter sig af erfaringerne  

 fra det private marked til oprettelsen af en internetportal i forbindelse med  

 nedlæggelsen af RUE, til undervisningsministeren 22 Materiale modtaget i forbindelse med foretræde den  

 19/2-03, fra Fællesrådet for Foreninger for Uddannelses og Erhvervsvejledning 23 Svar på spm. 13 om, i hvilket omfang der vil blive  

 stillet krav om, at vejlederuddannelsen gøres obligatorisk for vejlederne,  

 fra undervisningsministeren 24 Svar på spm. 1 om kommentar til henvendelse af 12/11-02  

 fra Bendt Danielsen, Dronninglund, fra undervisningsministeren 25 Svar på spm. 6 om sikring af hjemmel til vejledning i  

 folkeskolen, fra undervisningsministeren Svar på spm. 7 om fastholdelse af skolebestyrelsers  

 kompetencer til at fastsætte principper for erhvervspraktik og undervisning i  

 uddannelses-, erhvervs- og arbejdsmarkedsorientering, fra  

 undervisningsministeren Svar på spm. 8 om sikring af, at vejledningen i  

 folkeskolen fortsat kan foregår ud fra et nærhedsprincip, fra  

 undervisningsministeren Svar på spm. 9 om sikring af de ansatte i folkeskolens  

 kvalifikationer i forbindelse med folkeskolens gennemførelsesvejledning, fra  

 undervisningsministeren Svar på spm. 10 om, hvilke praktiske opgaver Ungdommens  

 Uddannelsesvejledning skal løse i forbindelse med folkeskolens  

 erhvervspraktikordninger, fra undervisningsministeren Svar på spm. 11 om, hvorfor folkeskolens elever fra 6.  

 klasse bliver omfattet af vejledningsloven, fra undervisningsministeren Svar på spm. 12 om begrundelsen for, at ministeren ønsker  

 at ligestille folkeskolens indstilling med hensyn til en elevs ønske om  

 optagelse på et gymnasium med Ungdommens Uddannelsesvejledning, fra  

 undervisningsministeren 26 Spm. 41 om, hvordan det påtænkte dialogforum tænkes at  

 skulle fungere, til undervisningsministeren Spm. 42 om dialogforummets rådgivningsfunktion, til  

 undervisningsministeren Spm. 43 om forskellen mellem det nye LUE og det  

 eksisterende RUE, til undervisningsministeren Spm. 44 om LUEs opgavevaretagelse samt den  

 organisatoriske placering, til undervisningsministeren Spm. 45 om muligheden for sammenhæng til vejledning af  

 voksne beskæftigede, til undervisningsministeren 27 Svar på spm. 14 om kommentar til henvendelse af 27/1-03  

 fra Tandhjulsforeningen, fra undervisningsministeren 28 Svar på spm. 15 om kommentar til henvendelse af 24/1-03  

 fra Fællesrådet for Foreninger for Uddannelses- og Erhvervsvejledning, fra  

 undervisningsministeren 29 Svar på spm. 16 om kommentar til henvendelse af 28/1-03 fra  

 Handelsskolernes Forening af Studievejledere, fra undervisningsministeren 30 Henvendelse af 5/3-03 fra skolevejlederne i Søllerød  

 Kommune 31 Spm. 46 om kommentar til henvendelse af 5/3-03 fra  

 skolevejlederne i Søllerød Kommune, til undervisningsministeren 32 Spm. 47 om, hvad ministeren forstår ved en god  

 vejledning, til undervisningsministeren Spm. 48 om Undervisningsministeriets minimumskrav til  

 vejledere, til undervisningsministeren Spm. 49 om, hvorfor opsøgende vejledning af unge kun skal  

 finde sted frem til alder af 19 år, til undervisningsministeren Spm. 50 om begrundelsen for nedlæggelsen af RUE, til  

 undervisningsministeren Spm. 51 om, hvordan nærheden mellem elev, skole, forældre  

 og vejleder holdes, når vejlederen er placeret inden for en anden  

 organisatorisk ramme, til undervisningsministeren Spm. 52 om uddybning af høringsnotatet, hvori det  

 understreges, at »nærhedsprincippet indgår som et bærende princip i forslaget  

 om Ungdommens Uddannelsesvejledning«, til undervisningsministeren Spm. 53 om begrundelsen for ikke at anvende den fremlagte  

 løsningsmodel fra Undervisningsministeriets rapport om tværsektoriel  

 vejledning 2001, til undervisningsministeren 33 Henvendelse fra Århus Amt, VejledningsFagligt Udvalg 34 Spm. 54 om kommentar til henvendelse fra Århus Amt,  

 VejledningsFagligt Udvalg, til undervisningsministeren 35 Svar på spm. 47 om, hvad ministeren forstår ved en god  

 vejledning, fra undervisningsministeren Svar på spm. 48 om Undervisningsministeriets minimumskrav  

 til vejledere, fra undervisningsministeren Svar på spm. 49 om, hvorfor opsøgende vejledning af unge  

 kun skal finde sted frem til alder af 19 år, fra undervisningsministeren Svar på spm. 50 om begrundelsen for nedlæggelsen af RUE,  

 fra undervisningsministeren Svar på spm. 51 om, hvordan nærheden mellem elev, skole,  

 forældre og vejleder holdes, når vejlederen er placeret inden for en anden  

 organisatorisk ramme, fra undervisningsministeren Svar på spm. 52 om uddybning af høringsnotatet, hvori det  

 understreges, at »nærhedsprincippet indgår som et bærende princip i forslaget  

 om Ungdommens Uddannelsesvejledning«, fra undervisningsministeren Svar på spm. 53 om begrundelsen for ikke at anvende den  

 fremlagte løsningsmodel fra Undervisningsministeriets rapport om  

 tværsektoriel vejledning 2001, fra undervisningsministeren 36 Svar på spm. 40 om, hvorfor man ikke benytter sig af  

 erfaringerne fra det private marked til oprettelsen af en internetportal i  

 forbindelse med nedlæggelsen af RUE, fra undervisningsministeren 37 Svar på spm. 41 om, hvordan det påtænkte dialogforum  

 tænkes at skulle fungere, fra undervisningsministeren Svar på spm. 42 om dialogforummets rådgivningsfunktion,  

 fra undervisningsministeren Svar på spm. 43 om forskellen mellem det nye LUE og det  

 eksisterende RUE, fra undervisningsministeren Svar på spm. 44 om LUEs opgavevaretagelse samt den  

 organisatoriske placering, fra undervisningsministeren Svar på spm. 45 om muligheden for sammenhæng til  

 vejledning af voksne beskæftigede, fra undervisningsministeren 38 Svar på spm. 46 om kommentar til henvendelse af 5/3-03  

 fra skolevejlederne i Søllerød Kommune, fra undervisningsministeren 39 Svar på spm. 38 om kommentarer til henvendelse af 7/2-03  

 fra Forlaget Studie og Erhverv a.s, fra undervisningsministeren 40 Svar på spm. 39 om kommentar til henvendelse af 14/2-03  

 fra Amtsrådsforeningen, fra undervisningsministeren 41 Svar på spm. 17 om, hvilken begrundelse der ligger til  

 grund for nedlæggelse af Rådet for Uddannelses- og Erhvervsvejledning, fra  

 undervisningsministeren Svar på spm. 18 om, hvorfor ministeren går imod OECDs  

 foreløbige konklusioner og anbefalinger vedrørende uddannelses- og  

 erhvervsvejledning, fra undervisningsministeren Svar på spm. 19 om begrundelsen for nedlæggelsen af RUE,  

 fra undervisningsministeren Svar på spm. 20 om, hvordan ministeren vil sikre, at LUE  

 efter lovforslagets vedtagelse bliver et landscenter for alle  

 vejledningsordninger, fra undervisningsministeren Svar på spm. 21 om den overordnede struktur og modellen  

 for samordning af vejledningsindsatsen efter lovforslagets vetagelse, fra  

 undervisningsministeren Svar på spm. 22 om, hvordan det foreslåede dialogforum  

 skal udfylde rollen for RUE, fra undervisningsministeren Svar på spm. 23 om, hvorfor ministeren trods  

 høringssvarene har valgt at opretholde konstruktionen med et dialogforum, fra  

 undervisningsministeren Svar på spm. 24 om nedlæggelsen af det til RUE  

 tilknyttede sekretariat, fra undervisningsministeren Svar på spm. 25 om, hvordan kvaliteten sikres af den  

 nationale, virtuelle vejledningsportal, fra undervisningsministeren Svar på spm. 26, om vejledningsportalen skal udgive  

 vejledningsfaglige udgivelser som RUE i dag, fra undervisningsministeren Svar på spm. 27 om sikring af vejledningscentre, der  

 løser udliciterede opgaver, fra undervisningsministeren Svar på spm. 28 om, hvordan kvaliteten af den løbende  

 kontrol med de udliciterede opgaver sikres, fra undervisningsministeren Svar på spm. 29 om fordele og ulemper ved udbud af  

 vejledningsportalen, fra undervisningsministeren Svar på spm. 30 om sikring af den nuværende  

 vidensopsamling, der er specielt i redaktionerne bag RUEs nuværende  

 udgivelser, fra undervisningsministeren Svar på spm. 31 om sikring af de vejledningsordninger,  

 der ikke er omfattet af vejledningsreformen i lovforslaget, fra  

 undervisningsministeren Svar på spm. 32 om, hvor mange vejledningsordninger der  

 vil eksistere efter vedtagelsen af lovforslag nr.
L 104, fra  

 undervisningsministeren Svar på spm. 33 om reform af vejledningen om valg af  

 uddannelse og erhverv til voksne i beskæftigelse, fra undervisningsministeren Svar på spm. 34, om der skal oprettes et yderligere LUE i  

 Beskæftigelsesministeriet, fra undervisningsministeren Svar på spm. 35 om begrundelsen for at splitte  

 vejledningen op i unge, voksne i beskæftigelse og ledige voksne, fra  

 undervisningsministeren Svar på spm. 36 om, hvordan institutioner adskiller  

 vejledning om valg af uddannelse og erhverv fra vejledning om gennemførelse  

 af uddannelse, fra undervisningsministeren Svar på spm. 37 om, hvilke internationale opgaver LUE  

 skal varetage,  

    

 fra  

 undervisningsministeren 42 Ændringsforslag fra undervisningsministeren 43 Yderligere ændringsforslag samt betænkningsbidrag fra  

 undervisningsministeren 44 Svar på spm. 54 om kommentar til henvendelse fra Århus  

 Amt, VejledningsFagligt Udvalg, fra undervisningsministeren 45 1. udkast til betænkning 46 Yderligere ændringsforslag fra undervisningsministeren Bilag  

 2 9 af udvalgets spørgsmål til undervisningsministeren  

 og dennes svar herpå Spørgsmålene og undervisningsministerens svar herpå er  

 optrykt efter ønske fra S og V.
 Spørgsmål 1:
Ministeren bedes kommentere henvendelsen af 12. november 2002  

 fra Bendt Danielsen, Dronninglund, jf.
L 104/L 105   bilag 2.
 Svar:
 Bendt Danielsens bemærkninger har været inddraget i ministeriets  

 endelige udformning af lovforslaget, idet han har skrevet enslydende til mig  

 i  

 anledning af, at lovudkastet ved høringen blev gjort offentligt tilgængeligt  

 på  

 ministeriets hjemmeside.
Bendt Danielsen giver udtryk for, at lovforslaget skal opfattes  

 som en kritik af skolevejledernes indsats.
Det er naturligvis ikke tilfældet,  

 og jeg henviser om de kommende opgaver til min besvarelse af udvalgets  

 spørgsmål 2.
Bendt Danielsen mener dernæst, at det ville være fair at vente  

 med at iværksætte nye initiativer på området, indtil effekten af reglerne om  

 uddannelsesplaner i folkeskolen er kendt.
Hertil bemærker jeg, at  

 lovforslaget  

 ikke i sig selv indebærer væsentlige ændringer i elevernes praktiske arbejde  

 med disse uddannelsesplaner.
Derudover vil ministeriet naturligvis tage de  

 indhøstede erfaringer med de hidtidige regler i betragtning, når der skal  

 fastsættes nye regler efter § 7 i lovforslag L 104.
Bendt Danielsen er dernæst bekymret for de svage unge ved  

 etablering af tværgående vejledningscentre.
Jeg mener imidlertid ikke, at der  

 er grund til en sådan bekymring.
Det er netop et væsentligt formål med  

 reformen  

 at styrke vejledningen til de unge, der har et særligt behov for vejledning.  

 Jeg henviser herom til § 1, stk. 2 i L 104. Dette formål vil også være  

 styrende  

 i den fastsættelse af nationale mål for vejledningen, som vil skulle  

 foretages,  

 hvis forslagene vedtages.
Hertil kommer, at det foreslåede nærhedsprincip i  

 vejledningen, som er indeholdt i § 6 i L 104, skal ses i tæt sammenhæng med  

 formålet om at styrke vejledningen over for unge med et særligt behov for  

 vejledning.
Bendt Danielsen er af den opfattelse, at vejledningsreformen  

 skal afvente Strukturkommissionens arbejde.
Jeg mener, at vejledningsreformen  

 skal træde i kraft så hurtigt som muligt.
Vejledningsreformen har længe været  

 under forberedelse.
Der er ganske enkelt brug for, at vejledningen af de unge  

 så hurtigt som muligt bliver bedre.
Det er ikke min vurdering, at  

 Strukturkommissionen vil blive begrænset i sit arbejde som følge af  

 vejledningsreformen.
Bendt Danielsen beder til sidst i sin henvendelse om, at 10.  

 klasse bevares.
Jeg kan oplyse, at dette spørgsmål ikke vil blive eller bør  

 blive omfattet af den vejledningsreform, som jeg har fremsat forslag om ved L  

 104 og L 105.
Jeg kan afslutningsvis tilføje, at jeg har taget initiativ til  

 at iværksætte en evaluering af 10. klasse.
Resultatet af denne vil foreligge  

 juni 2003. Først herefter vil der kunne tages stilling til, om der er behov  

 for  

 at foretage justeringer af dette skoleår.
 Spørgsmål 2:
Vil ministeren redegøre for vejledernes nye rolle og opgaver,  

 herunder om vejlederne vil få nye ansættelsesforhold og deres tilknytning til  

 uddannelsesinstitutionen? Svar:
De to lovforslag indebærer, at der bliver en klar sondring  

 mellem på den ene side vejledning om  

  

 valg  

  

 af uddannelse og erhverv (L 104) og på den anden side vejledning om  

  

 gennemførelse  

  

 af den valgte uddannelse  

 (uddannelseslovene, jf.
L 105).
Vejledningen om valg af uddannelse og erhverv skal være  

 uafhængig af sektor- og institutionsinteresser, jf. § 2 i lovforslag nr.
L  

 104,  

 hvorimod gennemførelsesvejledningen naturligvis er en integreret del af den  

 enkelte uddannelse.
I dag er begge sider af vejledningen normalt en del af de  

 enkelte skole- og uddannelsesordninger.
Vejlederne er derfor ansat på de  

 enkelte skoler mv. og omfattet af den ledelsesmæssige instruktionsbeføjelse,  

 som tilkommer lederen af skolen eller institutionen.
 For at sikre uafhængigheden er det et væsentligt element i  

 reformen, at vejledningen om valg af uddannelse og erhverv principielt  

 forankres i en tværsektoriel enhed, der er uafhængig af de enkelte  

 uddannelsesinstitutioner.
 Ved at samle ansvaret for og ledelsen af vejledningen om  

 uddannelsesvalget i tværgående enheder fremmes mulighederne for at skabe  

 sammenhæng i vejledningsindsatsen, sikre en effektiv og sektoruafhængig  

 opgavevaretagelse og målrette indsatsen til grupper med særlig behov for  

 vejledning.
 Et andet centralt element i reformen er imidlertid at sikre, at  

 vejledningen så vidt muligt foregår i forbindelse med den enkeltes dagligdag.  

 Derfor vil den altovervejende del af vejledningen i praksis komme til at  

 foregå  

 på den enkelte skole eller uddannelsesinstitution, hvor de unge modtager  

 undervisning.
Lovforslagene indeholder ingen særskilte bestemmelser om  

 vejledernes ansættelsesmæssige status.
Dette er i overensstemmelse med  

 sædvanlig lovgivningspraksis.
Det vil således være de vejledningsansvarlige myndigheder   dvs.  

 dels kommunalbestyrelserne for så vidt angår Ungdommens  

 Uddannelsesvejledning,  

 dels staten for så vidt angår Landscentret for Uddannelses- og  

 Erhvervsvejledning   som vil have kompetencen til at træffe beslutning om og  

 indgå individuelle og kollektive aftaler om de løn- og ansættelsesmæssige  

 spørgsmål, som vil vedrøre de vejledere, der som ansatte vejledere i  

 Ungdommens  

 Uddannelsesvejledning eller Landscentret for Uddannelses- og  

 Erhvervsvejledning  

 skal udføre opgaver efter lovforslag nr.
L 104.
 Det vil tillige være muligt for Ungdommens Uddannelsesvejledning  

 eller Landscentret for Uddannelses- og Erhvervsvejledning efter aftale med  

 f.eks. en skole eller en uddannelsesinstitution mod en betaling herfor at  

 gøre  

 brug af vejledere, som er ansat på skolen eller uddannelsesinstitutionen.
I de tilfælde, hvor varetagelsen af en vejledningsopgave efter  

 et udbud måtte blive overladt til andre, jf. § 10, stk. 4, § 13, stk. 3 og §  

 15, stk. 2, i lovforslag nr.
L 104, vil de løn- og ansættelsesmæssige vilkår  

 for de vejledere, som skal varetage en sådan vejledningsopgave, inden for  

 rammerne af beskyttelsesreglerne i lov om lønmodtageres retsstilling ved  

 virksomhedsoverdragelse blive aftalt mellem den pågældende vindende  

 tilbudsgiver og de pågældende vejledere, typisk i overensstemmelse med  

 kollektivt indgåede aftaler, som den pågældende arbejdsgiver er omfattet af.
Det bemærkes herved, at det følger af § 13, stk. 3, i lovforslag  

 nr.
L 104, at undervisningsministeren efter udbud bemyndiger en offentlig  

 institution, en selvejende institution eller en privat virksomhed til at  

 varetage opgaverne vedrørende den virtuelle vejledningsportal.
Det bemærkes endvidere, at det følger af bemærkningerne til  

 lovforslaget, at det er hensigten, at de regionale vejledningsopgaver, som  

 Landscentret for Uddannelses- og Erhvervsvejledning efter lovforslaget skal  

 have ansvaret for, forventes løst ved, at Landscentret indgår kontrakter med  

 regionale centre.
De regionale centre bliver ansvarlige for den konkrete  

 tilrettelæggelse og løsning af vejledningsopgaverne på baggrund af  

 overordnede  

 retningslinier fra Landscentret.
 Med henblik på at sikre at vejledningen om valg af uddannelse og  

 erhverv bliver institutionsuafhængig, vil Ungdommens Uddannelsesvejledning  

 henholdsvis Landscenter for Uddannelses- og Erhvervsvejledning under alle  

 omstændigheder have ansvaret for, at de konkrete vejledningsopgaver udføres i  

 overensstemmelse med loven og de regler, som bliver fastsat i medfør af  

 loven.  

 Dette vil gælde, uanset om en vejledningsopgave efter et udbud er overladt  

 til  

 en anden at varetage.
Vejlederne kan være fuldtids- eller deltidsbeskæftigede.
De vil  

 dog også kunne have en kombinationsbeskæftigelse, såfremt der ikke på andet  

 grundlag end vejledningslovene er ansættelsesretlige hindringer herfor,  

 f.eks.  

 således:
en grundskole og UU, en ungdomsuddannelsesinstitution og UU, en ungdomsuddannelsesinstitution og LUE eller en skole/institution og privat virksomhed.
Lovforslaget overlader det til de ansættende myndigheder at  

 vælge mellem de forskellige muligheder.
Den afvejning af hensyn, der skal  

 foretages af ansættelsesmyndigheden ved fastlæggelse af stillingsstruktur og  

  indhold, vil bl.a. omfatte en nærmere vurdering af, hvorledes målsætningerne  

 for vejledningen kan nås, samtidig med at de offentlige ressourcer til  

 vejledning udnyttes effektivt.
Jeg kan oplyse, at mange skole- og ungdomsvejledere i dag er  

 ansat til at løse opgaver både i henhold til folkeskoleloven og i henhold til  

 reglerne om den kommunale ungdomsvejledning.
Der er altså på dele af det  

 kommende område for Ungdommens Uddannelsesvejledning erfaringer med blandede  

 eller kombinerede ansættelsesforhold.
 Spørgsmål 7:
Hvordan vil ministeren sikre, at skolebestyrelsens kompetence  

 til at fastsætte principper for erhvervspraktik og undervisning i  

 uddannelses-,  

 erhvervs- og arbejdsmarkedsorientering fastholdes, når skolen skal udføre  

 arbejdsopgaven i samarbejde med Ungdommens Uddannelsesvejledning? Svar:
 Lovforslagene indebærer, at den del af uddannelses- og  

 erhvervsvejledningen, der vedrører det obligatoriske emne uddannelses-,  

 erhvervs- og arbejdsmarkedsorientering i folkeskolen skal udføres i tæt  

 samarbejde og dialog mellem skolen og Ungdommens Uddannelsesvejledning.
 Ungdommens Udannelsesvejledning vil her få til opgave at rådgive  

 om undervisningens tilrettelæggelse, indhold og gennemførelse.
 Lovforslagene indebærer imidlertid, at det fortsat vil være den  

 enkelte folkeskole, der har ansvaret for undervisningens tilrettelæggelse,  

 indhold og gennemførelse i forbindelse med uddannelses-, erhvervs- og  

 arbejdsmarkedsorientering.
 Lovforslagene indebærer således heller ikke nogen ændring i  

 skolebestyrelsernes kompetence til at udarbejde forslag til skolens  

 læseplaner  

 for det obligatoriske emne eller fastsætte principper for undervisningens  

 tilrettelæggelse.
 Spørgsmål 10:
 Hvilke praktiske opgaver tænkes løst af Ungdommens  

 Uddannelsesvejledning i forbindelse med folkeskolens erhvervspraktikordninger  

 og undervisning i iværksætteri? Spørgsmålet skal ses i sammenhæng med  

 skolebestyrelsens kompetence til at fastsætte principper for undervisningens  

 organisering, herunder udsendelse i praktik.
 Svar:
Med henblik på at sikre, at belastningen af lokalområdets  

 potentielle praktiksteder fordeles jævnt over året, er det hensigtsmæssigt,  

 at  

 der sker en overordnet koordinering af folkeskoleelevernes udsendelse i  

 erhvervspraktik.
Det er endvidere hensigtsmæssigt, at der er aftalte  

 procedurer  

 om valg af praktiksted, forberedelse til erhvervspraktikken, informationer om  

 praktiske forhold under praktikopholdet og evaluering af praktikforløbet.
 Ungdommens Uddannelsesvejledning varetager efter lovforslagene  

 koordinerende funktioner og praktiske opgaver i denne forbindelse.
Jeg kan tilføje, at en række kommuner allerede i dag organiserer  

 udsendelse af folkeskoleelever i erhvervspraktik gennem centrale  

 praktikformidlingsordninger, der ofte er fælles for flere kommuner.
Jeg har  

 ikke kendskab til, at der skulle være opstået kompetenceuklarheder i den  

 anledning.
Ungdommens Uddannelsesvejledning bistår skolen ved  

 tilrettelæggelsen af undervisningen i det obligatoriske emne uddannelses-,  

 erhvervs- og arbejdsmarkedsorientering.
Iværksætteri indgår som en del af  

 dette  

 emne, hvor Ungdommens Uddannelsesvejledning f.eks. vil kunne forslå og udlåne  

 undervisningsmaterialer, formidle kontakten til lokale iværksættere m.v.
 Spørgsmål 13 :
I hvilket omfang vil der blive stillet krav om at  

 vejlederuddannelsen gøres obligatorisk for vejlederne? Svar:
 Lovforslagene (L 104 og L 105) indebærer ikke, at der centralt  

 bliver fastsat krav om bestemte uddannelsesforudsætninger som betingelse for  

 ansættelse af vejledere.
Det skyldes, at dette efter regeringens opfattelse ikke vil være  

 hensigtsmæssigt   heller ikke i forhold til den kommende nye  

 vejlederuddannelse.
Det afgørende ved ansættelse af en vejleder bør efter  

 regeringens opfattelse være en vurdering af den enkeltes samlede formelle og  

 uformelle kvalifikationer.
Gennemførelse af den kommende nye  

 vejlederuddannelse  

 må forventes at være en væsentlig fordel, men ikke tilstrækkeligt til at  

 blive  

 ansat som vejleder.
Det vil være de ansættende myndigheder og institutioner, som  

 skal sikre, at personalet har de fornødne kvalifikationer til at løse deres  

 opgaver.
Det gælder uanset, om de pågældende kvalifikationer måtte være  

 opnået  

 gennem formel uddannelse eller på anden måde.
 Jeg forventer, at den kommende fælles vejlederuddannelse bliver  

 så attraktiv for både arbejdsgivere og medarbejdere, at det bliver den  

 foretrukne vej med hensyn til at understøtte, at vejlederne sikres de  

 nødvendige kvalifikationer.
 Spørgsmål 14:
 Ministeren bedes kommentere henvendelsen af 27. januar 2003 fra  

 Tandhjulsforeningen, jf.  

  

 L 104/L 105   bilag 9.
 Svar:
Tandhjulsforeningen spørger om, hvordan man sikrer den nære,  

 daglige tilknytning mellem Ungdommens Uddannelsesvejledning og skolen.
Den  

 spørger endvidere om, hvordan man sikrer den nære tilknytning til elever og  

 forældre.
Jeg kan hertil oplyse, at lovforslag nr.
L 104 indebærer, at  

 vejledningen om valg af uddannelse og erhverv så vidt muligt skal gennemføres  

 i  

 den unges eget uddannelsesmiljø. Det betyder f.eks., at den individuelle  

 vejledning skal gives på elevens skole, hvis den unge går i folkeskolens 6. -  

 10. klasse.
Nærhedsprincippet indgår som et bærende princip.
For Ungdommens  

 Uddannelsesvejlednings vedkommende fremgår det af § 6 i L 104.
Forældrene er naturligvis væsentlige aktører, når det drejer sig  

 om grundskoleelevers uddannelsesvalg.
Derfor indgår forældrene i arbejdet  

 omkring elevernes arbejde med uddannelsesplanlægning.
Ungdommens  

 Uddannelsesvejledning kan f.eks. indbyde forældre til at deltage sammen med  

 børnene i informationsmøder og møder om den enkelte elevs uddannelsesvalg.
 Tandhjulsforeningen mener, at der er behov for mere end 50  

 centre (Ungdommens Uddannelsesvejledning), at lovforslaget ikke tager hensyn  

 til, hvor eleverne i dag søger deres uddannelse, og at »geografisk  

 bæredygtigt«  

 er for snævert defineret.
Jeg skal hertil bemærke, at det fremgår af bemærkningerne til  

 lovforslag nr.
L 104, at Ungdommens Uddannelsesvejledning forventes dannet  

 således, at hver enhed dækker et sammenhængende udbud af ungdomsuddannelser,  

 herunder de almen- og erhvervsgymnasiale uddannelser, erhvervsuddannelser, de  

 grundlæggende social- og sundhedsuddannelser samt uddannelsen til faglært  

 landmand.
Endvidere fremgår det, at Ungdommens Uddannelsesvejledning skal  

 kunne  

 tilvejebringe et dækkende tilbud af brobygningsforløb samt andre forløb, som  

 har et uddannelses- og erhvervsafklarende sigte, eksempelvis forløb på en  

 produktionsskole.
Den foreslåede bestemmelse i § 8, stk. 2, i lovforslag nr.
L 104  

 vil give undervisningsministeren bemyndigelse til at pålægge en eller flere  

 kommuner at varetage vejledningen i et kommunalt fællesskab eller i en anden  

 samarbejdsform.
Det er imidlertid ikke et mål i sig selv, at antallet af  

 centre  

 bliver lige 50. Målet er at sikre, at centrene etableres på et tilstrækkeligt  

 kvalitetsmæssigt og geografisk bæredygtigt grundlag.
 Tandhjulsforeningen mener ikke, at kvalitetsbegrebet er  

 defineret i lovforslaget.
Jeg kan bekræfte, at lovforslag nr.
L 104 ikke indeholder en  

 præcis definition af, hvad der er god kvalitet i vejledningen.
Det skyldes,  

 at  

 spørgsmålet om, hvad der til enhver tid er god kvalitet med hensyn til  

 vejledning, ikke bør defineres i en eller flere bestemmelser i en lov.
 Lovforslaget indeholder dog som noget nydannende på  

 vejledningsområdet nogle vigtige, overordnede bestemmelser om formålet med  

 vejledningen.
 I L 104 fremgår det af bemærkningerne til § 7, at bemyndigelsen  

 til at fastsætte nærmere regler tænkes anvendt til at fastsætte regler om den  

 vejledning, som Ungdommens Uddannelsesvejledning giver elever i folkeskolens  

 6.  

 - 9. klasse samt 10. klasse, herunder den uddannelsesplanlægning, som elever  

 i  

 folkeskolen på de nævnte klassetrin fortsat skal arbejde med som led i  

 opbygningen af valgkompetence og afklaring af uddannelses- og erhvervsvalget.
 Bemyndigelsen vil også blive anvendt til at fastsætte regler om  

 den vejledning, som skal tilbydes unge under 19 år, som ikke er i en  

 tilfredsstillende vejlednings-, uddannelses- eller beskæftigelsessituation,  

 samt regler om den vejledning, som i øvrigt skal tilbydes unge i alderen fra  

 19  

 til 25 år, som selv beder om det.
 Endvidere påtænker jeg regler, der pålægger Ungdommens  

 Uddannelsesvejledning at iværksætte en række konkrete vejledningsaktiviteter  

 i  

 samarbejde med folkeskoler, ungdomsuddannelsesinstitutioner, organisationer  

 og  

 virksomheder, samt nærmere regler om et kvalitetssystem til løbende  

 kvalitetsudvikling og resultatvurdering af vejledningsaktiviteterne.
Endelig påtænker jeg nærmere regler om offentliggørelse af  

 vejledningsindsatsens mål, rammer og resultater med udgangspunkt i de  

 nationale  

 mål for vejledningen, som fremgår af § 1 i lovforslag nr.
L 104.
 Jeg mener, at der hermed vil blive skabt bedre rammer end i dag  

 for løbende at udvikle og sikre kvaliteten i vejledningen.
 Tandhjulsforeningen mener dernæst, at lovforslaget i for høj  

 grad vægter samfundets behov på bekostning af den enkeltes behov.
 Jeg kan ikke tilslutte mig dette synspunkt fra  

 Tandhjulsforeningens side.
Jeg skal hertil for det første bemærke, at hensynet til den  

 enkeltes behov og samfundets behov foreslås i lovforslag nr.
L 104  

 ligestillet.  

 Der er derfor efter min opfattelse ikke tale om, at man i vejledningen om  

 valg  

 af uddannelse og erhverv skal tage mere hensyn til samfundets behov på  

 bekostning af den enkeltes behov.
 Det er for det andet efter regeringens opfattelse netop  

 væsentligt, at det i lovens formålsbestemmelse klart fastslås, at man  

 fremover  

 i vejledningen om valg af uddannelse og erhverv skal varetage begge hensyn,  

 således at vejledningen også skal inddrage de samfundsmæssige behov for  

 kvalificerede lønmodtagere og selvstændigt erhvervsdrivende inden for de  

 forskellige erhverv, herunder med henblik på at styrke innovation og  

 iværksætterkulturen i Danmark.
 Der vil i øvrigt efter regeringens opfattelse oftest ikke være  

 nogen reel modsætning imellem, hvad der er til størst muligt gavn for den  

 enkelte og for samfundet, når det drejer sig om uddannelses- og erhvervsvalg.
 Det er samtidigt for det tredje vigtigt at understrege, at det  

 fortsat vil være væsentligt, at vejledningen tager udgangspunkt i den  

 enkeltes  

 interesser, at der træffes frie valg, og at disse valg er kvalificerede.
 Med henblik på at sikre, at uddannelses- og erhvervsvalgene er  

 kvalificerede, foreslås det i § 1, stk. 3 fastsat, at vejledningen skal  

 inddrage den enkeltes personlige forudsætninger, herunder uformelle  

 kompetencer, hidtidige uddannelses- og beskæftigelsesforløb og det forventede  

 behov for uddannet arbejdskraft og selvstændige erhvervsdrivende.
 Jeg kan i øvrigt henvise til mit svar på spørgsmål nr. 3.
 Tandhjulsforeningen efterlyser endelig præciseringer af  

 ansættelsesforhold for ansættelse af personale i Ungdommens  

 Uddannelsesvejledning og uddannelseskrav til vejlederne og er endvidere  

 bekymret for, om nuværende skolevejledere og skolekonsulenter kan forventes  

 at  

 få ansættelse i Ungdommens Uddannelsesvejledning.
 Jeg henviser i den forbindelse til mine svar på spørgsmål nr. 2  

 og 13.
 Spørgsmål 32:
Vil ministeren redegøre for, hvor mange vejledningsordninger der  

 eksisterer efter en eventuel vedtagelse af L 104, samt hvilke ordninger der  

 vil  

 være uden lovregulering ved en vedtagelse af L 104? Svar:
Reformen indebærer, at uddannelses- og erhvervsvejledning bliver  

 mere overskuelig og let tilgængelig for den unge.
Det sker ved, at den del af  

 vejledningen, der vedrører valg af uddannelse og erhverv, overgår fra den  

 enkelte uddannelsesinstitution og samles i henholdsvis Ungdommens  

 Uddannelsesvejledning og Landcentret for Uddannelses- og  

 Erhvervsvejledning.
 Organiseringen af den del af vejledningen, der vedrører  

 vejledning i gennemførelse af en aktuel uddannelse, omlægges ikke ved  

 reformen.  

 Her skal den unge, sådan som de også er tilfældet efter de gældende regler,  

 tilbydes vejledning på den enkelte uddannelsesinstitution.
Reformen medfører derfor ikke, at antallet af  

 vejledningsordninger reduceres, men at dele af de eksisterende  

 vejledningsordninger derimod samles i henholdsvis kommunalt regi og statsligt  

 regi.
Det centrale er, at antallet af ordninger med ansvar for  

 overgangsvejledning reduceres til to, medens antallet af ordninger med ansvar  

 for gennemførelsesvejledning fortsat stort set følger af antallet af  

 uddannelsesordninger.
 Der vil ikke være lovregulerede  

 vejledningsordninger, der med vedtagelsen af lovforslaget vil være uden  

 lovgrundlag.
 Spørgsmål 36:
Hvordan er det muligt at skille vejledning om valg af uddannelse  

 og erhverv fra vejledning om gennemførelse af en uddannelse - - herunder valg  

 af praktiksted - - ude på uddannelsesinstitutionerne? Svar:
I dag er uddannelses- og erhvervsvejledning typisk integreret i  

 de enkelte uddannelseslove.
Det er et helt centralt formål med reformen, at  

 vejledning om valg af uddannelse og erhverv skal gøres uafhængig af  

 uddannelsesinstitutioner og uddannelsessektorer.
Lovforslaget indebærer  

 derfor  

 en fokusering af vejledningsindsatsen, således at vejledning om valg af  

 uddannelse og erhverv placeres i sektoruafhængige vejledningsenheder, mens  

 vejledning om valg af den gennemførte uddannelse fastholdes på institutionen.
Denne nye opgavefordeling skal give mulighed for at opbygge  

 særlige kompetenceområder og dermed et kvalitetsløft i vejledningen og en  

 bedre  

 udnyttelse af offentlige ressourcer til vejledning.
Det forudsættes, at  

 vejlederne fortsat samarbejder om løsning af den samlede vejledningsopgave og  

 sikrer, at vejledningen fremstår som et sammenhængende hele for den unge.
 Afgrænsning af, om et konkret problem skal løses af den enkelte  

 uddannelsesinstitution eller af de sektoruafhængige vejledningsenheder, beror  

 på en vurdering af, om problemet vedrører gennemførslen af den påbegyndte  

 uddannelse (eks. for stort fravær), eller om problemet relaterer sig til valg  

 af den følgende uddannelse eller erhverv (eks. forhold vedr. optagelseskrav).
Vejledning om gennemførelse af den valgte uddannelse skal i  

 modsætning til vejledning om valg af uddannelse og erhverv ikke være  

 uafhængig  

 af uddannelsesinstitutioner.
Derfor fastholdes ansvaret for denne vejledning  

 på  

 uddannelsesinstitutionen ud fra en samlet vurdering af, at nærheden og  

 kendskabet til den enkelte elev har stor betydning for, at der hurtigt og  

 målrettet kan gives individuel vejledning om eksempelvis personlige forhold  

 og  

 forhold relateret til den enkelte uddannelse, som truer den enkeltes elevs  

 gennemførelse af uddannelsen.
 Vejledning om gennemførelse af uddannelsen skal endvidere  

 understøtte den enkelte elev i at træffe valg af undervisningsfag og moduler  

 med videre, som peger i retning af elevens mål med uddannelsen.
 Om spørgsmålet om praktik henvises til svaret på spørgsmål 10,  

 hvor dette spørgsmål er behandlet.
 Spørgsmål 46:
Ministeren bedes kommentere henvendelsen af 5. marts 2003 fra  

 skolevejledere i Søllerød Kommune, jf.
L 104/L 105   bilag 30.
 Svar:
Som det fremgår af mit svar på spørgsmål 2, er  

 kombinationsansættelse en af de muligheder, som kommunerne kan benytte sig  

 af,  

 når Ungdommens Uddannelsesvejledning skal bemandes.
Hvordan  

 ansættelsesforholdene konkret skal udmøntes, vil være en lokal beslutning.
Tilrettelæggelsen af de enkelte vejledningsaktiviteter  

 forudsættes løst i et tæt samarbejde mellem skolen og Ungdommens  

 Uddannelsesvejledning.
Samarbejdet skal blandt andet understøtte et af de  

 bærende principper i reformen om, at vejledning skal gives tæt på den enkelte  

 unge.
Der stilles således krav om, at folkeskolens elever skal have mulighed  

 for at få individuel vejledning på skolen.
Den enkelte skole stiller i  

 forlængelse deraf egnede lokaler til rådighed for Ungdommens  

 Uddannelsesvejledning.
Der er hermed givet en tydelig tilkendegivelse af, at den  

 enkelte folkeskole er en arbejdsplads for vejlederen.
Jeg er derfor uenig i,  

 at  

 vejlederne vil kunne betragtes som  gæst , sådan som det anføres i  

 henvendelsen.
 Jeg henviser til mit svar på spm. 1 i relation til elevernes  

 uddannelsesbog og -plan.
