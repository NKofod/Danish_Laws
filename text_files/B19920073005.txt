 I medfør af § 5, stk. 2, i lov nr. 480 af 24. juni 1992 om  

 aktiveringsordning ved hjemmehjælp og dagpasning af børn fastsættes:
Formål § 1.  Med aktiveringsordningen ved hjemmehjælp og  

 dagpasning for børn er der skabt mulighed for en øget beskæftigelse af ledige  

 hjemmehjælpere, sygehjælpere, pædagoger og pædagogmedhjælpere.
Denne  

 bekendtgørelses bestemmelser om indhentelse af visse oplysninger i kommunerne  

 skal muliggøre en kontrol af, at der er sket en reel merbeskæftigelse, hvor  

 staten af dagpengene har overført et beløb til kommunen til delvis dækning af  

 merudgifterne.
Reel merbeskæftigelse § 2.  Ved en reel merbeskæftigelse forstås en  

 forøgelse af antallet af beskæftigede på de i loven nævnte områder i den  

 enkelte kommune.
Der skal foregå en forøgelse af den faktiske beskæftigelse,  

 uanset hvad der måtte være besluttet tidligere i budgetter, planer mv.  

 Tilsvarende vil kravet om merbeskæftigelse også kunne opfyldes uanset  

 udvidelser eventuelt måtte være forudset ved tidligere beslutninger.
 Stk. 2.  Merbeskæftigelsen skal beregnes i forhold til  

 den hidtidige beskæftigelse, dvs. antallet af beskæftigede før 1.september  

 1992. Der vil dog kunne tages hensyn til en merbeskæftigelse, som er sket på  

 et tidligere tidspunkt med henblik på, at de ansatte senere har skullet  

 beskæftiges under aktiveringsordningen.
 Stk. 3.  Opgørelsen af merbeskæftigelsen vil foregå for  

 henholdsvis hjemmehjælpsområdet under eet og området for dagtilbud under eet.
Kommunernes opgørelser § 3.  Kommuner, som har beskæftiget ledige  

 hjemmehjælpere og sygehjælpere efter lov om aktiveringsordning ved  

 hjemmehjælp og dagpasning af børn, opgør antal beskæftigede i den kommunale  

 hjemmehjælpsordning, jf. kapitel 12 i lov om social bistand.
 Stk. 2.  Opgørelsen omfatter det faktiske,  

 gennemsnitlige personaleforbrug omregnet til fuldtidsbeskæftigede på årsbasis  

 for personer, jf. dog stk.3 og stk.4, der har været beskæftiget og  

 lønnet/vederlagt inden for følgende områder:
 Stk. 3.  I opgørelsen af beskæftigelsen efter stk.2  

 nr.1) og 2) medtages ikke personale, som måtte være ansat i perioden  

 umiddelbart før ordningens ikrafttræden pr. 1.september 1992, med henblik på  

 at kunne overgå til beskæftigelse efter aktiveringsordningen pr. 1.  

 september.
 Stk. 4.  I opgørelsen af beskæftigelsen efter stk.2  

 nr.3) medtages ikke beskæftigelse, som ligger ud over den i loven fastsatte  

 minimumsbeskæftigelse på 30 timer om ugen.
 § 4.  Kommuner, som har beskæftiget ledige pædagoger  

 og pædagogmedhjælpere efter aktiveringsordningen, opgør antal beskæftigede i  

 den kommunale dagpleje, daginstitutioner og private pasningsordninger jf. lov  

 om social bistand §§ 64, 69 og 70 og ved skolefritidsordninger, jf. lov om  

 folkeskolen § 3, stk. 4.
Stk. 2.  Opgørelsen omfatter det faktiske  

 personaleforbrug omregnet til antal fuldtidsbeskæftigede på helårsbasis for  

 personer, der har været beskæftiget og lønnet/vederlagt inden for den  

 kommunale dagpleje, vuggestuer, børnehaver, integrerede daginstitutioner,  

 fritidshjem, legesteder, klubber, andre sociale fritidsforanstaltninger,  

 private pasningsordninger (puljeordninger) og skolefritidsordninger for  

 perioden januar til og med august 1992, september til og med december 1992  

 samt året 1993. Der medtages personale, som beskæftiges som dagplejere,  

 pædagoger og pædagogmedhjæpere, vikarer i ubesatte stillinger og lønnede  

 praktikanter.
I opgørelsen medtages dog ikke personale, som måtte være ansat  

 i perioden umiddelbart før 1.september 1992, med henblik på at kunne overgå  

 til beskæftigelse efter aktiveringsordningen pr. 1. september.
 Stk. 3.  Beskæftigede pædagoger og pædagogmedhjælpere  

 efter aktiveringsordningen omregnet til antal fuldtidsbeskæftigede opgøres  

 særskilt på dagpasningsforanstaltningerne nævnt i stk.2 for perioden  

 september til og med december 1992 samt året 1993. I opgørelsen af  

 beskæftigelsen medtages ikke beskæftigelse, som ligger ud over den i loven  

 fastsatte minimumsbeskæftigelse på 30 timer om ugen.
 § 5.  Kommunerne udarbejder en oversigt over kommunens  

 udgifter til vederlag til de aktiverede og indtægter modtaget i tilskud fra  

 Direktoratet for Arbejdsløshedsforsikringen ved beskæftigelse af personer  

 omfattet af aktiveringsordningen for årene 1992 og 1993 opgjort for  

 hjemmehjælp og dagtilbud for børn.
 § 6.  Opgørelserne over henholdsvis  

 personaleforbruget, jf. §§ 3 og 4, og kommunens udgifter og indtægter ved  

 aktiveringsordningen, jf. § 5, forsynet med revisionspåtegning af kommunens  

 revision indsendes til Indenrigsministeriet senest 10. hverdag i maj måned  

 for det sidst forløbne regnskabsår.
 § 7.  Kommuner, som ikke har eller har haft ledige  

 beskæftiget efter aktiveringsordningen, indsender til Indenrigsministeriet  

 alene en revisionspåtegnet dokumentation herfor senest 10. hverdag i maj  

 måned for det sidst forløbne regnskabsår.
Indenrigsministeriets kontrol § 8.  Indenrigsministeriet kontrollerer på grundlag af  

 de reviderede opgørelser om kommunernes beskæftigelse af ledige efter  

 aktiveringsordningen har ført til en forøgelse i antallet af beskæftigede  

 inden for den kommunale hjemmehjælp og dagtilbud for børn, og om der er  

 grundlag for at kræve tilbagebetaling af udbetalte tilskud.
 Stk. 2.  Indenrigsministeriet kan til brug for  

 opgørelsen af, hvor meget en kommune skal tilbagebetale, kræve supplerende  

 dokumentation for merbeskæftigelsen.
 Stk. 3.  Opgørelserne sker efter retningslinier og  

 skemamateriale udarbejdet af Indenrigsministeriet.
Ikrafttræden § 9.  Bekendtgørelsen træder i kraft den 1.september  

 1992.
