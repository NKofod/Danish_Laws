Nr BSF 84 Forslag til folketingsbeslutning om nedsættelse af beskatningen på  

 motorcykler Fremsat af Kim Behnke (FP) Tom Behnke (FP) Kirsten Jacobsen (FP) Brian  

 Mikkelsen (KF) Flemming Hansen (KF) Gitte Seeberg (KF) den 7. februar 1996 Folketinget opfordrer regeringen til med virkning fra finansåret 1997 - at nedsætte registreringsafgiften på motorcykler, således at den højst  

 svarer til de tilsvarende afgifter for personbiler og - at sikre en meget lav beskatning af sikkerhedsudstyr til motorcykler.
Bemærkninger til forslaget  Beslutningsforslaget er med enkelte  

 justeringer og tilføjelser en genfremsættelse af det af Fremskridtspartiet  

 den 23. maj 1995 fremsatte beslutningsforslag nr.
B 121, jf.  

 Folketingstidende 1994-95, FF 6010 og tillæg A 3978. B 121 blev ikke 1.  

 behandlet.
 Forslagsstillerne har igennem de seneste år fået mange henvendelser fra  

 mulige motorcykelkøbere, der ikke vil købe, fordi afgiftsniveauet på specielt  

 de lidt store motorcykler er ekstremt højt.
 Det får paradoksalt nok den konsekvens, at den forhøjede  

 registreringsafgift, der skulle betyde flere penge i statskassen, i stedet  

 betyder færre penge i statskassen, fordi færre vil købe.
I dag er det sådan, at når en motorcykel koster over 20.000 kroner inkl.  

 moms, så vil den grundet afgifterne være dyrere end en personbil med en  

 tilsvarende pris. 20.000 kroner inkl. moms svarer til en salgspris for  

 forhandleren på 16.000 kroner, der skal dække produktion, transport (oftest  

 helt fra Japan), lagerudgifter, personalelønninger med meget mere og  

 selvfølgelig forhandlerens fortjeneste.
Det siger sig selv, at der ikke er  

 tale om nogen luksusmaskine.
 Det virker som en urimelig forskelsbehandling, at en bil skal være  

 billigere end en motorcykel alene som konsekvens af nogle afgifter.
 Problemet opstod i 1977, da afgiftslovene for biler og motorcykler blev  

 ændret, således at motorcyklerne afgiftsættes som følge af prisen inkl. moms:
Pris inkl. moms Afgift Hvad det konkrete formål med at gøre således skulle være, fremgår ikke  

 klart, men det betyder, at langt de fleste og mest solgte motorcykler er  

 dyrere at købe end en bil med en tilsvarende pris før afgift.
Forslagsstillerne finder dette urimeligt og ulogisk.
Registreringsafgiften  

 er reelt diskriminerende over for motorcykler som helhed og ikke mindst over  

 for de store motorcykler.
Den i 1995 mest solgte motorcykel kostede inkl. moms, men uden afgifter  

 26.710 kr.
Dertil kom afgifter på 33.273 kr., hvilket gav en salgspris på  

 59.983 kr.
En bil med tilsvarende pris før afgift vil inkl. moms og afgifter  

 få en salgspris på 54.755 kr.
Man kan ikke komme uden om, at motorcykler på mange måder er langt mindre  

 ressourcekrævende end biler.
Det gælder for eksempel:
 - Fremstilling: En motorcykel indeholder langt færre materialer end  

 en bil.
 - Transport fra produktionssted til salgssted: En motorcykel vejer  

 mindre og fylder mindre og sparer derved ressourcer.
- Brug: En motorcykel benytter kun to dæk - en bil fire - hvilket  

 sparer naturressourcer.
En motorcykel vejer mindre, i gennemsnit 200 kg - de  

 mindre biler vejer 900-1000 kg - hvilket gør, at motorcyklen slider mindre på  

 vejene.
En motorcykel kører længere pr. liter benzin end biler.
I byer vil  

 der kunne være 3-4 motorcykler på en parkeringsplads, hvor der i dag kun kan  

 være 1 bil.
 - Skrotning: Der er mindre materiale, der skal skaffes af vejen,  

 når en motorcykel er udtjent, end når en bil er udtjent.
 Der er med andre ord mange gode miljømæssige argumenter for at fremme  

 brugen af motorcykler i forhold til biler, ikke mindst da mange biler ofte  

 kun medbringer en eller to personer; nogle biler er endda direkte indrettet  

 til kun at medbringe to personer, for eksempel varebiler, hvilket svarer til  

 motorcyklens kapacitet.
Motorcyklen kan naturligvis ikke i alle tilfælde erstatte en bil perfekt,  

 men ifølge brancheorganisationerne indregistreredes i 1995 2.254 nye  

 motorcykler i Danmark.
Sammenlignes der med andre lande, skulle Danmark på  

 baggrund af befolkningstallet have et potentiale på i alt ca. 5.000  

 motorcykler.
 Ulykkestallene for motorcykler er voldsomt faldende, blandt andet som  

 konsekvens af den strammede køreuddannelse, der trådte i kraft i slutningen  

 af 1980'erne.
I 1984 blev der i alt skadet eller dræbt 1.066 personer.
I 1994 var det  

 samme tal faldet til 536. Tallet for dræbte alene var i 1984 46. I 1994 var  

 det blevet til 40. Dette fald dækker dog over svingninger fra godt 50 til 26.
 Generelt kan det dog konkluderes, at der sker færre tilskadekomster som  

 følge af motorcykelkørsel.
 Forslagsstillerne ser umiddelbart to muligheder for at ændre systemet, men  

 er selvfølgelig villige til at diskutere eventuelle andre muligheder.
1) Indførelse af samme afgiftsregler for motorcykler som for  

 personbiler Den umiddelbart nemmeste løsning ville være at ændre afgiftsreglerne for  

 motorcykler, således at afgiftsknækket flyttes, så det er sammenfaldende med  

 bilernes, således at afgifterne for motorcykler vil komme til at se ud som  

 følger:
Pris inkl. moms Afgift Ændringen vil umiddelbart være ganske logisk, da personbiler og  

 motorcykler købes til samme formål og af samme årsager og alene har den  

 forskel, at de første 6.100 kr. er afgiftsfri for motorcykler, hvilket må ses  

 som dels en belønning for den mindre miljøbelastende adfærd, motorcykler  

 udviser, og dels som en beskyttelse af de helt små motorcykler, der ellers  

 aldrig vil kunne sælges.
 Provenuet af motorcykelafgifterne er ikke stort i forvejen, og det  

 umiddelbare fald i provenuet vil givetvis ikke betyde det store, men et fald  

 i afgifterne for motorcykler vil givetvis give et større salg, og dermed vil  

 provenuet sandsynligvis mindst forblive uændret.
 Dette vil administrativt set være en nem løsning, da den blot indebærer en  

 ændring af nogle tal i eksisterende udregningsmodeller, og ifølge de  

 meldinger, forslagsstillerne har fået fra branchen, vil man der være fuldt  

 tilfredse med denne løsning.
2) Indførelse af stykafgift på motorcykler En anden mulighed er, at den eksisterende 180 pct.-registreringsafgift  

 (minus et fast fradrag) afløses af en gradueret stykafgift, som man kender  

 det fra lastbiler.
 Satserne kunne for eksempel være:
MC'er på over 600 ccm 30.000 kr. i fast afgift MC'er på 251 ccm-600 ccm 15.000 kr. i fast afgift MC'er på 126 ccm-250 ccm 7.500 kr. i fast afgift MC'er på op til 125 ccm 5.000 kr. i fast afgift.
 Et sådant system ville være simpelt og langt mere letforståeligt for  

 interesserede købere af motorcykler.
 Forslagsstillerne ønsker samtidig at henlede opmærksomheden på, at der med  

 de nuværende regler sker en uhensigtsmæssig høj beskatning af  

 sikkerhedsudstyr, der er monteret på motorcyklen ved købet, hvilket absolut  

 ikke øger motorcyklistens motivation til at købe motorcykler med ekstra  

 sikkerhedsudstyr installeret.
Det danske afgiftsniveau er absolut i top, når det gælder motorcykler,  

 hvilket betyder, at mange vælger at købe reservedele til deres motorcykel i  

 udlandet og dermed ombygger deres motorcykel til en næsten ny.
Herved mister  

 den danske stat afgiftsindtægter og arbejdspladser.
 Derfor er det vigtigt, at der fordomsfrit igen ses på det høje  

 afgiftsniveau på motorcykler.
