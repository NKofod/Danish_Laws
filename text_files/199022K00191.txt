Nr LSF 191 Forslag til Lov om ophævelse af lov om afgift af parfumer, toiletmidler  

 m.v. samt om ændring af lov om afgift af mineralvand m.v. og af lov om afgift  

 af øl Fremsat af skatteministeren (Fogh Rasmussen) den 8. maj 1991 Vedtaget ved tredjebehandling den 31. maj 1991 Lov nr. 392 af 06/06/1991 § 1 Lov om afgift af parfumer, toiletmidler m.v., jf. lovbekendtgørelse nr.  

 631 af 20. oktober 1988, som senest ændret ved § 15 i lov nr. 825 af 19.  

 december 1989, ophæves.
§ 2 I lov om afgift af mineralvand m.v., jf. lovbekendtgørelse nr. 632 af 20.  

 oktober 1988, som senest ændret ved § 16 i lov nr. 825 af 19. december 1989,  

 foretages følgende ændringer:
 1. § 1, stk. 1, nr. 2, affattes således:
»2) Frugt- og grøntsagssafter og lignende, som er gjort anvendelige  

 til fremstilling af frugtvin, samt koncentrater heraf.« 2. § 1, stk. 2, affattes således:
» Stk. 2. Der svares ikke afgift af mineralvand, som er usødet  

 og ikkearomatiseret, samt af ikkekulsyreholdige læskedrikke, der fremstilles  

 i læskedrikautomater og lignende apparater og udskænkes i glas eller  

 bægre.« 3. § 2, stk. 1, affattes således:
»Af de i § 1, stk. 1, nr. 1, nævnte varer udgør afgiften 80 øre pr.  

 l.
Af de i § 1, stk. 1, nr. 2, nævnte varer udgør afgiften 40 øre pr. l  

 frugtvin, der kan fremstilles af de pågældende varer, beregnet efter reglerne  

 i § 5, stk. 1, på grundlag af de oplysninger, der er angivet på  

 pakningen.« § 3 I lov om afgift af øl, jf. lovbekendtgørelse nr. 633 af 20. oktober 1988,  

 som senest ændret ved § 8 i lov nr. 825 af 19. december 1989, foretages  

 følgende ændringer:
 1. § 1, stk. 2, affattes således:
» Stk. 2. Øl, der indeholder under 2,25 vægtprocent (pct.  

 mas.) alkohol, er ikke omfattet af afgiftspligten.« 2. § 2, stk. 1, affattes således:
 »Afgiften udgør pr. hl for øl, der indeholder 2,25 vægtprocent (pct.
 mas.) alkohol og derover, og som er:
 3. § 24, nr. 4, udgår.
 Nr. 5 bliver herefter nr. 4.
§ 4 Loven træder i kraft den 1. juli 1991 og finder anvendelse på varer, der  

 fra denne dato udleveres fra registrerede virksomheder eller angives til  

 fortoldning.
§ 5 Stk. 1. Virksomheder, der den 1. juli 1991 har lager af parfumer,  

 toiletmidler m.v., der bliver afgiftsfri efter § 1, kan få godtgjort den  

 afgift, der er betalt ved virksomhedens indkøb eller indførsel af de nævnte  

 lagervarer.
 Stk. 2. Virksomheder, der den 1. juli 1991 har lager af  

 mineralvand m.v., der får nedsat afgiften eller bliver afgiftsfrit efter § 2,  

 kan få godtgjort afgiftsdifferencen eller den afgift, der er betalt ved  

 virksomhedens indkøb eller indførsel af de nævnte lagervarer.
 Stk. 3. Virksomheder, der den 1. juli 1991 har lager af let øl  

 (skatteklasse II), der bliver afgiftsfrit efter § 3, kan få godtgjort den  

 afgift, der er betalt ved virksomhedens indkøb eller indførsel af de nævnte  

 lagervarer.
 Stk. 4. Godtgørelse ydes kun med det beløb, hvormed den samlede  

 godtgørelse efter stk. 1-3 overstiger 200 kr.
 Stk. 5. Det er en betingelse for at opnå afgiftsgodtgørelse, at en  

 specificeret opgørelse over den godtgørelse, som kræves, er told~ og  

 skattevæsenet i hænde senest den 1. august 1991. Told- og skattevæsenet kan  

 gøre godtgørelsen betinget af, at virksomheden fremlægger dokumentation for,  

 at den afgift, der kræves godtgjort, er betalt af virksomheden.
Stk. 6. Virksomheder, der ansøger om afgiftsgodtgørelse, skal give  

 told- og skattevæsenet adgang til at kontrollere de indsendte opgørelser ved  

 eftersyn af lagre, forretningsbøger m.v.
Virksomhedernes indehavere og de i  

 virksomhederne beskæftigede personer skal yde told- og skattevæsenet al  

 fornøden vejledning og hjælp.
 Stk. 7. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug ved  

 beregning af afgiftsgodtgørelse efter denne paragraf, straffes med bøde,  

 hæfte eller fængsel indtil 2 år.
 Stk. 8. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Oprindeligt fremsat forslag § 1 Lov om afgift af parfumer, toiletmidler m.v., jf. lovbekendtgørelse nr.  

 631 af 20. oktober 1988, som senest ændret ved § 15 i lov nr. 825 af 19.  

 december 1989, ophæves.
§ 2 I lov om afgift af mineralvand m.v., jf. lovbekendtgørelse nr. 632 af 20.  

 oktober 1988, som senest ændret ved § 16 i lov nr. 825 af 19. december 1989,  

 foretages følgende ændringer:
 1. § 1, stk. 1, nr. 2, affattes således:
»2) Frugt- og grøntsagssafter og lignende, som er gjort anvendelige  

 til fremstilling af frugtvin, samt koncentrater heraf.« 2. § 1, stk. 2, affattes således:
» Stk. 2. Der svares ikke afgift af mineralvand, som er usødet  

 og ikke-aromatiseret, samt af ikke-kulsyreholdige læskedrikke, der  

 fremstilles i læskedrikautomater og lignende apparater og udskænkes i glas  

 eller bægre.« 3. § 2, stk. 1, affattes således:
»Af de i § 1, stk. 1, nr. 1, nævnte varer udgør afgiften 80 øre pr.  

 liter.
Af de i § 1, stk. 1, nr. 2, nævnte varer, udgør afgiften 40 øre pr.  

 liter frugtvin, der kan fremstilles af de pågældende varer, beregnet efter  

 reglerne i § 5, stk. 1, på grundlag af de oplysninger, der er angivet på  

 pakningen.« § 3 I lov om afgift af øl, jf. lovbekendtgørelse nr. 633 af 20. oktober 1988,  

 som senest ændret ved § 8 i lov nr. 825 af 19. december 1989 foretages  

 følgende ændringer:
 1. § 1, stk. 2, affattes således:
» Stk. 2. Øl, der indeholder under 2,25 vægtprocent (pct.  

 mas.) alkohol, er ikke omfattet af afgiftspligten.« 2. § 2, stk. 1, affattes således:
 »Afgiften udgør pr. hektoliter for øl, der indeholder 2,25  

 vægtprocent (pct. mas.) alkohol og derover, og som er:
1. indbrygget på et ekstraktindhold af 11 pct.
Plato eller derunder (Skatteklasse I) 481 kr. 95 øre 2. indbrygget på et ekstraktindhold af over 11 pct.
Plato, men ikke over  

 13,3 pct.
Plato (Luksusøl, klasse A) 602 kr. 15 øre 3. indbrygget på et ekstraktindhold af over 13,3 pct.
Plato (Luksusøl, klasse B) 714 kr. 40 øre.« 3. § 24, nr. 4, udgår.
 Nr. 5 bliver herefter nr. 4.
§ 4 Loven træder i kraft den 1. juli 1991 og finder anvendelse på varer, der  

 fra denne dato udleveres fra registrerede virksomheder eller angives til  

 fortoldning.
§ 5 Stk. 1. Virksomheder, der den 1. juli 1991 har lager af parfumer,  

 toiletmidler m.v., der bliver afgiftsfri efter § 1, kan få godtgjort den  

 afgift, der er betalt ved virksomhedens indkøb eller indførsel af de nævnte  

 lagervarer.
 Stk. 2. Virksomheder, der den 1. juli 1991 har lager af  

 mineralvand m.v., der får nedsat afgiften eller bliver afgiftsfri efter § 2,  

 kan få godtgjort afgiftsdifferencen eller den afgift, der er betalt ved  

 virksomhedens indkøb eller indførsel af de nævnte lagervarer.
 Stk. 3. Virksomheder, der den 1. juli 1991 har lager af let øl  

 (skatteklasse II), der bliver afgiftsfri efter § 3, kan få godtgjort den  

 afgift, der er betalt ved virksomhedens indkøb eller indførsel af de nævnte  

 lagervarer.
 Stk. 4. Godtgørelse ydes kun med det beløb, hvormed den samlede  

 godtgørelse efter stk. 1-3 overstiger 200 kr.
 Stk. 5. Det er en betingelse for at opnå afgiftsgodtgørelse, at en  

 specificeret opgørelse over den godtgørelse, som kræves, er told~ og  

 skattevæsenet i hænde senest den 1. august 1991. Told- og skattevæsenet kan  

 gøre godtgørelsen betinget af, at virksomheden fremlægger dokumentation for,  

 at den afgift, der kræves godtgjort, er betalt af virksomheden.
Stk. 6. Virksomheder, der ansøger om afgiftsgodtgørelse, skal give  

 told- og skattevæsenet adgang til at kontrollere de indsendte opgørelser ved  

 eftersyn af lagre, forretningsbøger m.v.
Virksomhedernes indehavere og de i  

 virksomhederne beskæftigede personer skal yde told- og skattevæsenet al  

 fornøden vejledning og hjælp.
 Stk. 7. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug ved  

 beregning af afgiftsgodtgørelse efter denne paragraf, straffes med bøde,  

 hæfte eller fængsel indtil 2 år.
 Stk. 8. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Bemærkninger til lovforslaget Almindelige bemærkninger Det foreslås, at afgiften af parfumer, toiletmidler m.v. samt af let  

 pilsner ophæves.
Det foreslås endvidere, at afgiften af usødet og ikke-aromatiseret  

 mineralvand (dansk vand) ophæves, og at afgiften af anden mineralvand  

 (sodavand), læskedrikke m.v. halveres.
Endelig foreslås afgiften af vinsæt  

 med tilsat sukker nedsat, således at alle vinsæt beskattes ens.
Lovforslaget skal ses som en fortsættelse af tidligere års  

 afgiftstilpasninger med henblik på at bringe det danske afgiftsniveau nærmere  

 til niveauet i EF.
Forslaget skal endvidere ses i sammenhæng med forslag til  

 lov om ændring af lov om tobaksafgifter (L 5).
 Røgtobaksjusteringen i L 5 og afgiftspuljen til lempelse for  

 grænsehandelsfølsomme varer var i finansloven for 1991 provenumæssigt  

 indarbejdet under forudsætning af, at L 5 blev gennemført med virkning fra 1.  

 februar 1991, og at afgiftspuljen blev gennemført med virkning fra 1. april  

 1991. Der vil også statsfinansielt være balance, hvis afgiftspuljen udmøntes  

 pr. 1. juli 1991, og røgtobaksjusteringen i L 5 vedtages til ikrafttrædelse 1  

 måned tidligere den 1. juni 1991.
I finansåret 1991 vil det samlede provenutab ved de i lovforslaget  

 omhandlede afgiftslettelser udgøre ca. 400 mio. kr. ekskl. moms og  

 arbejdsmarkedsbidrag.
Det samlede provenutab vil på helårsbasis udgøre ca.  

 800 mio. kr. ekskl. moms og arbejdsmarkedsbidrag.
Provenutabet vil på helårsbasis udgøre ca. 1 mia. kr. inkl. moms og  

 arbejdsmarkedsbidrag.
Det årligee provenutab inkl. moms og  

 arbejdsmarkedsbidrag fordeler sig på følgende måde:
 Told- og skattevæsenets engangsudgifter i forbindelse med lovens  

 gennemførelse vil udgøre ca. 900.000 kr.
 Ophævelsen af afgiften af parfumer, toiletmidler m.v. vil medføre en årlig  

 lettelse for told- og skattevæsenet i størrelsesordenen ca. 1,7 mio. kr. i  

 driftsudgifter og ca. 4 årsværk.
Bemærkninger til lovforslagets enkelte bestemmelser Til § 1 (Parfumeafgiftsloven) Det foreslås, at afgiften af parfumer, toiletmidler m.v. ophæves.
For en  

 vare med en detailpris på 100 kr. giver afgiftens bortfald basis for en  

 prisnedsættelse på ca. 35 kr.
Forslaget vil væsentlig nedbringe incitamentet  

 til grænsehandel med sådanne varer.
Det bemærkes, at kun en mindre del af  

 provenuet hidrører fra egentlige parfumer.
Afgiften omfatter nemlig også  

 almindelige hudcremer, fugtighedscremer, deodoranter, læbestifter osv.
Til § 2 (Mineralvandsafgiftsloven) Det foreslås, at ophæve afgiften på 1,60 kr. pr. liter af usødet og  

 ikke-aromatiseret mineralvand (dansk vand) og at nedsætte afgiften af andre  

 mineralvand (sodavand) samt visse læskedrikke og safter fra 1,60 kr. til 80  

 øre pr. liter (nr. 2 og 3).
Det foreslås endvidere, at afgiften af vinsæt med tilsat sukker nedsættes  

 fra 80 øre til 40 øre pr. liter frugtvin, der kan fremstilles af de  

 pågældende varer.
Afgiften bliver således den samme for vinsæt med og uden  

 tilsat sukker.
Den højere afgift skulle tage hensyn til den sukkerafgift, der  

 skulle betales, når forbrugerne selv købte sukker og tilsatte det til  

 vinsættene.
Med sukkerafgiftens bortfald er den oprindelige begrundelse for  

 den højere afgift bortfaldet (nr. 1 og 3).
Til § 3 (Ølafgiftsloven) Det foreslås, at ophæve afgiften på 41,80 kr. pr. hektoliter af let  

 pilsner (skatteklasse II). Dette medfører, at ikke alene hvidtøl, som det er  

 tilfældet i dag, men al øl med alkoholindhold på under 2,25 vægtprocent (pct.  

 mas.) herefter vil være afgiftsfrit.
Afgrænsningen mellem let pilsner og  

 hvidtøl i den gældende lov kan således ophæves.
De øvrige ændringer er  

 konsekvenser heraf.
Til § 4 Det foreslås, at loven træder i kraft den 1. juli 1991.
Til § 5 Det foreslås, at detailhandlere m.v. får adgang til afgiftsgodtgørelse  

 for det lager af tidligere afgiftsberigtigede varer, som de har liggende ved  

 lovens ikrafttræden.
Af administrative grunde er der dog fastsat en  

 undergrænse på 200 kr.
Der gives herved mulighed for, at disse varer kan  

 sælges i lige konkurrence med varer, der fra lovens ikrafttræden udleveres  

 fra danske producenter, grossister m.v. eller indføres fra udlandet uden  

 afgift eller til nedsat afgift.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 2 I lov om afgift af mineralvand m.v., jf. lovbekendtgørelse nr. 632 af 20.  

 oktober 1988, som senest ændret ved § 16 i lov nr. 825 af 19. december 1989,  

 foretages følgende ændringer:
 1. § 1, stk. 1, nr. 2, affattes således:
»2) Frugt- og grøntsagssafter og lignende, som er gjort anvendelige  

 til fremstilling af frugtvin, samt koncentrater heraf.« § 1. . . .
2) a.
Sådanne frugt- og grøntsagssafter og lignende, som ved tilsætning af  

 sukker er gjort anvendelige til fremstilling af frugtvin, samt koncentrater  

 heraf.
b.
Andre frugt- og grøntsagssafter og lignende, som er gjort anvendelige  

 til fremstilling af frugtvin, samt koncentrater heraf.
 . . .
 2. § 1, stk. 2, affattes således:
» Stk. 2. Der svares ikke afgift af mineralvand, som er usødet  

 og ikke-aromatiseret, samt af ikke-kulsyreholdige læskedrikke, der  

 fremstilles i læskedrikautomater og lignende apparater og udskænkes i glas  

 eller bægre.« § 1. . . .
 Stk. 2. Der svares ikke afgift af ikke-kulsyreholdige læskedrikke,  

 der fremstilles i læskedrikautomater og lignende apparater og udskænkes i  

 glas eller bægre.
 3. § 2, stk. 1, affattes således:
»Af de i § 1, stk. 1, nr. 1, nævnte varer udgør afgiften 80 øre pr.  

 liter.
Af de i § 1, stk. 1, nr. 2, nævnte varer, udgør afgiften 40 øre pr.  

 liter frugtvin, der kan fremstilles af de pågældende varer, beregnet efter  

 reglerne i § 5, stk. 1, på grundlag af de oplysninger, der er angivet på  

 pakningen.« § 2. Af de i § 1, stk. 1, nr. 1, nævnte varer udgør afgiften 1 kr.  

 60 øre pr. liter.
Af de i § 1, stk. 1, nr. 2 a, nævnte varer udgør afgiften  

 80 øre og af de i § 1, stk. 1, nr. 2 b, nævnte varer 40 øre pr. liter  

 frugtvin, der kan fremstilles af de pågældende varer, beregnet efter reglerne  

 i § 5, stk. 1, på grundlag af de oplysninger, der er angivet på pakningen.
 . . .
§ 3 I lov om afgift af øl, jf. lovbekendtgørelse nr. 633 af 20. oktober 1988,  

 som senest ændret ved § 8 i lov nr. 825 af 19. december 1989 foretages  

 følgende ændringer:
 1. § 1, stk. 2, affattes således:
» Stk. 2. Øl, der indeholder under 2,25 vægtprocent (pct.  

 mas.) alkohol, er ikke omfattet af afgiftspligten.« § 1. Af øl svares afgift til statskassen.
 Stk. 2. Overgæret øl af almindelig hvidøltype er ikke omfattet af  

 afgiftspligten, såfremt varen indeholder under 2,25 vægtprocent (pct. mas.)  

 alkohol og forhandles med anvendelse af ordet »Hvidtøl« eller  

 »Skibsøl« tydeligt anbragt som betegnelse på hovedetiketten, og der  

 i øvrigt ikke ved markedsføringen anvendes betegnelser eller udstyr af en  

 sådan art, at varen kan antages for en afgiftspligtig øltype.
 2. § 2, stk. 1, affattes således.
 »Afgiften udgør pr. hektoliter for øl, der indeholder 2,25  

 vægtprocent (pct. mas.) alkohol og derover, og som er:
1. indbrygget på et ekstraktindhold af 11 pct.
Plato eller derunder (Skatteklasse I) 481 kr. 95 øre 2. indbrygget på et ekstraktindhold af over 11 pct.
Plato, men ikke over  

 13,3 pct.
Plato (Luksusøl, klasse A) 602 kr. 15 øre 3. indbrygget på et ekstraktindhold af over 13,3 pct.
Plato (Luksusøl, klasse B) 714 kr. 40 øre.« § 2. Afgiften udgør pr. hektoliter:
1. for øl, der indeholder under 2,25 vægtprocent (pct. mas.) alkohol  

 (Skatteklasse II) 41 kr. 80 øre 2. for øl, der indeholder 2,25 vægtprocent (pct. mas.) alkohol og derover,  

 og som er:
a) indbrygget på et ekstraktindhold af 11 pct.
Plato eller derunder  

 (Skatteklasse I) 481 kr. 95 øre b) indbrygget på et ekstraktindhold af over 11 pct.
Plato, men ikke over  

 13,3 pct.
Plato (Luksusøl, klasse A) 602 kr. 15 øre c) indbrygget på et ekstraktindhold af over 13,3 pct.
Plato (Luksusøl,  

 klasse B) 714 kr. 40 øre.
 . . .
 3. § 24, nr. 4, udgår.
 Nr. 5 bliver herefter nr. 4.
 § 24. . . .
4) spørgsmål om, hvorvidt betegnelser, etiketter, reklamer o.lign. er i  

 overensstemmelse med bestemmelserne i § 1, stk. 2, og 5) klager over skønsmæssige ansættelser efter § 18, stk. 2.
