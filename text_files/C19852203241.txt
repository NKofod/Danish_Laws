 FORMÅL:
 Det er formålet med faget:
 - at give deltagerne kendskab til forskellige værdiopfattelser i forholdet  

 mellem ledelse og medarbejdere samt forståelse for de forudsætninger og  

 holdninger, ud fra hvilke behandling af fagets emner foregår.
 - at give deltagerne en generel indsigt i personlighedens dannelse og  

 udvikling og en dybere indsigt vedrørende de menneskelige drivkræfter samt de  

 forhold, der kan fremme eller hæmme den personlige udviklingsproces.
 - at give deltagerne en dybere indsigt i forhold af betydning for det  

 sociale samspil mellem mennesker og skabe forståelse for anvendelse af  

 effektiv kommunikation som middel til at styrke det indbyrdes sociale  

 samspil.
 - at give deltagerne indsigt i metoder og virkemidler, der af ledelsen kan  

 tages i anvendelse for at analysere og påvirke medarbejdernes motivation og  

 holdning til arbejdet samt bidrage til at fremme en personlig og  

 samarbejdsmæssig udvikling.
 - at give deltagerne indsigt i de forudsætninger, principper og  

 konsekvenser, der er forbundet med at fremme arbejdseffektiviteten gennem  

 ændret jobudformning (jobdesign).
 - at give deltagerne en dybere indsigt vedrørende måder, hvorpå ledelse  

 kan udøves og de komsekvenser, dette har for arbejdseffektiviteten og  

 medarbejderudviklingen.
 - at give deltagerne en generel indsigt i de værktøjer en leder kan tage i  

 anvendelse for at udvikle medarbejderne og styrke samarbejdet mellem leder og  

 medarbejdere.
 - at give deltagerne forståelse for de formelle rammer, der i forbindelse  

 med lovgivning og aftaler er fastlagt for samspillet mellem arbejdet,  

 medarbejderen og ledelsen.
- at deltagerne i forbindelse med behandlingen af fagets emner sættes i  

 stand til at styrke deres evner til at analysere.
Dette sker ved at anvende  

 den indlærte viden til løsning af ledelses- og samarbejdsmæssige VÆGTNING.
A.
Eleven skal være orienteret om emnet.
B.
Eleven skal have opnået forståelse af og kendskab til emnet.
C.
Eleven skal have opnået indsigt i og dybere kendskab til emnet og kunne  

 anvende sin viden i afvigende kombinationer.
 1. INTRODUKTION.
1.1. Præsentation af lærer og deltagere 1.2. udlevering og gennemgang af læreplan 1.3. Undervisningsformer i faget Mål:
I forbindelse med gennemgang af læreplan bør redegøres for fagets formål,  

 indhold og opbygning.
Ligeledes bør faget placeres i relation til beslægtede  

 fag, specielt i forhold til virksomhedsorganisation.
Forskellen i de to fags  

 synsvinkler bør præciseres.
I forhold til fagene personaleudvikling samt  

 organisation og strategi bør peges på, at disse fag indenfor det sociale  

 system vil være en videreudvikling af ledelse og samarbejde, men samtidig  

 orienteret mod fordybelse indenfor et mere snævert afgrænset område.
Som  

 obligatorisk fag er ledelse og samarbejde ikke orienteret mod bestemte  

 niveauer og funktionsområder, men behandler grundlæggende emner af betydning  

 for organisationens effektivitet og medarbejdernes trivsel.
I gennemgangen må peges på, at et af fagets formål er at styrke  

 deltagernes evner til at analysere ledelses- og samarbejdsmæssige problemer.  

 Dette sker under anvendelse af den indlærte viden med henblik på beskrivelse  

 af årsager eller angivelse af løsningsmuligheder.
Dette kan dels foregå som  

 et led i undervisningen og dels gennem løsning af hjemmeopgaver.
 Undervisningen bør i øvrigt i det hele afspejle de holdninger og  

 forudsætninger, der er indeholdt i faget bl.a. ved brug af varierende  

 undervisningsmetoder og under inddragelse af deltagernes egne erfaringer.
 2. OPFATTELSE AF DET SOCIALE SYSTEM.
2.1. Mekanisk contra organisk menneskeopfattelser 2.2. Konflikt contra samarbejde i samspillet mellem ledelse og  

 medarbejdere 2.3. Beskrivelse og afgrænsning af det sociale system 2.4. Det sociale systems relationer til den samfunds- og  

 virksomhedsmæssige udvikling 2.5. Fagets indholdsmæssige opbygning Mål:
Deltagerne skal opnå kendskab til forskellige værdiopfattelser og  

 holdninger knyttet til samspillet mellem ledelse og medarbejdere. (A) Deltagerne skal opnå kendskab til begrebet det sociale system og kunne  

 afgrænse dette i forhold til det tekniske og det administrative system (A) Deltagerne skal opnå kendskab til, hvorledes strukturændringer i samfundet  

 og i virksomhederne øver indflydelse på den betydning, der tillægges det  

 sociale system ved ledelse og udvikling af medarbejdere i virksomhederne. (A) Deltagerne skal opnå kendskab til den grundholdning, som faget er baseret  

 på og opnå forståelse af fagets indholdsmæssige opbygning ud fra denne  

 synsvinkel (B) 3. DET ENKELTE MENNESKE.
3.1. Et produkt af arv og miljø 3.2. Læreprocesser som baggrund for adfærd 3.3. Effektloven 3.4. Holdninger og fordomme - ændring af holdninger samt modstand mod  

 forandringer 3.5. Intelligens og kreativitet 3.6. Behov - Maslows hierarki og kritisk vurdering deraf 3.7. Behovskonflikter 3.8. Frustration og reaktioner derpå (forsvarsmekanismer og andre  

 reaktioner) Mål:
Deltagerne skal opnå kendskab til, at visse personlighedstræk er  

 nedarvede, men at hovedparten af personligheden dannes gennem miljømæssige  

 påvirkninger og kunne anføre eksempler på arvelige træk, henholdsvis  

 miljøbetingede egenskaber.
I denne sammenhæng skal hovedtræk vedrørende  

 begreberne intelligens og kreativitet kunne anføres. (A) Deltagerne skal opnå forståelse af, hvorledes indlæring foregår og gengive  

 de karakteristiske indlæringsformer samt kunne definere og anvende  

 effektloven ved beskrivelse eller vurdering af indlæringssituationer. (C) Deltagerne skal kunne definere begreberne holdninger og fordomme samt opnå  

 indsigt i, hvorledes disse kan ændres, og hvilke årsager der er til modstand  

 mod forandringer, samt hvordan disse årsager kan overvindes eller modvirkes.  

 Deltagerne skal kunne anvende denne indsigt ved analyse af problemer og  

 udarbejdelse af løsningsforslag. (C) Deltagerne skal kunne beskrive Maslows behovshierarki, behovskonflikter og  

 reaktioner på behovskonflikter og kunne analysere og vurdere, hvorledes behov  

 dækkes eller hindres opfyldt i konkret beskrevne situationer og redegøre for  

 de heraf afledte reaktioner samt kunne udarbejde forslag til løsning af de  

 konstaterede problemer. (C) 4. KOMMUNIKATION OG INFORMATION.
4.1. Kommunikation og information samt formål med kommunikation 4.2. Informationsbehov, -midler og -kanaler 4.3. Kommunikationsprocessens indhold 4.4. Årsager til kommunikationsforstyrrelser 4.5. Imødegåelse af hindringer for effektiv kommunikation 4.6. Metode til analyse af kommunikation (transaktionsanalyse) Mål:
Deltagerne skal opnå forståelse af begreberne kommunikation og information  

 samt kunne redegøre for formålet med kommunikation og anvendelse af operativ  

 og ikke-operativ information. (B) Deltagerne skal i hovedtræk kunne redegøre for karakter og omfang af  

 virksomheders informationsbehov og for de informationsmidler og -kanaler, der  

 benyttes til dækning af disse behov. (B) Deltagerne skal have indsigt i kommunikationsprocessen og kunne anvende  

 denne indsigt til at konstatere og forklare årsager til  

 kommunikationsforstyrrelser herunder forvanskning af information. (C) Deltagerne skal have indsigt i forhold, der er væsentlige for at imødegå  

 hindringer for effektiv kommunikation, herunder perception og aktiv lytning.  

 (C) Deltagerne skal opnå kendskab til begrebet transaktionsanalyse og kunne  

 vise, hvorledes transaktionsanalyse kan benyttes som middel til at skabe en  

 effektiv kommunikation. (A) 5. SAMSPILLET MELLEM MENNESKER.
5.1. Interaktion 5.2. Grupper 5.3. Normer 5.4. Roller 5.5. Status og statussymboler 5.6. Konflikt mellem grupper Mål:
Deltagerne skal opnå forståelse af begrebet interaktion og i hovedtræk  

 kunne redegøre for formål med interaktion samt beskrive faktorer, der fremmer  

 harmoni henholdsvis konflikt mellem parterne i interaktionen. (B) Deltagerne skal have indsigt i den dynamiske sammenhæng mellem normer,  

 roller og status i det gruppemæssige samspil samt kunne beskrive de  

 forskellige typer af grupper og karakteristika ved disse, herunder  

 udviklingsstadier for grupper. (C) Deltagerne skal have indsigt i de formelle og uformelle virkemidler, der  

 kan anvendes til påvirkning af adfærden i grupper, og kunne redegøre for  

 konsekvenserne af virkemidlernes anvendelse. (C) Deltagerne skal kunne redegøre for årsagerne til konflikter i eller mellem  

 grupper, og hvorledes disse konflikter kan løses samt hvilke forhold, der er  

 karakteristiske for en effektiv fungerende gruppe. (B) 6. METODER TlL AT STYRKE ARBEJDSEFFEKTIVITET OG PERSONLIG UDVIKLING.
6.1. Tilfredshed og trivsel 6.2. Arbejdsmiljøundersøgelser 6.3. Direkte og indirekte motivation 6.4. Herzbergs motivationsteori 6.5. Forventningsteori Mål:
Deltagerne skal opnå forståelse af begreberne tilfredshed og trivsel og  

 kunne redegøre for begrebernes anvendelse i forbindelse med gennemførelse af  

 arbejdsmiljøundersøgelser, samt kunne specificere de generelle krav til  

 undersøgelsernes gennemførelse. (B) Deltagerne skal have indsigt i motivationsprocessen og forstå sammenhængen  

 mellem behov og motivation, samt være i stand til at skelne mellem brug af  

 direkte og indirekte motivation. (C) Deltagerne skal have indsigt i Herzbergs motivationsteori og kunne anvende  

 denne til analyse og vurdering af jobindhold og arbejdstilfredshed i  

 beskrevne situationer, samt kunne pege på nogle væsentlige kritikpunkter ved  

 motivationsteorien. (C) Deltagerne skal opnå en forståelse af forventningsteorien, der sætter dem  

 i stand til ud fra givne oplysninger at beregne en persons motivation, samt  

 kunne begrunde det opnåede resultat. (B) 7. JOBUDFORMNING (JOBDESIGN).
7.1. Teknologiske og organisatoriske krav til jobudformning 7.2. Fordele og ulemper ved specialisering af arbejdsopgaver 7.3. Model for jobmotivation (psykologiske jobkrav) 7.4. Jobudvidelse og jobberigelse 7.5. Selvstyre i grupper.
 Mål:
Deltagerne skal i hovedtræk kunne redegøre for de teknologiske og  

 organisatoriske krav, der er bestemmende for eller øver indflydelse på  

 jobudformningen, samt de afledte konsekvenser, disse krav har på jobindhold  

 og tilfredshed i arbejdet. (B) Deltagerne skal kunne redegøre for fordele og ulemper ved specialisering,  

 såvel ud fra virksomhedens som medarbejdernes synsvinkel. (B) Deltagerne skal opnå indsigt i de psykologiske jobkrav og kunne anvende  

 denne indsigt ved udarbejdelse af forslag til ændringer i beskrevne jobs,  

 samt kunne redegøre for de ledelsesmæssige konsekvenser ved imødekommelse af  

 de psykologiske jobkrav. (C) Deltagerne skal kunne skelne mellem jobudvidelse og jobberigelse og  

 redegøre for sammenhængen mellem disse begreber og de psykologiske jobkrav.  

 (B) Deltagerne skal kunne redegøre for de kriterier, der kan anvendes ved  

 fastlæggelse af omfanget af selvstyre i en gruppe, og kunne beskrive de  

 forudsætninger, som selvstyret kræver opfyldt, samt kunne redegøre for  

 sammenhængen med de psykologiske jobkrav. (B) 8. LEDELSE.
8.1. Klassisk opfattelse af ledelse 8.2. Autoritet, magt og indflydelse 8.3. Lederholdninger 8.4. Ledelsesformer 8.5. Situationsbestemt ledelse Mål:
Deltagerne skal opnå kendskab til lederopgaver og de klassiske opfattelser  

 af ledelse, herunder »lederegenskaber«. (A) Deltagerne skal opnå forståelse af begreberne autoritet, magt og  

 indflydelse samt kunne redegøre for konsekvenser af, at lederen baserer sin  

 indflydelse på anvendelse af forskellige autoritetsformer. (B) Deltagerne skal have indsigt i forhold, der er bestemmende for  

 lederholdninger og lederes menneskesyn med baggrund i McGregors og Scheins  

 teorier, samt kunne anvende denne viden ved analyse af forskellige beskrevne  

 situationer. (C) Deltagerne skal kunne redegøre for begrebet »lederrist« og have  

 indsigt i karakteristiske ledertyper og disses ledelsesmæssige konsekvenser.  

 (C) Deltagerne skal kunne redegøre for forskellige ledelsesformer og have  

 indsigt i sammenhængen mellem lederholdninger, lederadfærd og ledelsesformer.  

 (C) Deltagerne skal ud fra indsigt i ledelsesformer og karakteristiske  

 egenskaber hos ledere, medarbejderne og den aktuelle situation kunne  

 analysere og vurdere, hvilken ledelsesform, der i en given situation vil være  

 mest hensigtsmæssig. (C) Deltagerne skal opnå kendskab til en klassificering af lederes  

 opgaveløsning ved brug af rollebeskrivelse og opnå forståelse af begreberne  

 driftsrolle, tilpasningsrolle og udviklingsrolle ud fra Erik Johnsens  

 managementteori. (B) 9. LEDERENS VÆRKTØJER (mødeledelse, trænerrolle, introduktion og  

  instruktion).
9.1.1. Formål med møder og mødetyper 9.1.2. Mødelederens forberedelse (planlægning af møder) 9.1.3. Mødelederens styringsredskaber (gennemførelse af møder) 9.1.4. Krav til mødedeltagere 9.1.5. Opfølgning af møder 9.2.1. Træningsbehov set fra virksomhedens og medarbejdernes side 9.2.2.  

 Principper for effektiv indlæring 9.2.3. Lederens opgaver i forbindelse med tilrettelæggelse, gennemførelse og opfølgning af træning 9.3.1. Den nyansattes situation 9.3.2. Introduktionens betydning for gensidig tilpasning 9.3.3. Introduktion (forberedelse, gennemførelse og opfølgning) 9.4.1. Principper for instruktionsteknik (TWI/TIA) Mål:
Deltagerne skal kunne skelne mellem de enkelte mødetyper og beskrive hver  

 mødetypes formål, samt kunne forklare begrebet skjult dagsorden. (B) Deltagerne skal kunne redegøre for de principper en mødeleder skal følge  

 ved planlægning, gennemførelse og opfølgning af møder. (B) Deltagerne skal kunne redegøre for de krav en mødedeltager generelt skal  

 opfylde, samt hvorledes spørgeteknik kan anvendes til styring af  

 mødedeltagernes aktivitet. (B) Deltagerne skal kunne definere og forklare begrebet træning og redegøre  

 for hvilke almindelige træningsbehov, der eksisterer set fra virksomhedens  

 henholdsvis medarbejdernes side. (B) Deltagerne skal have indsigt i principperne for effektiv indlæring og  

 kunne anvende denne indsigt ved udarbejdelse af forslag til plan for  

 gennemførelse af træning af medarbejdere. (C) Deltagerne skal kunne redegøre for de opgaver, en leder skal varetage ved  

 planlægning, gennemførelse og opfølgning af træning, samt de principper  

 lederen skal følge i sin opgaveløsning. (B) Deltagerne skal kunne redegøre for nyansatte medarbejderes situation, samt  

 besidde en indsigt vedrørende principperne for introduktion, der sætter dem i  

 stand til at forklare og udarbejde en introduktionsplan, der effektivt  

 introducerer nye medarbejdere i en virksomhed. (C) Deltagerne skal kunne redegøre for de pædagogiske principper, der anvendes  

 ved instruktion, samt besidde en indsigt vedrørende TIA-metoden, der sætter  

 dem i stand til at udarbejde forslag til gennemførelse af instruktion af  

 medarbejdere. (C) 10. DE FORMELLE RAMMER FOR LEDELSE.
10.1.1. Arbejdsmarkedets hovedorganisationer 10.1.2. Hovedpunkter i hovedaftalen 10.2.1. Tillidsrepræsentanter 10.2.2. Aftaler om samarbejdsudvalg 10.2.3. Medarbejderrepræsentanter i bestyrelser 10.2.4. Hovedpunkter i arbejdsmiljøloven 10.3.1. Hovedpunkter i funktionærloven Mål:
Deltagerne skal opnå kendskab til, hvorledes arbejdsmarkedets  

 hovedorganisationer (LO og DA) er opbygget, samt opnå forståelse af  

 begreberne kollektiv overenskomst, fredspligt og ledelsesret i hovedaftalen.  

 (B) Deltagerne skal opnå forståelse af en tillidsmands rettigheder, pligter og  

 situation, samt opnå forståelse af principperne for samarbejdsudvalgs  

 etablering og opgaveløsning i henhold til samarbejdsaftalen mellem LO og DA,  

 herunder teknologiaftaler. (B) Deltagerne skal opnå forståelse af principperne for valg af  

 medarbejderrepræsentanter til bestyrelser, samt kunne beskrive hovedtræk ved  

 de valgtes roller og opgaver i bestyrelsen. (B) Deltagerne skal opnå kendskab til hovedprincipperne i arbejdsmiljøloven  

 samt til organisering af sikkerhedsarbejdet i virksomhederne, herunder  

 opbygning af sikkerhedsorganisation. (A) Deltagerne skal opnå forståelse af hovedprincipperne i funktionærloven  

 omfattende afgrænsning af funktionærbegrebet og lovens bestemmelser  

 vedrørende opsigelse, prøvetid, midlertidigt arbejde, bortvisning, usaglig  

 opsigelse, fratrædelsesgodtgørelse, sygdom og graviditet, tjenesteattest samt  

 konkurrenceklausul. (B) HJEMMEOPGAVER:
 Der stilles i alt 12 hjemmeopgaver, hver af et omfang som et halvt  

 eksamenssæt.
 IKRAFTTRÆDELSE M.V.:
 Læreplanen har virkning fra den 1. august 1985. Samtidig ophæves læreplan  

 for ledelse og samarbejde 37.01/06-79.
 P.d.v.
 e.b.
Erik Nexelmann underv.insp.
