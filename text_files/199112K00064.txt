Nr LSF 64 Forslag til Lov om ændring af lov om leje og lov om midlertidig regulering  

 af boligforholdene (Lejefastsættelse i tidligere erhvervslejemål) Fremsat af boligministeren (Svend Erik Hovmand) den 23. oktober 1991 § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988, lov nr. 365 af 7. juni 1989, § 6 i lov nr. 138 af 7. marts  

 1990, § 1 i lov nr. 234 af 16. april 1991, § 10, stk. 3, i lov nr. 322 af 31.  

 maj 1991 og § 1 i lov nr. 378 af 6. juni 1991, foretages følgende ændringer:
 1. I § 47, stk. 2, 2. pkt., ændres »stk. 3-6«  

 til: »stk. 3-7«.
 2. I § 53, stk. 3, udgår: »Lejeforhøjelse kan kræves  

 på grundlag af aftale om regulering af lejen med bestemte beløb til bestemte  

 tidspunkter eller efter nettoprisindeks og kan gennemføres alene ved  

 udlejerens skriftlige meddelelse herom til lejeren.«.
 3. I § 53 indsættes som stk. 7 og 8:
»Stk. 7. Uanset stk. 1 og 2 kan §§ 47-52 endvidere fraviges,  

 når lejeforholdet angår en beboelseslejlighed, der den 31. december 1991  

 lovligt udelukkende benyttedes til andet end beboelse, jf. reglerne i kapitel  

 VII i lov om midlertidig regulering af boligforholdene.
Det skal af  

 lejeaftalen fremgå, at lejemålet er omfattet af denne bestemmelse.
 Stk. 8. Lejeforhøjelse for de af stk. 3, 6 og 7 omfattede lejemål  

 kan kræves på grundlag af aftale om regulering af lejen med bestemte beløb  

 til bestemte tidspunkter eller efter nettoprisindeks og kan gennemføres alene  

 ved udlejerens skriftlige meddelelse herom til lejeren.«.
§ 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987,  

 § 3 i lov nr. 831 af 21. december 1988, § 2 i lov nr. 234 af 16. april 1991  

 og § 2 i lov nr. 378 af 6. juni 1991, foretages følgende ændringer:
 1. I § 15 a, stk. 1, udgår: »Lejeforhøjelse kan kræves  

 på grundlag af aftale om regulering af lejen med bestemte beløb til bestemte  

 tidspunkter eller efter nettoprisindeks og kan gennemføres alene ved  

 udlejerens skriftlige meddelelse herom til lejeren.«.
 2. I § 15 a indsættes efter stk. 3 som nye stykker:
» Stk. 4. Reglerne i §§ 5-14 kan endvidere fraviges, når  

 lejeforholdet angår en beboelseslejlighed, der den 31. december 1991 lovligt  

 udelukkende benyttedes til andet end beboelse, jf. reglerne i kapitel VII.  

 Bestemmelsen i § 11, stk. 1, finder dog tilsvarende anvendelse på sådanne  

 lejemål.
Det skal af lejeaftalen fremgå, at lejemålet er omfattet af denne  

 bestemmelse.
 Stk. 5. Lejeforhøjelse for de af stk. 1, 2 og 4 omfattede lejemål  

 kan kræves på grundlag af aftale om regulering af lejen med bestemte beløb  

 til bestemte tidspunkter eller efter nettoprisindeks og kan gennemføres alene  

 ved udlejerens skriftlige meddelelse herom til lejeren.«.
 Stk. 4 bliver herefter stk. 6.
 3. I § 15 a, stk. 4, der bliver stk. 6, ændres  

 »stk. 1« til: »stk. 1, 2 eller 4«.
 4. I § 45, stk. 1, indsættes som 2. pkt.:
 »Reglerne bortset fra § 47, stk. 1, gælder ikke for  

 beboelseslejligheder, der er omfattet af § 15 a, stk. 4.«.
§ 3 Loven træder i kraft den 1. januar 1992.
Bemærkninger til lovforslaget Almindelige bemærkninger Lovforslaget skal ses som et led i regeringens initiativer med henblik på  

 at øge væksten i samfundet samt at forbedre beskæftigelsessituationen.
 Det er endvidere udtryk for regeringens målsætning om en gradvis overgang  

 til et friere boligmarked herunder især et mindre reguleret  

 lejefastsættelsessystem, der i højere grad sikrer, at den aftalte leje er  

 udtryk for den gældende markedspris.
 Forslaget omfatter lejefastsættelsen for erhvervslejemål, der efter  

 nærmere regler tages i brug til beboelse, og medfører, at der for disse  

 boligers vedkommende kan aftales en leje, som er højere end det lejedes værdi  

 og uafhængig af reglerne om den omkostningsbestemte husleje.
 For så vidt angår de af ordningen omfattede boliger er det væsentligt at  

 bemærke, at de ikke udgør en del af den eksisterende boligmasse, men fuldt ud  

 er en tilgang dertil.
 Forslaget medfører således - jf. nærmere nedenfor - ikke huslejestigninger  

 i den eksisterende boligmasse.
 For erhvervsbyggeriets vedkommende gør der sig det særlige forhold  

 gældende, at den vigende efterspørgsel efter erhvervslejemål igennem de  

 seneste år kombineret med en periode med meget nybyggeri har medført, at der  

 i dag eksisterer en overkapacitet af erhvervslejemål spredt over det meste af  

 landet.
 Dette forhold har bevirket, at der i dag findes et stort ubenyttet  

 bruttoetageareal, som enten er opført til andet end beboelse, eller på et  

 tidligere tidspunkt har ændret anvendelse fra beboelse til andre formål.
Det kan samtidig konstateres, at der trods de begyndende mætningstendenser  

 på boligmarkedet er en lokal efterspørgsel efter gode, velbeliggende  

 udlejningsboliger i de centrale byområder.
Denne situation er såvel  

 samfundsøkonomisk som privatøkonomisk uholdbar og bør således så vidt muligt  

 afhjælpes.
 Med den eksisterende lovgivning er det imidlertid typisk ikke rentabelt at  

 omdanne ledige erhvervslejemål til beboelse, idet reglerne om  

 lejefastsættelse ved udlejning til beboelse i lejeloven og - for de  

 regulerede kommuners vedkommende - i boligreguleringsloven, medfører, at den  

 lejeforhøjelse, der lovligt kan opkræves, som regel ikke er tilstrækkelig til  

 at finansiere de med omdannelsen forbundne udgifter.
Omdannelsen af erhvervslejemål til beboelseslejemål vil ofte være  

 forbundet med ikke ubetydelige udgifter, idet en sådan ændring typisk kræver,  

 at der gennemføres bygnings- og indretningsmæssige ændringer for at gøre  

 udlejning til beboelse mulig.
Det er bl.a. sådanne forhold, der bevirker, at  

 udlejere i dag kun omdanner lejemål fra erhvervs- til beboelsesformål i meget  

 begrænset omfang.
For at forhindre, at brugbare erhvervslokaler henstår ubenyttede samtidig  

 med, at der lokalt efterspørges lejeboliger, foreslås, at der ved en ændring  

 af lejelovgivningens regler om lejefastsættelse åbnes mulighed for fri  

 lejefastsættelse ved udlejning af tidligere erhvervslejemål til beboelse.
En  

 sådan mulighed vil være et incitament for mange erhvervsudlejere til at  

 udleje ubenyttede erhvervslejemål til beboelse.
For de ejendomme, der oprindeligt er opført til erhvervsformål, vil  

 omdannelsen i mange tilfælde antagelig være så omkostningskrævende, at lejen  

 ikke vil kunne holdes under lejeniveauet i det nyeste private  

 udlejningsbyggeri.
Muligheden for fri lejefastsættelse for omdannede  

 erhvervslejemål skønnes derfor at have størst interesse for de  

 erhvervslejemål, der oprindelig er opført til beboelse.
Her vil en  

 genomdannelse til boligformål kunne ske med begrænsede omkostninger til  

 indretningsmæssige ændringer.
Udlejningen til beboelse skønnes derfor i disse  

 tilfælde rentabelt at kunne finde sted til en leje, som markedet er villig  

 til at betale.
 Forslaget omfatter alene rene erhvervslejemål, der ændres til  

 beboelseslejmål eller til såkaldte blandede lejemål.
 Det foreslås samtidig at sikre, at det lejeniveau, som den fri  

 lejefastsættelse for omdannede erhvervslejemål vil medføre for disse boliger,  

 ikke får afsmittende virkning på det øvrige lejemarked ved, at de af  

 forslaget omfattede boliger ikke anvendes som sammenligningslejemål ved  

 fastlæggelse af det lejedes værdi.
For de tidligere erhvervslejemåls vedkommende foreslås endelig, at denne  

 gruppe lejemål ikke skal være omfattet af reglerne i boligreguleringslovens  

 kapitel VII om benyttelse af boliger bortset fra reglen i § 47, stk. 1,  

 hvorefter kommunalbestyrelsens samtykke kræves, hvis personer, der tilhører  

 samme husstand, benytter mere end en bolig i samme kommune.
Dette betyder  

 bl.a., at der ved ledighed ikke er genudlejningspligt, samt at boligen uden  

 kommunens tilladelse kan nedlægges og dermed påny anvendes til  

 erhvervsmæssige formål.
Forslaget indebærer hermed, at den foretagne ændring  

 fra erhverv til beboelse ikke behøver at være af permanent karakter.
 Forslaget vil i sin helhed kunne stimulere mobiliteten på boligmarkedet,  

 idet der hermed bl.a. vil blive tilbudt boliger, som med hensyn til f.eks.  

 størrelse og beliggenhed vil kunne tiltrække personer, der fortsat ønsker at  

 bo til leje, men samtidig ønsker en større eller bedre beliggende bolig end  

 den nuværende, og som har et indkomstgrundlag, der giver dem mulighed for at  

 efterspørge denne nye gruppe af boliger.
Endvidere vil muligheden for omdannelse af ledige erhvervslejemål til  

 boligformål medvirke til at sikre en mere optimal udnyttelse af den  

 eksisterende bygningsmasse.
En mere hensigtsmæssig lokalisering af  

 erhvervslokaler vil samtidig kunne fremme den erhvervsmæssige udvikling.
Der  

 må i denne forbindelse specielt peges på, at det nuværende overudbud af  

 ledige erhvervslejemål vil kunne blive reduceret, ligesom der i bykernerne  

 vil kunne opnås en forøgelse af boligtætheden.
 De foreslåede bestemmelser i lejeloven og i boligreguleringsloven,  

 hvorefter lejefastsættelsen i de pågældende lejemål gøres fri, indebærer, at  

 det bliver helt op til parterne, ud fra en vurdering af markedets muligheder,  

 at aftale lejens størrelse.
 Man skal dog være opmærksom på, at lejere, der efter de foreslåede  

 ændringer kommer til at betale en leje, der overstiger det lejedes værdi, i  

 et vist omfang er sikret mod helt urimelige vilkår, idet de vil kunne anfægte  

 sådanne vilkår efter aftalelovens § 36. I de regulerede kommuner foreslås  

 det, jf. bemærkningerne til § 2, nr. 3, at huslejenævnene gøres kompetente  

 til at afgøre sådanne sager, således som det gælder ved tidsbegrænset  

 udlejning af een- og tofamilieshuse og ejerlejligheder efter de særlige  

 regler om fri lejefastsættelse.
 I forbindelse med omdannelse af erhvervslejemål skal ejeren være opmærksom  

 på, at den ændrede anvendelse skal være i overensstemmelse med anden  

 lovgivning herunder planlovgivning og bygningsfredningslovgivning.
 Planstyrelsen har i denne relation overfor Boligministeriet oplyst, at det  

 for erhvervslokaler, der omdannes til beboelseslejligheder og er beliggende i  

 områder, der efter lokalplan eller byplanvedtægt er udlagt til beboelse, ved  

 en senere tilbagevenden til erhvervsmæssig anvendelse er nødvendigt at  

 gennemføre en ændring af anvendelsesbestemmelserne i lokalplan eller  

 byplanvedtægt.
 For så vidt angår forholdet til kommuneplaner, har Planstyrelsen oplyst,  

 at disse ikke umiddelbart er bindende for ejere eller brugere af en ejendom.  

 Kommunen kan dog efter kommuneplanloven forbyde forhold, der er i strid med  

 planens bestemmelser om anvendelse af området til bolig- eller  

 erhvervsformål.
Kommunen kan således modsætte sig en udlejers ønske om at udleje  

 erhvervslokaler til boligformål i områder, der i kommuneplanen er udlagt til  

 erhvervsformål.
Kommunen kan endvidere modsætte sig en udlejers ønske om at  

 tilbageføre et boligudlejet erhvervslokale til erhvervsformål i områder, der  

 i kommuneplanen er udlagt til boligformål.
 Samtidig skal det bemærkes, at byggelovgivningen skal iagttages ved  

 ændringer i anvendelsen af sådanne lokaler, idet der efter den gældende  

 lovgivning skal søges byggetilladelse og foretages byggesagsbehandling i  

 forbindelse med benyttelsesændringen.
 Bygningsmyndigheden kan dog med hjemmel i byggeloven meddele dispensation  

 fra de gældende bestemmelser.
Økonomiske og administrative bemærkninger På basis af BBR-oplysninger skønnes det, at der omdannes skønsmæssigt et  

 par hundrede erhvervsenheder til boliger pr. år.
Forslaget ventes at øge  

 dette antal betydeligt - især på kort sigt, hvor bestanden af uudlejede  

 erhvervslejemål er stor.
Antallet af omdannelser vil meget groft skønnet  

 stige med omkring 1.000 enheder pr. år.
Der findes ingen statistisk, der kan belyse, hvor høj markedslejen vil  

 være for udlejningsboliger.
De foreliggende oplysninger tyder imidlertid på,  

 at markedslejen for udlejningsboliger af god kvalitet og med en god  

 beliggenhed ligger på 500-800 kr. pr. m2 i provinsen og på 600-900 kr. m2 i  

 hovedstadsområdet.
Lejen for omdannede boliger vil antagelig ligge i den øvre ende af disse  

 intervaller, idet lovforslaget især må antages at give anledning til  

 etablering af boliger, hvis ombygningsomkostninger ikke kan finansieres under  

 de nuværende lejefastsættelsesvilkår.
Afhængigt af de lokale markedsforhold,  

 må lejen derfor ventes at ligge omkring 700-900 kr. pr. m2. I det omfang, der  

 udbydes boliger af en lavere kvalitet eller med en mindre god beliggenhed,  

 vil markedsprisen naturligvis være tilsvarende lavere.
På baggrund af det relativt høje huslejeniveau må det forventes, at  

 udbuddet af omdannede lejeboliger især vil blive rettet mod  

 befolkningsgrupper, der har råd til at bo godt og dyrt.
Det må derfor  

 endvidere antages, at de omdannede boliger gennemsnitlig vil være større end  

 eksempelvis de nybyggede almennyttige boliger.
For en lejlighed på 100 m2 må det således ventes, at den absolutte  

 huslejebetaling typisk vil udgøre 70-90.000 kr. pr. år.
Da den maksimale  

 boligstøtte udgør ca. 24.000 kr. pr. år, skal beboerne således - selv hvis de  

 modtager maksimal boligstøtte - betale en nettohusleje på 45-65.000 kr.
Der  

 vil næppe være mange boligstøtteberettigede familier, der vil være i stand  

 til at betale en nettohusleje i denne størrelsesorden.
En familie med 1 barn  

 skal således have en bruttoindkomst på under ca. 120.000 kr. for at opnå  

 maksimal boligstøtte, og boligstøtten bortfalder helt for en bruttoindkomst  

 på over ca. 250.000 kr.
Det må således antages, at de omdannede lejligheder primært vil blive  

 udlejet til husstande, der ikke er berettiget til boligstøtte, da  

 husstandsindkomsten er for høj.
Det kan dog ikke afvises, at en del af  

 boligerne vil være mindre og/eller have lavere m2-leje og derfor i højere  

 grad vil rette sig mod boligstøttemodtagere.
Med en betydelig usikkerhed forventes forslaget på den baggrund at medføre  

 merudgifter til indiduel boligstøtte på højst 5 mio. kr. pr. år.
Det første  

 år skønnes udgiften dog at blive under det halve, idet der vil gå en vis tid  

 med ombygning af de pågældende lejemål.
Efter et par år ventes niveauet at  

 aftage i takst med, at bestanden af ledige lejemål reduceres.
Merudgifterne  

 skønnes således højst at udgøre 2 mio. kr. i 1992, 7 mio. kr. i 1993, 12 mio.  

 kr. i 1994 og 15 mio. kr. i 1995. Omkring en tredjedel af udgifterne påhviler  

 kommunerne.
Merudgifterne vil kunne afholdes inden for Boligministeriets  

 nuværende bevilling.
 Lovforslaget skønnes ikke at have væsentlige administrative konsekvenser  

 for det offentlige.
Bemærkninger til de enkelte bestemmelser Til § 1 Til nr. 1 For at undgå, at den fri lejefastsættelse for omdannede erhvervslejemål  

 får afsmittende virkning på lejefastsættelsen for det øvrige lejeboligmarked,  

 er det nødvendigt at sikre, at disse boliger ikke anvendes som  

 sammenligningslejemål ved fastlæggelse af det lejedes værdi.
 Det foreslås derfor, at der ved sammenligning ses bort fra disse boliger.
Til nr. 2 Ændringen er redaktionel, idet bestemmelsen foreslås flyttet til stk. 8,  

 jf. nr. 3, og dermed gjort til fællesbestemmelse for § 53.
Til nr. 3 Forslaget vedrører en ændring af § 53.
 Efter den gældende lejelov er lejens størrelse i beboelseslejemål i  

 uregulerede kommuner begrænset af lovens §§ 47-53, hvorefter lejen ved  

 lejemålets indgåelse ikke væsentligt må overstige det lejedes værdi, og hvor  

 lejen efterfølgende - bortset fra stigninger som følge af forøgede skatter og  

 afgifter - alene kan forhøjes hvert andet år og da kun, hvis lejen er  

 væsentligt lavere end det lejedes værdi.
 Herudover kan lejen alene forhøjes som følge af forbedringer.
 Disse regler, som ikke kan fraviges til skade for lejeren, finder  

 ligeledes anvendelse på erhvervslejemål, når disse udlejes til boligformål.
 Efter de gældende lejefastsættelsesregler vil der typisk kunne beregnes en  

 højere leje for erhvervslejemål end for tilsvarende lejemål til beboelse.
 Der foreslås nu åbnet mulighed for, at erhvervslejemål i visse tilfælde  

 kan udlejes helt eller delvis til beboelse til en leje, der overstiger det  

 lejedes værdi, og at lejen skal kunne reguleres på en anden måde end anført i  

 de nævnte bestemmelser.
 Forslaget vedrører lejemål, der den 31.12.1991 lovligt udelukkende  

 benyttedes til andet end beboelse - altså såkaldte erhvervslejligheder.
 Forslaget omfatter også lejemål, der den 31.12.1991 var ledige, men  

 lovligt ville kunne være anvendt til andet end beboelse, og omfatter således  

 også nyopførte erhvervslejemål, hvorom der endnu ikke er indgået lejeaftaler.
 Efter forslaget er det altså en betingelse for at anvende de foreslåede  

 bestemmelser, at anvendelsen til andet end beboelse pr. 31.12.1991 er lovlig  

 efter boligreguleringslovens kapitel VII.
 Betingelsen er en konsekvens af, at der i nogle kommuner er truffet  

 beslutning om, at boligreguleringslovens kapitel VII finder anvendelse,  

 uanset at resten af denne lovs reguleringsbestemmelser ikke er indført i  

 kommunen.
 Reglerne i kapitel VII fastsætter bl.a., at kommunalbestyrelsens samtykke  

 i visse tilfælde er påkrævet, når boliger nedlægges eller tages i anvendelse  

 til andre formål.
 For så vidt angår lejeforhøjelser foreslås det, at der fastsættes  

 tilsvarende begrænsninger, som de der er fastsat i reglerne om fri  

 lejefastsættelse for een- og tofamilieshuse og ejerlejligheder, der udlejes  

 tidsbegrænset efter lejelovens § 53, stk. 3 og 6.
 Det foreslås således, at lejeforhøjelse kan kræves på grundlag af aftale  

 om regulering af lejen med bestemte beløb til bestemte tidspunkter eller  

 efter nettoprisindeks og kan gennemføres alene ved udlejerens skriftlige  

 meddelelse herom til lejeren.
 Forslaget skal ses som en sikring imod, at der indgås lejeaftaler,  

 hvorefter lejen reguleres efter nogle for lejeren helt uigennemskuelige  

 mekanismer.
Forslaget vedrører i sin helhed alene selve lejefastsættelsesreglerne.
De  

 øvrige regler i lejeloven såsom opsigelses- og ophævelsesreglerne samt  

 reglerne om bytteret finder fuldt ud anvendelse på disse lejemål.
 Det foreslås samtidig, at det af lejeaftalen vedrørende et omdannet  

 erhvervslejemål direkte skal fremgå, at lejemålet er omfattet af de særlige  

 bestemmelser om fri lejefastsættelse.
Baggrunden for at fastsætte dette vilkår i relation til omdannede  

 erhvervslejemål med særlig lejefastsættelse er, at det på et senere tidspunkt  

 kan blive nødvendigt at dokumentere aftalens lovlighed.
Da der kan være tale  

 om enkelte lejligheder i en iøvrigt sædvanlig udlejningsejendom, er der behov  

 for en markering i lejeaftalen.
Til § 2 Til nr. 1 Ændringen er redaktionel, idet bestemmelsen foreslås flyttet til stk. 5,  

 jf. nr. 2, og dermed gjort til fællesbestemmelse for § 15 a.
Til nr. 2 Efter boligreguleringsloven gælder for udlejede beboelseslejemål i  

 regulerede kommuner, at lejen ved første lejefastsættelse ikke må bringes til  

 at overstige det lejedes værdi, således som dette begreb forstås efter  

 lejeloven.
 Endvidere gælder, at der ved lejeaftalens indgåelse ikke kan aftales en  

 leje eller lejevilkår, der efter en samlet bedømmelse er mere byrdefulde for  

 lejeren end de vilkår, der gælder for andre lejere i ejendommen.
 Lejen for en udlejet beboelseslejlighed må således ikke overstige lejen  

 for tilsvarende lejemål i kvarteret.
 Om senere lejeforhøjelser gælder efter boligreguleringsloven reglerne om  

 omkostningsbestemt leje, hvorefter lejen kan forhøjes løbende, hvis den ikke  

 kan dække ejendommens nødvendige driftsudgifter.
 De driftsudgifter, der kan indgå i den omkostningsbestemte leje, omfatter  

 bl.a. et afkast af ejendommens værdi, der som hovedregel ikke må overstige 7  

 pct. af den ejendomsværdi, der er fastsat pr. 1. april 1973 ved 15.  

 almindelige vurdering af landets faste ejendomme.
 De ovenfor nævnte regler om omkostningsbestemt husleje, som efter  

 boligreguleringsloven ikke kan fraviges, finder ligeledes anvendelse på  

 erhvervslejemål, når disse udlejes til boligformål.
 Der foreslås nu åbnet mulighed for, at erhvervslejemål i visse tilfælde  

 kan udlejes til beboelse til en leje, der overstiger den leje, som ville  

 kunne beregnes efter reglerne om omkostningsbestemt husleje.
 Om de nærmere betingelser herfor henvises ligeledes til bemærkningerne til  

 § 1, nr. 3, idet de foreslåede regler er de samme i de to love.
 For så vidt angår lejeforhøjelser foreslås det, at der fastsættes  

 tilsvarende begrænsninger, som de der er fastsat i reglerne om fri  

 lejefastsættelse for een- og tofamilieshuse og ejerlejligheder, der udlejes  

 tidsbegrænset efter boligreguleringslovens § 15 a, stk. 1 og 2.
 Det foreslås således, at lejeforhøjelse kan kræves på grundlag af aftale  

 om regulering af lejen med bestemte beløb til bestemte tidspunkter eller  

 efter nettoprisindeks og kan gennemføres alene ved udlejerens skriftlige  

 meddelelse herom til lejeren.
 Forslaget skal ses som en sikring imod, at der indgås lejeaftaler,  

 hvorefter lejen reguleres efter nogle for lejeren helt uigennemskuelige  

 mekanismer.
 De foreslåede regler om fri lejefastsættelse i omdannede erhvervslejemål  

 medfører ingen ændring for så vidt angår beregningen af den  

 omkostningsbestemte husleje for de sædvanlige beboelseslejligheder i  

 ejendommen.
 Det foreslås således, at de erhvervslejemål, som efter forslaget udlejes  

 til beboelse, fortsat i relation til huslejebudgettet betragtes som  

 erhvervslejemål.
 Der skal herefter fortsat på budgettet optages en lejeværdi, som svarer  

 til de pågældende lejemåls andel af ejendommens nødvendige driftsudgifter og  

 afkastning, og de »almindelige« beboelseslejligheder kommer ikke  

 til at bære en ændret andel af budgetudgifterne.
 Efter boligreguleringslovens § 5, stk. 1, 2. pkt., ses der ved  

 sammenligning i forbindelse med fastlæggelse af det lejedes værdi bort fra  

 lejemål omfattet af bl.a. § 15 a, og de af forslaget omfattede lejemål vil  

 derfor umiddelbart være udelukkede som sammenligningslejemål.
 Der kræves således ingen yderligere lovændring for at sikre, at den fri  

 lejefastsættelse for omdannede erhvervslejemål ikke får afsmittende virkning  

 på det øvrige lejeboligmarked.
 Det foreslås i lighed med, hvad der foreslås i § 1, nr. 3, at det af  

 lejeaftalen for omdannede erhvervslejemål direkte skal fremgå, at lejemålet  

 er omfattet af de særlige bestemmelser om fri lejefastsættelse, jf.  

 bemærkningerne til § 1, nr. 3.
Til nr. 3 Det foreslås, at bestemmelsen i boligreguleringslovens § 15 a, stk. 4,  

 (som efter forslaget bliver stk. 6) om, at huslejenævnet på lejerens begæring  

 kan tage stilling til, om en aftale indgået i medfør af stk. 1 - som vedrører  

 fri lejefastsættelse i een- og tofamilieshuse og ejerlejligheder, der udlejes  

 tidsbegrænset - er rimelig, jf. § 36 aftaleloven, udvides til også at omfatte  

 de af forslaget omfattede lejemål, da hensynene bag bestemmelsen er de samme.
 Huslejenævnets (i Københavns kommune: ankenævnets) afgørelse kan efter  

 boligreguleringsloven af begge parter indbringes for boligretten.
Til nr. 4 Det foreslås, at bestemmelserne i boligreguleringslovens kapitel VII om  

 anvendelse af boliger bortset fra § 47, stk. 1, ikke finder anvendelse på de  

 af forslaget omfattede erhvervslejemål, der omdannes til  

 beboelseslejligheder.
 De pågældende bestemmelser i lovens kapitel VII har den virkning, at  

 boliger ikke uden kommunalbestyrelsens samtykke kan nedlægges eller tages i  

 brug til anden anvendelse samt, at der er pligt til genudlejning ved  

 ledighed.
 Den forslåede undtagelse af disse lejemål fra de pågældende bestemmelser i  

 lovens kapitel VII får den virkning, at udlejeren ved ledighed er frit  

 stillet med hensyn til at vende tilbage til udlejning til erhvervsformål, og  

 giver således udlejeren mulighed for kun at anvende disse regler i en  

 begrænset periode.
 Forslaget skal især ses i lyset af, at der er tale om en reel tilgang af  

 boliger til lejeboligmarkedet.
 På denne baggrund anses kommunernes behov for at kunne regulere i  

 bestanden af boliger for så vidt angår disse lejemål at være mindre udtalt.
 Efter forslaget opretholdes bestemmelsen i boligreguleringslovens § 47,  

 stk. 1.
Bestemmelsen fastsætter, at det ikke er tilladt personer, der tilhører  

 samme husstand, uden kommunalbestyrelsens samtykke at benytte mere end en  

 bolig i samme kommune.
Københavns kommune, Frederiksberg kommune og  

 kommunerne i København, Roskilde og Frederiksborg amter betragtes i denne  

 henseende som een kommune.
 Bestemmelsen har betydning for mobiliteten på boligmarkedet, idet det  

 hermed sikres, at det lejemål, en lejer fraflytter, herved bliver ledigt og  

 dermed genudlejet.
 For lovforslagets forhold til den gældende lejelovgivning er bestemmelsen  

 af stor betydning, idet den netop sikrer, at den tilgang af boliger til  

 lejeboligmarkedet, som ordningen medfører, modsvares af en tilsvarende  

 frigørelse af »almindelige« lejeboliger på markedet.
Til § 3 Det foreslås at lade loven træde i kraft den 1. januar 1992.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988, lov nr. 365 af 7. juni 1989, § 6 i lov nr. 138 af 7. marts  

 1990, § 1 i lov nr. 234 af 16. april 1991, § 10, stk. 3, i lov nr. 322 af 31.  

 maj 1991 og § 1 i lov nr. 378 af 6. juni 1991, foretages følgende ændringer:
 1. I § 47, stk. 2, 2. pkt., ændres »stk. 3-6«  

 til: »stk. 3-7«.
§ 47. Er lejen væsentlig lavere end det lejedes værdi, kan  

 udlejeren under iagttagelse af § 66 forlange lejen forhøjet til det beløb,  

 der er rimeligt under hensyn hertil.
Ved vurderingen af lejen og det lejedes  

 værdi ses der bort fra:
a) lejeforhøjelser efter § 58, stk. 3 og forbedringer efter § 46 a, stk.  

 3, b) lejeforhøjelser efter § 63 b og forbedringer, der er udført for beløb  

 omfattet af § 63 a, c) lejeforhøjelser og forbedringer efter § 53 i lov om sanering og efter §  

 60 i lov om byfornyelse og boligforbedring og d) forbedringer, som lejerne har udført for egen regning med udlejerens  

 tilladelse.
 Ved den første lejefastsættelse for forbedringer, hvortil der er ydet  

 støtte efter lov om sanering eller lov om byfornyelse og boligforbedring,  

 finder reglen i litra c dog ikke anvendelse.
Stk. 2. Ved afgørelse efter stk. 1, 1. pkt., skal der foretages en  

 sammenligning med den leje, som er almindeligt gældende i kvarteret eller  

 området for tilsvarende hus og husrum med hensyn til beliggenhed, art,  

 størrelse, kvalitet, udstyr og vedligeholdelsestilstand.
Ved sammenligningen  

 ses bort fra lejemål omfattet af kapitel VIII A og § 53, stk. 3-6.
 Stk. 3. Krav om lejeforhøjelse kan tidligst få virkning 2 år efter  

 lejeforholdets begyndelse eller 2 år efter, at der sidst er trådt en  

 lejeforhøjelse i kraft som følge af, at lejen var væsentlig lavere end det  

 lejedes værdi.
 Stk. 4. Lejeforhøjelse kan kræves uanset aftalt uopsigelighed, når  

 udlejeren har forbeholdt sig at kunne regulere lejen.
 2. I § 53, stk. 3, udgår: »Lejeforhøjelse kan kræves  

 på grundlag af aftale om regulering af lejen med bestemte beløb til bestemte  

 tidspunkter eller efter nettoprisindeks og kan gennemføres alene ved  

 udlejerens skriftlige meddelelse herom til lejeren.«.
 3. I § 53 indsættes som stk. 7 og 8:
»Stk. 7. Uanset stk. 1 og 2 kan §§ 47-52 endvidere fraviges,  

 når lejeforholdet angår en beboelseslejlighed, der den 31. december 1991  

 lovligt udelukkende benyttedes til andet end beboelse, jf. reglerne i kapitel  

 VII i lov om midlertidig regulering af boligforholdene.
Det skal af  

 lejeaftalen fremgå, at lejemålet er omfattet af denne bestemmelse.
 Stk. 8. Lejeforhøjelse for de af stk. 3, 6 og 7 omfattede lejemål  

 kan kræves på grundlag af aftale om regulering af lejen med bestemte beløb  

 til bestemte tidspunkter eller efter nettoprisindeks og kan gennemføres alene  

 ved udlejerens skriftlige meddelelse herom til lejeren.«.
 § 53. Reglerne i §§ 47-52 kan ikke ved aftale fraviges til skade  

 for lejeren.
 Stk. 2. Der kan ikke træffes aftale om, at lejen skal reguleres på  

 anden måde end fastsat i §§ 47-52. I lejeperioden kan dog aftales forhøjelser  

 med bestemte beløb til bestemte tidspunkter.
Stk. 3. Uanset stk. 1 og 2 kan §§ 47-52 dog fraviges i en  

 tidsbestemt lejeaftale, der indgås efter den 14. april 1991 og udløber senest  

 den 31. december 1994, når lejeforholdet angår en beboelseslejlighed i en  

 ejendom, der pr. 15. april 1991 alene består af denne beboelseslejlighed, jf.  

 dog stk. 6. Det er dog en betingelse, at lejligheden tidligere har været  

 beboet af udlejeren, eller at det godtgøres, at lejligheden er erhvervet med  

 egen beboelse for øje, eller at udlejeren som panthaver har erhvervet den som  

 led i retsforfølgning mod ejendommen.
Lejeforhøjelse kan kræves på grundlag  

 af aftale om regulering af lejen med bestemte beløb til bestemte tidspunkter  

 eller efter nettoprisindeks og kan gennemføres alene ved udlejerens  

 skriftlige meddelelse herom til lejeren.
 Stk. 4. Flere ejerlejligheder, der henhører under samme  

 ejerforening, og som ejes af samme udlejer, anses i stk. 3 som een ejendom.
Stk. 5. Er flere ejendomme, der ejes af samme ejer, opført  

 kontinuerligt som en samlet bebyggelse, anses disse ligeledes i stk. 3 som  

 een ejendom.
Det samme gælder, hvor flere ejendomme er samvurderet eller  

 samnoteret i tingbogen.
 Stk. 6. Ejeren af en ejendom, der pr. 15. april 1991 ikke  

 indeholder flere lejligheder eller rum end 2 beboelseslejligheder med  

 tilhørende sædvanlige udenomsrum, kan tilsvarende anvende bestemmelsen i stk.  

 3 for den lejlighed i ejendommen, som han selv har beboet.
§ 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987,  

 § 3 i lov nr. 831 af 21. december 1988, § 2 i lov nr. 234 af 16. april 1991  

 og § 2 i lov nr. 378 af 6. juni 1991, foretages følgende ændringer:
 1. I § 15 a, stk. 1, udgår: »Lejeforhøjelse kan kræves  

 på grundlag af aftale om regulering af lejen med bestemte beløb til bestemte  

 tidspunkter eller efter nettoprisindeks og kan gennemføres alene ved  

 udlejerens skriftlige meddelelse herom til lejeren.«.
 2. I § 15 a indsættes efter stk. 3 som nye stykker:
» Stk. 4. Reglerne i §§ 5-14 kan endvidere fraviges, når  

 lejeforholdet angår en beboelseslejlighed, der den 31. december 1991 lovligt  

 udelukkende benyttedes til andet end beboelse, jf. reglerne i kapitel VII.  

 Bestemmelsen i § 11, stk. 1, finder dog tilsvarende anvendelse på sådanne  

 lejemål.
Det skal af lejeaftalen fremgå, at lejemålet er omfattet af denne  

 bestemmelse.
 Stk. 5. Lejeforhøjelse for de af stk. 1, 2 og 4 omfattede lejemål  

 kan kræves på grundlag af aftale om regulering af lejen med bestemte beløb  

 til bestemte tidspunkter eller efter nettoprisindeks og kan gennemføres alene  

 ved udlejerens skriftlige meddelelse herom til lejeren.«.
 3. I § 15 a, stk. 4, der bliver stk. 6, ændres  

 »stk. 1« til: »stk. 1, 2 eller 4«.
§ 15 a.
Reglerne i §§ 5-14 kan fraviges i en tidsbestemt  

 lejeaftale, der indgås efter den 14. april 1991 og udløbet senest den 31.  

 december 1994, når lejeforholdet angår en beboelseslejlighed i en ejendom,  

 der pr. 15. april 1991 alene består af denne beboelseslejlighed, jf. dog stk.  

 2. Det er dog en betingelse, at lejligheden tidligere har været beboet af  

 udlejeren, eller at det godtgøres, at lejligheden er erhvervet med egen  

 beboelse for øje, eller at udlejeren som panthaver har erhvervet den som et  

 led i retsforfølgning mod ejendommen.
Lejeforhøjelse kan kræves på grundlag  

 af aftale om regulering af lejen med bestemte beløb til bestemte tidspunkter  

 eller efter nettoprisindeks og kan gennemføres alene ved udlejerens  

 skriftlige meddelelse herom til lejeren.
 Stk. 2. Ejeren af en ejendom, der pr. 15. april 1991 ikke  

 indeholder flere lejligheder eller rum end 2 beboelseslejligheder med  

 tilhørende sædvanlige udenomsrum, kan tilsvarende anvende bestemmelsen i stk.  

 1 for den lejlighed i ejendommen, som han selv har beboet.
 Stk. 3. Som een ejendom anses i stk. 1 og 2 ud over de i § 4 a  

 nævnte ejendomme flere ejendomme, der ejes af samme ejer, og som er opført  

 kontinuerligt som en samlet bebyggelse.
 Stk. 4. Huslejenævnet kan på lejerens begæring tage stilling til,  

 om en aftale indgået i medfør af stk. 1 er rimelig, jf. § 36 i lov om aftaler  

 og andre retshandler på formuerettens område.
 4. I § 45, stk. 1, indsættes som 2. pkt.:
 »Reglerne bortset fra § 47, stk. 1, gælder ikke for  

 beboelseslejligheder, der er omfattet af § 15 a, stk. 5.«.
 § 45. Reglerne i dette kapitel gælder for boliger med køkken, der  

 er eller har været benyttet til helårsbeboelse i de i § 2 anførte kommuner,  

 jf. dog § 46, stk. 1, 3. pkt., § 48, stk. 1, 3. pkt., og § 50, stk. 1, 2.  

 pkt.
 Stk. 2. Kommunalbestyrelsens afgørelser i medfør af reglerne i  

 dette kapitel er endelige.
§ 3 Loven træder i kraft den 1. januar 1992.
Bilag 2 Folketingets forhandlinger vedrørende lov om leje Folketingsåret 1978-79:
 Sp. 5476, 6787, 11237, 11587.
 A 2401, B 1009, C 481.
 Loven stadfæstet 8 juni 1979.
 (Lovtidende nr. 237).
 Folketingsåret 1981-82:
 Sp. 63, 710.
 A 53.
 Folketingsåret 1981-82 (2. samling):
 Sp. 373, 641, 5554, 5653.
 A 919, B 295, C 205.
 Loven stadfæstet 28. april 1982.
 (Lovtidende nr. 170).
 Sp. 8028, 8417, 8812, 9069.
 A 5169, B 1709, C 793.
 Loven stadfæstet 9. juni 1982.
 (Lovtidende nr. 296).
 Folketingsåret 1982-83:
 Sp. 1570, 1734, 3248, 3753.
 A 1181, B 783, C 175.
 Loven stadfæstet 22. december 1982.
 (Lovtidende nr. 706).
 Folketingsåret 1983-84:
 Sp. 74, 465, 2796, 3318.
 A 145, B 121 og 185, C 149.
 Loven stadfæstet 21. december 1983.
 (Lovtidende nr. 609).
 Folketingsåret 1983-84 (2. samling):
 Sp. 933, 1524, 4321, 4824.
 A 1505, B 311, C 173.
 Loven stadfæstet 9. maj 1984.
 (Lovtidende nr. 194).
 Sp. 3104, 3610.
 A 3499.
 Folketingsåret 1984-85:
 Sp. 374, 883, 3606, 3895.
 A 617, B 189, C 105.
 Loven stadfæstet 19. december 1984.
 (Lovtidende nr. 618).
 Sp. 1860, 2990.
 A 1341.
 Sp. 1861, 2991.
 A 1365.
 Folketingsåret 1985-86:
 Sp. 5474.
 Sp. 6920, 7341, 11007, 12260.
 Loven stadfæstet 4. juni 1986.
 (Lovtidende nr. 300).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986.
 (Lovtidende nr. 797).
 Sp. 1152, 12011, 12640, 12877.
 Loven stadfæstet 10. juni 1987.
 (Lovtidende nr. 376).
 Folketingsåret 1987-88:
 Sp. 5282, 3633, 6465, 9484.
 B 619.
 Sp. 6896, 9070.
 A 4341.
 Sp. 7593, 9088.
 A 4505.
 Sp. 9741.
 A 5237.
 Folketingsåret 1988-89:
 Sp. 98, 397, 3588, 4323.
 A 541, B 325, 533, C 403.
 Loven stadfæstet 21. december 1988.
 (Lovtidende nr. 828).
 Sp. 98, 1200, 3575, 4323.
 A 557, B 327, 537, C 405.
 Loven stadfæstet 21. december 1988.
 (Lovtidende nr. 831).
 Sp. 6248, 7269, 10161, 10948.
 A 4815, B 1441, 2239, C 1175.
 Loven stadfæstet 7. juni 1989.
 (Lovtidende nr. 365).
 Sp. 10689.
 A 5905.
 Folketingsåret 1989-90:
 Sp. 4784, 5457.
 Lovforslaget ikke vedtaget.
 Sp. 72, 400, 5465, 5892.
 A 429, B 527.
 Loven stadfæstet 7. marts 1990.
 (Lovtidende nr. 138).
 Folketingsåret 1990-91:
 Sp. 903, 1631, 4076, 4520.
 A 1999, B 287.
 Loven stadfæstet 16. april 1991.
 (Lovtidende nr. 234).
 Sp. 6096, 6398, 6790, 7246.
 A 6411, B 1465, 1687.
 Loven stadfæstet 6. juni 1991.
 (Lovtidende nr. 378).
Bilag 3 Folketingets forhandlinger vedrørende lov om midlertidig regulering af  

 boligforholdene Folketingsåret 1978-79:
 Sp. 5476, 6787, 11237, 11588.
 A 2576.
 Loven stadfæstet 8. juni 1979.
 (Lovtidende nr. 238).
 Folketingsåret 1979-80:
 Sp. 1305, 2308, 2361.
 A 535, B 215, C 93.
 Loven stadfæstet 28. december 1979.
 (Lovtidende nr. 526).
 Folketingsåret 1980-81:
 Sp. 65, 398, 974, 1380.
 A 155, B 47, C 25.
 Loven stadfæstet 5. november 1980.
 (Lovtidende nr. 483).
 Sp. 5480, 6295, 10172, 10326.
 A 3279, B 581, C 481.
 Loven stadfæstet 13. maj 1981.
 (Lovtidende nr. 207).
 Folketingsåret 1981-82 (1. samling):
 Sp. 2257.
 A 1409.
 Folketingsåret 1981-82 (2. samling):
 Sp. 684, 2017.
 A 1443.
 Sp. 8028, 8417, 8813, 9070.
 A 5173, B 1709, C 795.
 Loven stadfæstet 9. juni 1982.
 (Lovtidende nr. 297).
 Folketingsåret 1982-83:
 Sp. 1571, 1734, 3248, 3753.
 A 1207, B 783, C 183.
 Loven stadfæstet 22. december 1982.
 (Lovtidende nr. 707).
 Folketingsåret 1983-84 (1. samling):
 Sp. 74, 465, 2796, 3324.
 A 129, B 121 og 185, C 145.
 Loven stadfæstet 21. december 1983.
 (Lovtidende nr. 610).
 Folketingsåret 1983-84 (2. samling):
 Sp. 933, 1524, 4322, 4824.
 A 1513, B 311, C 175.
 Loven stadfæstet 9. maj 1984.
 (Lovtidende nr. 195).
 Sp. 3104, 3610.
 A 3503.
 Folketingsåret 1984-85:
 Sp. 374, 883, 3606, 3895.
 Loven stadfæstet 19. december 1984.
 (Lovtidende nr. 618).
 Folketingsåret 1985-86:
 Sp. 6920, 7342, 11007, 11675.
 Loven stadfæstet 4. juni 1986.
 (Lovtidende nr. 301).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986.
 (Lovtidende nr. 797).
 Sp. 11652, 12011, 12603, 12877.
 Loven stadfæstet 10. juni 1987.
 (Lovtidende nr. 376).
 Sp. 9878, 10328, 11885, 12129.
 A 4743, B 2105, C 735.
 Loven stadfæstet 10. juni 1987.
 (Lovtidende nr. 377).
 Folketingsåret 1988-89:
 Sp. 98, 1200, 3575, 4323.
 A 557, B 327, 537, C 405.
 Loven stadfæstet 21. december 1988.
 (Lovtidende nr. 831).
 Folketingsåret 1989-90:
 Sp. 4784, 5457.
 Lovforslaget ikke vedtaget.
 Folketingsåret 1990-91:
 Sp. 903, 1631, 4076, 4520.
 A 1999, B 287.
 Loven stadfæstet 16. april 1991.
 (Lovtidende nr. 234).
 Sp. 6096, 6398, 6790, 7246.
 A 6411, B 1465, 1687.
 Loven stadfæstet 6. juni 1991.
 (Lovtidende nr. 378).
