Bekendtgørelse om ændring af bekendtgørelse om mærkning m.v. af fødevarer § 1 I bekendtgørelse nr. 1308 af 14. december 2005 om mærkning m.v. af fødevarer, som ændret ved bekendtgørelse nr. 115 af 23. februar 2006, bekendtgørelse nr. 829 af 20. juli 2006, bekendtgørelse nr. 1333 af 3. december 2007 og bekendtgørelse nr. 416 af 29. maj 2008, foretages følgende ændringer:
 1. I § 24, 1. pkt. , udgår »et tilsætningsstof i form af«.
 2. § 24, 2. pkt. , ophæves.
 3. § 44 ophæves.
 4. Overskriften til Kapitel 14 affattes således:
»Supplerende bestemmelser om mærkning af drikkevarer med koffeinindhold« 5. § 46 affattes således:
 »§ 46. Hvis en drikkevare, der er bestemt til forbrug uden yderligere forarbejdning eller tilberedning end rekonstituering af et koncentreret eller tørret produkt, indeholder mere koffein end 150 mg/l, uanset kilden, skal følgende oplysning fremgå af mærkningen i samme synsfelt som drikkevarens varebetegnelse: "Højt koffeinindhold".
 6. § 73 ophæves.
§ 2 Stk. 1. Bekendtgørelsen træder i kraft den 4. december 2009.
 Stk. 2. Bestemmelsen i § 1, nr. 1, træder dog først i kraft den 20. januar 2010.
