Betænkning afgivet af Skatteudvalget den  

 8. december 1999 Betænkning over Forslag til lov om  

 ændring af forskellige skattelove (Justering af pinsepakken m.m.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Advokatfirmaet Tommy V.
Christiansen, Andersen, Kim Wind, Solrød Strand, Danmarks Forvaltningshøjskole, De danske Landboforeninger og Moore Stephens Skat.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
Et andet mindretal (Venstres, Det Konservative  

 Folkepartis og Centrum-Demokraternes medlemmer af udvalget) vil ved 3.  

 behandling stemme hverken for eller imod lovforslaget.
Mindretallet vil  

 stemme hverken for eller imod de stillede ændringsforslag.
Et tredje mindretal (Danske  

 Folkepartis og Kristeligt Folkepartis medlemmer af udvalget) vil stemme  

 hverken for eller imod lovforslaget ved 3. behandling.
Mindretallet kan  

 stemme for de stillede ændringsforslag.
 Et fjerde mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling.  

 Mindretallet kan stemme for de stillede ændringsforslag.
Ændringsforslag Af	skatteministeren, tiltrådt af et flertal (S, SF,  

 DF, RV, EL, KRF og FRI):
Til § 1 1) Nr. 1 affattes således:
» 2) Nr. 15 affattes således:
» » 3) I den under nr. 17 foreslåede affattelse af  

§ 21, stk. 4, der bliver stk. 5, ændres »ejerkredsen« til: »ejere med bestemmende indflydelse«.
 4) Efter nr. 22 indsættes som nyt nummer:
» 5) Efter nr. 27 indsættes som nyt nummer:
» 6) Efter nr. 29 indsættes som nyt nummer:
» 7) I det under nr. 31 foreslåede § 58 A, stk.  

 1, 1. pkt., ændres »som ikke er  

 fradraget« til: »som er  

 afholdt, men ikke fradraget«, og stk. 2, 4.  

 pkt., udgår.
Til § 7 8) Efter nr. 6 indsættes som nyt nummer:
» 9) Efter nr. 6 indsættes som nye numre:
 »02. I § 18, stk. 1, ændres »eller på installationer heri« til: »installationer, der  

 udelukkende tjener sådanne bygninger, «.
03.	I § 19 ændres »afskrivningslovens § 15, stk. 1,« til: »afskrivningslovens §  

 15, stk. 2,«.« 10) Efter nr. 8 indsættes som nyt nummer:
»04. I § 21 B ændres »ligningslovens § 14 J« til:  

»afskrivningslovens § 39, stk. 6,«.« Til § 8 11) Nr. 3 affattes således:
» »Stk. 6. Udgør den skattemæssige anskaffelsessum for  

 aktierne eller anparterne efter stk. 4 et negativt beløb, medregnes  

 det negative beløb ved opgørelsen af den skattepligtige  

 fortjeneste eller tab ved afståelse af disse.
Afstås aktierne  

 eller anparterne til det selskab, der har udstedt disse, jf. ligningslovens §  

 16 B, og finder aktieavancebeskatningslovens regler om opgørelse af  

 fortjeneste og tab ikke anvendelse, medregnes en eventuel afståelsessum  

 samt en til den afståede del af aktie- eller anpartskapitalen svarende  

 del af det negative beløb i det indskydende selskabs skattepligtige  

 indkomst.
Nedsættes aktie- eller anpartskapitalen, jf. ligningslovens §  

 16 A, og finder aktieavancebeskatningslovens regler om opgørelse af  

 fortjeneste og tab ikke anvendelse, medregnes en eventuel udlodning samt en  

 til nedsættelsen af aktie- eller anpartskapitalen svarende del af det  

 negative beløb på samme måde i det indskydende selskabs  

 skattepligtige indkomst.«« Til § 12 12) Nr. 1 affattes således:
» » Til § 18 13) Efter nr. 1 indsættes som nyt nummer:
» Til § 21 14) I stk. 3 indsættes efter »27,«: »02«, efter »§ 7, nr.« indsættes:  

»02, 03,«, og »og 8«  

 ændres til: », 8 og 04«.
 15) I stk. 4 indsættes som 3. pkt.:
» 16) I stk. 9 ændres to steder »nr. 30« til: »nr. 03 og 30«.
 17) I stk. 17 ændres »nr. 1-7 og 11« til: »nr. 1-5, 01 og 9«.
Bemærkninger Til nr. 1 Der er tale om et teknisk ændringsforslag.
Efter lovforslaget ændres kompetencen i  

 afskrivningslovens § 5, stk. 6, til at dispensere fra reglerne om udskydelse  

 af selskabers førsteårsafskrivninger fra Ligningsrådet til  

 skatteministeren.
Efter gældende regler er det en betingelse, at  

 rådet anser det for godtgjort, at anskaffelsen af aktiver til udlejning  

 er et led i normal forretningsmæssigt drevet udlejningsvirksomhed og i  

 det væsentlige ikke har til formål at opnå adgang til  

 skattemæssig afskrivning på de anskaffede aktiver.
 Som følge af den foreslåede ændrede  

 kompetence til at træffe afgørelse skal udtrykket »rådets« i bestemmelsen  

 ændres til »skatteministerens«.
Til nr. 2 Ændringsforslaget skal sikre, at der for blandet  

 benyttede bygninger ikke sker beskatning af genvundne afskrivninger i  

 tilfælde, hvor de genvundne afskrivninger overstiger salgssummen, fordi  

 den nedskrevne værdi opgøres til et negativt beløb som  

 følge af anvendelse af metoden med, at den gennemsnitlige del af  

 anskaffelsessummen danner grundlag for afskrivningerne.
En negativ nedskreven  

 værdi er udtryk for, at de foretagne afskrivninger overstiger den del  

 af anskaffelsessummen, der kan henføres til den  

 afskrivningsberettigede del af bygningen.
 Afstås bygningen for mere end anskaffelsessummen,  

 giver den negative nedskrevne værdi ikke anledning til problemer, idet  

 der som genvundne afskrivninger højst kan ske beskatning af et  

 beløb svarende til de foretagne afskrivninger.
Afstås bygningen derimod for mindre end  

 anskaffelsessummen, medfører negative nedskrevne værdier, at der  

 sker beskatning som genvundne afskrivninger af et beløb svarende til  

 den negative nedskrevne værdi.
Dette vil eksempelvis indebære, at  

 der skal ske beskatning af et større beløb end salgssummen.  

 Dette er ikke rimeligt.
 Den foreslåede regel skal føre til, at den  

 nedskrevne værdi ikke kan blive negativ.
Efter lovforslaget opgøres der for bygninger som  

 nævnt i afskrivningslovens § 19 en gennemsnitlig andel af den samlede  

 anskaffelsessum til brug for opgørelsen af fortjeneste eller tab.  

 Andelen opgøres som den andel af den samlede anskaffelsessum, som de  

 afskrivningsberettigede udgifter udgør.
Den andel, som de  

 afskrivningsberettigede udgifter udgør af anskaffelsessummen, er  

 også den andel, som skal medregnes af den samlede salgssum for  

 bygningen ved opgørelsen af fortjeneste eller tab.
 Denne opgørelsesmetode kan imidlertid  

 indebære, at den nedskrevne værdi beregningsteknisk i nogle  

 tilfælde bliver negativ, jf. lovforslagets bemærkninger.
Der kan forekomme negative nedskrevne værdier i det  

 tilfælde, hvor ejertiden er længere end den periode, som det  

 tager at afskrive et interval af anskaffelsessummen fuldt ud.
En negativ  

 nedskreven værdi kan dog kun forekomme, hvis der mindst er ét  

 afskrivningsinterval, der har været anvendt til et  

 afskrivningsberettiget formål i hele ejerperioden.
 Det skyldes, at et givet interval indgår i  

 beregningen af det gennemsnitlige afskrivningsgrundlag med følgende  

 beløb:
den afskrivningsberettigede periode x anskaffelsessum for  

 intervallet ejerperioden De maksimale afskrivninger, der i alt har kunnet foretages  

 på et afskrivningsinterval, opgøres som den afskrivningsberettigede periode (dog max. 20 år) x  

 anskaffelsessum for intervallet 20 år Negativ nedskreven værdi forekommer, når  

 resultatet af den første brøk er mindre end resultatet af den  

 sidste brøk.
Dette kan kun være tilfældet, når  

 ejertiden overstiger 20 år og den afskrivningsberettigede periode er  

 mindre end ejertiden, jf. nedenstående eksempler.
Eksempel 1 En bygning erhverves for 1.000.000 kr.
I år 1-10  

 anvendes den for 50 pct.s vedkommende til et afskrivningsberettiget  

 formål.
I år 11-30 anvendes den til et afskrivningsberettiget  

 formål for 25 pct.s vedkommende.
 Den gennemsnitlige del af anskaffelsessummen, der har  

 været afskrivningsberettiget, udgør således:
 10 år x 50 pct. x 1.000.000 kr. + 20 år x 25 pct. x  

 1.000.000 kr. = 333.333 kr.
30 år 20 år er den periode, inden for hvilken et  

 afskrivningsinterval kan afskrives fuldt ud.
Inden for 20 år kan et  

 interval således aldrig være afskrevet fuldt ud, og derfor vil  

 den andel af anskaffelsessummen, der kan henføres til den  

 afskrivningsberettigede del, aldrig kunne udgøre en større del  

 end de afskrivninger, der kunne være foretaget eller faktisk er  

 foretaget.
Hvis der har været foretaget fuld afskrivning  

 på bygningen, vil der være afskrevet 375.000 kr.
Det vil sige, at  

 den nedskrevne værdi bliver 333.333 kr. - 375.000 = - 41.667 kr.
 I det følgende gennemgås en række  

 eksempler på opgørelsen af genvundne afskrivninger, hvor den  

 nedskrevne værdi er negativ.
 Hvis bygningen efter parternes aftale afstås til  

 50.000 kr., skal den del af salgssummen, der kan henføres til den  

 afskrivningsberettigede del, opgøres således:
 50.000 kr. x 333.333 = 16.667 kr.
 1.000.000 kr.
 Fortjenesten udgør dermed 16.667 kr. - ( - 41.667  

 kr.) = 58.334 kr.
 Fortjenesten overstiger dermed salgssummen for bygningen.  

 Det er næppe rimeligt, at der sker beskatning af et beløb som  

 genvundne afskrivninger, der overstiger salgssummen.
Hvis bygningen ifølge parternes aftale sælges  

 til 800.000 kr., vil den del af salgssummen, der kan henføres til den  

 afskrivningsberettigede del, udgøre 800.000 kr. x 333.333 = 266.666 kr.
1.000.000 Fortjenesten udgør dermed 266.666 kr. - (- 41.667  

 kr.) = 308.333 kr., og dette beløb vil blive beskattet som genvundne  

 afskrivninger.
Hvis bygningen sælges til 1.000.000 kr., vil den del  

 af salgssummen, der kan henføres til den afskrivningsberettigede del,  

 udgøre 1.000.000 kr. x 333.333 = 333.333 kr.
1.000.000 Fortjenesten udgør dermed 333.333 kr. - (- 41.667  

 kr.) = 375.000 kr.
Det vil sige, at de foretagne afskrivninger genvindes  

 fuldt ud, selvom den nedskrevne værdi beregningsteknisk er negativ.
Eksempel 2 En bygning anvendes i år 1-10 for 50 pct.s  

 vedkommende til et afskrivningsberettiget formål, og i år 11-30  

 for 75 pct.s vedkommende afskrivningsberettiget.
Det gennemsnitlige afskrivningsgrundlag udgør 10 år x 50 pct. x 1.000.000 kr. + 20 år x 75 pct. x  

 1.000.000 kr. = 666.667 kr.
30 år Med fuld afskrivning er der afskrevet i alt 750.000 kr.  

 Den nedskrevne værdi udgør således 666.667 kr. - 750.000  

 kr. = - 83.333 kr.
 Hvis bygningen afstås til 200.000 kr., skal den del  

 af salgssummen, der kan henføres til den  skrivningsberettigede del,  

 opgøres således:
 200.000 kr. x 666.667 = 133.333 kr.
 1.000.000 kr.
 Fortjenesten udgør 133.333 kr. - ( - 83.333 kr.) =  

 216.667 kr.
 Fortjenesten overstiger dermed salgssummen for bygningen.  

 Det er næppe rimeligt, at der sker beskatning som genvundne  

 afskrivninger af et beløb, der er større end salgssummen.
Hvis bygningen sælges til 800.000 kr., vil den del  

 af salgssummen, der kan henføres til den afskrivningsberettigede del,  

 udgøre 800.000 kr. x 666.667 = 533.334 kr.
1.000.000 Fortjenesten udgør dermed 533.334 kr. - (- 83.333  

 kr.) = 616.667 kr., og dette beløb vil blive beskattet som genvundne  

 afskrivninger.
Hvis bygningen sælges til 1.000.000 kr., vil den del  

 af salgssummen, der kan henføres til den afskrivningsberettigede del,  

 udgøre 1.000.000 kr. x 666.667  = 666.667 kr.
1.000.000 Fortjenesten udgør dermed 666.667 kr. - (- 83.333  

 kr.) = 750.000 kr.
Det vil sige, at de foretagne afskrivninger genvindes  

 fuldt ud, men den nedskrevne værdi er også i denne situation  

 beregnings- teknisk negativ.
 I alle de tilfælde, hvor bygningen afstås for  

 mere end anskaffelsessummen genvindes de foretagne afskrivninger fuldt ud.  

 Uanset om den nedskrevne værdi er negativ, kan der dog højst ske  

 beskatning af et beløb svarende til de foretagne afskrivninger.
Det findes ikke hensigtsmæssigt, at den nedskrevne  

 værdi i nogle tilfælde bliver negativ.
En negativ nedskreven  

 værdi kan føre til urimelige resultater, når bygningen  

 afstås for mindre end anskaffelsessummen.
I eksempelvis det  

 tilfælde, hvor en bygning nedrives, og der opgøres en negativ  

 nedskreven værdi, vil der skulle ske beskatning af et beløb  

 svarende til den negative nedskrevne værdi.
Dette er ikke rimeligt.
Det  

 er næppe heller rimeligt, at der kan ske beskatning som genvundne  

 afskrivninger af et beløb, der er større end salgssummen for  

 bygningen.
 Der foreslås derfor med ændringsforslaget en  

 regel, hvorefter den gennemsnitlige andel af anskaffelsessummen dog altid kan  

 fastsættes til mindst det beløb, der kunne være afskrevet,  

 såfremt der var foretaget maksimale afskrivninger på bygningen.  

 Herved opnås, at det beløb, hvormed et interval indgår i  

 det gennemsnitlige afskrivningsgrundlag, fastsættes til mindst det  

 beløb, der kunne være afskrevet på det  

 pågældende interval ved maksimal afskrivning i den periode, hvori  

 det pågældende interval har været afskrivningsberettiget.
 Metoden indebærer, at det gennemsnitlige  

 afskrivningsgrundlag som helhed (dvs. intervallerne lagt sammen) mindst kan  

 udgøre et beløb svarende til de afskrivninger, der kunne  

 være foretaget på bygningen, såfremt der havde været  

 afskrevet maksimalt på bygningen.
Genvundne afskrivninger opgøres under ét for  

 en bygning, dvs. inklusive ombygning og forbedring af bygningen.
Derfor skal  

 en eventuel positiv nedskreven værdi for afholdte udgifter til  

 ombygning og forbedring modregnes i en negativ nedskreven værdi for den  

 oprindelige bygning.
Det vil sige, at den gennemsnitlige andel altid kan  

 fastsættes til mindst det beløb, der kunne være afskrevet,  

 såfremt der var foretaget maksimale afskrivninger og forbedringer m.v.  

 i den periode, hvor bygningen og forbedringen m.v. har været  

 afskrivningsberettiget.
Den foreslåede regel anvendt på eksempel 1  

 fører til, at på intervallet mellem 0 og 250.000 kr. kan der  

 være afskrevet 250.000 kr., og på intervallet mellem 250.000 og  

 500.000 kr. kan der i 10 år være afskrevet 125.000 kr.
Det vil  

 sige, at der på bygningen for de 2 særskilte intervaller kan  

 være afskrevet i alt 375.000 kr., såfremt der har været  

 afskrevet maksimalt.
 Det foreslåede ændringsforslag  

 indebærer, at det gennemsnitlige afskrivningsgrundlag altid mindst kan  

 udgøre det beløb, der kunne være afskrevet, såfremt  

 der var foretaget maksimale afskrivninger på bygningen.  

 Ændringsforslaget betyder således, at det gennemsnitlige  

 afskrivningsgrundlag udgør 375.000 kr., og da de foretagne  

 afskrivninger udgør 375.000 kr., bliver den nedskrevne værdi 0  

 kr.
 Afstås bygningen i eksempel 1 efter parternes aftale  

 for eksempelvis 50.000 kr., fås med ændringsforslaget, at de  

 genvundne afskrivninger bliver 18.750 kr. sammenholdt med 58.334 kr. efter  

 lovforslaget.
 Den gennemsnitlige afståelsessum er opgjort  

 således:
 50.000 kr. x 375.000 = 18.750 kr.
 1.000.000 kr.
Afstås bygningen efter parternes aftale for 800.000  

 kr. fås, at som genvundne afskrivninger beskattes 300.000 kr. i stedet  

 for som efter lovforslaget 308.333 kr.
Nedrives bygningen, og er salgssummen  

 for materialer 0 kr., vil der ikke opnås noget nedrivningsfradrag, men  

 der vil heller ikke skulle ske beskatning af et beløb på 41.667  

 kr., idet den nedskrevne værdi med ændringsforslaget ikke kan  

 blive negativ.
Anvendes den foreslåede regel i  

 ændringsforslaget på eksempel 2 fås, at på  

 intervallet 0-500.000 kr. kan der i 20 år være afskrevet 500.000  

 kr., og på intervallet mellem 500.000 og 750.000 kr. kan der i 20  

 år være afskrevet 250.000 kr.
De to intervaller kan dermed  

 være fuldt afskrevet i løbet af 30 år.
 Det vil sige, at der på bygningen for de to  

 særskilte intervaller vil være afskrevet i alt 750.000 kr.,  

 såfremt der er afskrevet maksimalt. Ændringsforslaget betyder  

 således, at det gennemsnitlige afskrivningsgrundlag udgør  

 750.000 kr., og da de foretagne afskrivninger udgør 750.000 kr.,  

 bliver den nedskrevne værdi 0 kr.
 Afstås bygningen i eksempel 2 til 200.000 kr.,  

 bliver de genvundne afskrivninger dermed kun 150.000 kr. sammenholdt med  

 216.667 kr. efter de regler, der er indeholdt i lovforslaget.
 Den gennemsnitlige afståelsessum er opgjort  

 således:
 200.000 kr. x 750.000 = 150.000 kr.
 1.000.000 kr.
Afstås bygningen til 800.000 kr., beskattes som  

 genvundne afskrivninger 600.000 kr. efter ændringsforslaget i stedet  

 for som efter lovforslaget 616.667 kr.
Nedrives bygningen, og er salgssummen  

 for materialer 0 kr., vil der ikke opnås noget nedrivningsfradrag, men  

 der vil heller ikke skulle ske beskatning af et beløb på 83.333  

 kr., idet den nedskrevne værdi med ændringsforslaget ikke  

 længere er negativ.
Den foreslåede regel i ændringsforslaget  

 indebærer, at i det tilfælde, hvor der ikke er afskrevet  

 maksimalt, idet der i et eller flere år ikke er foretaget afskrivning  

 eller afskrivningen er foretaget med en lavere sats end den maksimalt  

 tilladte, vil den nedskrevne værdi udgøre et positivt  

 beløb.
Herved opnås, at hvis bygningen i stedet for at blive  

 solgt nedrives, kan der opnås et nedrivningsfradrag svarende til den  

 nedskrevne værdi.
Hvis der i eksempel 1 ikke er foretaget afskrivning i  

 år 14 og 15, udgør de foretagne afskrivninger 350.000 kr.
Den  

 del af anskaffelsessummen, der kan henføres til det  

 afskrivningsberettigede, udgør fortsat 375.000 kr.
De 25.000 kr.  

 svarer til, at der ikke er foretaget afskrivninger i 2 år a 5 pct.  

 på intervallet mellem 0 og 250.000 kr.
Den nedskrevne værdi  

 udgør 375.000 kr. - 350.000 kr. = 25.000 kr.
Hvis bygningen nedrives  

 og salgssummen for materialer udgør 0 kr., kan der følgelig  

 opnås et nedrivningsfradrag på 25.000 kr.
Hvis der i eksempel 2 ikke er foretaget afskrivning i  

 år 14 og 15, udgør de foretagne afskrivninger 725.000 kr.
Den  

 del af anskaffelsessummen, der kan henføres til det  

 afskrivningsberettigede, udgør fortsat 750.000 kr.
Den nedskrevne  

 værdi udgør 750.000 kr. - 725.000 kr. = 25.000 kr.
De 25.000 kr.  

 svarer til, at der ikke er foretaget afskrivninger i 2 år a 5 pct.  

 på intervallet mellem 500.000 og 750.000 kr.
Hvis bygningen nedrives og  

 salgssummen for materialer udgør 0 kr., kan der opnås et  

 nedrivningsfradrag på 25.000 kr.
Til nr. 3 Det er fremført, at udtrykket »ejerkredsen« i den  

 foreslåede bestemmelse om afskæring af tabsfradrag i  

 afskrivningslovens § 21 kun kan forstås som alle ejere af bygningen.  

 Det betyder, at hvor ejere, der kun ejer eksempelvis 60 pct. af et  

 interessentskab, og disse ejer det selskab, som bygningen overdrages til,  

 ikke er omfattet af bestemmelsen.
Den ejerkreds, som skal have bestemmende  

 indflydelse på erhvervende selskab, kan kun forstås som den  

 samlede kreds af personer, der overdrager bygningen.
 Det fremgår imidlertid af lovforslagets  

 bemærkninger, at i denne situation skal der ske afskæring af  

 tabsfradrag.
Hvis det   modsat lovforslagets bemærkninger   var  

 en betingelse, at alle ejere af interessentskabet skulle medregnes ved  

 afgørelsen af, om der foreligger bestemmende indflydelse på det  

 erhvervende selskab, ville et tilfælde, hvor interessenter, der ejer 60  

 pct. af kapitalen eller 60 pct. af stemmerne, ikke afskæres fra  

 tabsfradrag, når interessentskabet sælger bygningen til et  

 selskab, som disse har bestemmende indflydelse på.
I så fald  

 ville interessentskabet helt kunne undgå bestemmelsen ved, at blot  

 én af interessenterne ikke er medejer af det erhvervende selskab.
 Det foreslås derfor at ændre bestemmelsen  

 således, at det er tilstrækkeligt for at afskære ejere fra  

 tabsfradrag, at personer, der har bestemmende indflydelse på  

 sælger, dvs. har mere end 50 pct. i ejerandel/kapitalandel og/eller er  

 indehaver af mere end 50 pct. af stemmerne, også har bestemmende  

 indflydelse på det erhvervende selskab derved, at de ejer mere end 50  

 pct. af aktierne og/eller råder over mere end 50 pct. af stemmerne.
 Som anført i lovforslagets bemærkninger  

 afskæres dog alle de ejere, der sælger bygningen m.v. fra  

 tabsfradrag, dvs. også de ejere af bygningen m.v., der ikke er medejere  

 af det erhvervende selskab.
Til nr. 4 Det foreslås at ophæve afskrivningslovens §  

 37.
 Efter afskrivningslovens § 37 kan skatteministeren  

 fastsætte nærmere regler om opgørelse af de aktiver, der  

 omfattes af forskudsafskrivningen, om regnskab over forskudsafskrivningerne  

 og om attestation af opgørelsen og regnskab med specifikationer.
Bestemmelsen erstatter den tidligere afskrivningslovs § 29  

 L, stk. 2-4, § 29 M og § 29 N, der indeholder regler om regnskaber,  

 opgørelser m.v.
Det fremgår af bemærkningerne til denne  

 bestemmelse (lovforslag nr.
L 102 fra folketingsåret 1997-98 (2.  

 samling)), at disse meget detaljerede regnskabskrav m.v. ikke bør  

 skrives direkte i lovteksten, men i stedet fastsættes i  

 bekendtgørelses- og cirkulæreform.
Det er imidlertid ikke nødvendigt, at detaljerede  

 regnskabskrav m.v. fastsættes i en bekendtgørelse med hjemmel i  

 afskrivningslovens § 37. Sådanne regler kan fastsættes med  

 hjemmel i skattekontrollovens § 3, stk. 3. Efter denne bestemmelse kan  

 skatteministeren efter indstilling fra Ligningsrådet fastsætte  

 regler om det regnskabsmæssige grundlag for udarbejdelsen af det  

 skattemæssige årsregnskab og om den form, hvori regnskabs- og  

 selvangivelsesoplysninger skal afgives.
Endvidere bør reglerne ikke  

 fastsættes i en selvstændig bekendtgørelse, idet alle krav  

 til skatteregnskab m.v. bør være fastsat ét sted.
 Det er herefter hensigten, at de regler om regnskab m.v.,  

 som den skattepligtige skal opfylde, for så vidt angår  

 forskudsafskrivninger, fastsættes i bekendtgørelsen om  

 skattemæssige krav til regnskabsgrundlaget og årsregnskabet (den  

 såkaldte mindstekravsbekendtgørelse) med hjemmel i  

 skattekontrollovens § 3, stk. 3.
 Bestemmelsen i afskrivningslovens § 37 kan derfor  

 ophæves som overflødig.
Til nr. 5 Der er tale om en redaktionel ændring  

 vedrørende en stykhenvisning som følge af lovforslagets § 1,  

 nr. 29.
Til nr. 6 Der er tale om et teknisk ændringsforslag i form af  

 en ændret stykhenvisning i afskrivningslovens § 56, stk. 1, som  

 følge af lovforslagets § 1, nr. 30. Med lovforslagets § 1, nr. 30,  

 bliver afskrivningslovens § 56, stk. 2, til § 56, stk. 3, og derfor skal  

 henvisningen i afskrivningslovens § 56, stk. 1, til stk. 2, ændres til  

 stk. 3.
Til nr. 7 Den foreslåede bestemmelse i afskrivningslovens § 58  

 A har til formål at løse et overgangsproblem.
Bestemmelsen  

 indfører adgang til, at udgifter til ombygning og forbedring, som er  

 afholdt i indkomståret 1998 eller tidligere, kan straksfradrages i  

 indkomståret 1999 eller senere, når ombygningen eller  

 forbedringen tages i brug til et afskrivningsberettiget formål.
 Det foreslås for det første præciseret  

 i lovteksten, at de pågældende udgifter skal være afholdt i  

 indkomståret 1998 eller tidligere.
I den foreslåede bestemmelses stk. 2, 4. pkt., er  

 fastsat, at er ejendomsværdien årsreguleret efter  

 vurderingslovens § 2 A inden det nævnte indkomstårs begyndelse,  

 benyttes i stedet den årsregulerede ejendomsværdi.
Bestemmelsen  

 svarer til bestemmelsen i § 21, stk. 3, 4. pkt., i den tidligere  

 afskrivningslov.
Bestemmelsen i den tidligere afskrivningslovs i § 21, stk.  

 3, 4. pkt., er imidlertid ophævet ved lov nr. 378 af 18. maj 1994 med  

 virkning for ombygninger eller forbedringer, der foretages i  

 indkomståret 1998 eller senere indkomstår.
Som følge heraf  

 skal for det andet stk. 2, 4. pkt., udgå af den foreslåede  

 bestemmelse.
Til nr. 8 Der er tale om et teknisk ændringsforslag i form af  

 en ændret stykhenvisning som følge af lovforslagets § 7, nr. 1.  

 Med lovforslagets § 7, nr. 1, bliver fondsbeskatningslovens § 4, stk. 7, til  

 § 4, stk. 8. Som følge heraf skal henvisningen i  

 fondsbeskatningslovens § 15, stk. 3, nr. 2, til fondsbeskatningslovens § 4,  

 stk. 7, ændres til stk. 8.
Til nr. 9 og 10 Der er tale om tekniske ændringer som følge  

 af den nye afskrivningslov i fondsbeskatningslovens §§ 18, 19 og 21 B, der  

 vedrører fondes og foreningers overgang til beskatning efter  

 fondsbeskatningsloven.
Fondsbeskatningslovens § 18 indeholder regler om  

 fastsættelse af afskrivningsgrundlaget for bygninger og installationer,  

 der er anskaffet eller fuldført inden indkomstårets begyndelse.  

 Af fondsbeskatningslovens § 18, stk. 1, fremgår det, at på  

 bygninger, der er afskrivningsberettigede efter afskrivningsloven, eller  

 på installationer heri, foretages afskrivning på grundlag af den  

 værdi, hvormed bygningen eller installationen indgår i  

 værdien ved den seneste vurdering forud for det indkomstår, der  

 er grundlaget for den første skatteansættelse.
 Efter afskrivningslovens § 15, stk. 1, er det i  

 modsætning til den tidligere afskrivningslov ikke et krav, at  

 installationen rent fysisk skal befinde sig i den pågældende  

 bygning, men afgørende er, om installationen tjener en  

 afskrivningsberettiget bygning.
 Det foreslås derfor at tilpasse  

 fondsbeskatningslovens § 18 vedrørende installationer til  

 betingelserne i afskrivningslovens § 15, stk. 1.
 Af fondsbeskatningslovens § 19 fremgår, at på  

 installationer, hvorpå der kan afskrives i overensstemmelse med  

 afskrivningslovens § 15, stk. 1, jf. § 17, stk. 1 og 2, og som er anskaffet  

 eller fuldført forud for indkomstårets begyndelse, foretages  

 afskrivning på grundlag af den værdi, hvormed installationen  

 skønnes at indgå i ejendomsværdien ved den seneste  

 vurdering forud for indkomståret.
Fondsbeskatningslovens § 19 omhandler imidlertid  

 installationer i ikkeafskrivningsberettigede bygninger.
Derfor skal  

 henvisningen i fondsbeskatningslovens § 18 være til afskrivningslovens  

 § 15, stk. 2, der omfatter installationer i ikkeafskrivningsberettigede  

 bygninger og installationer i bygninger, der kun er delvis  

 afskrivningsberettigede.
 Ændringen af fondsbeskatningslovens § 21 B skyldes,  

 at henvisningen til ligningslovens § 14 J skal ændres til  

 afskrivningslovens § 39, stk. 6, idet ligningslovens § 14 J er ophævet  

 ved pinsepakken og overflyttet til afskrivningslovens § 39, stk. 6.
Til nr. 11 Det foreslåede ændringsforslag er af  

 redaktionel karakter.
 Den foreslåede bestemmelse i fusionsskattelovens §  

 15 d skal indsættes som stk. 6 i stedet for som i lovforslaget som stk.  

 5, idet der ved lov nr. 166 af 24. marts 1999 er indsat et stk. 5 i  

 fusionsskattelovens § 15 d.
Til nr. 12 Der er tale om en redaktionel ændring, der dels  

 skyldes, at lovforslaget om ændring af boafgiftsloven og ligningsloven  

 (L 44) blev vedtaget ved 3. behandling i Folketinget den 2. december 1999,  

 dels, at lovforslaget om ændring af ligningsloven,  

 pensionsbeskatningsloven og skattekontrolloven (L 88) forventes vedtaget  

 inden 3. behandling af lovforslaget om ændring af forskellige  

 skattelove (L 85). Dette indebærer, at den foreslåede bestemmelse  

 i § 12, nr. 1, i nærværende lovforslag i stedet foreslås  

 indsat som § 7 V i ligningsloven.
Til nr. 13 Der er tale om et teknisk ændringsforslag i form af  

 en ændret stykhenvisning som følge af lovforslagets § 18, nr. 1.  

 Med lovforslagets § 18, nr. 1, bliver virksomhedsskattelovens § 2, stk. 5-7,  

 til § 2, stk. 4-6. Som følge heraf skal henvisningen i  

 virksomhedsskattelovens § 2, stk. 5, der bliver stk. 4, til stk. 6,  

 ændres til stk. 5.
Til nr. 14 Det foreslås, at den redaktionelle ændring  

 vedrørende en stykhenvisning i ændringsforslagets nr. 5 og  

 ændringsforslag nr. 02, 03, 04 til § 7 om ændring af  

 henvisningsbestemmelser i fondsbeskatningsloven skal have virkning fra og med  

 indkomståret 1999.
Til nr. 15 Det er fremført under udvalgsbehandlingen, at de  

 foreslåede regler vedrørende den ændrede  

 afskrivningsmetode for blandet benyttede installationer formentlig kan  

 tillægges virkning fra og med indkomståret 1999, idet den  

 skattepligtige i nogle tilfælde herved kan blive stillet bedre end  

 efter lovforslaget.
 Da en sådan ændring imidlertid muligvis kan  

 anses for at være lovgivning med tilbagevirkende kraft af bebyrdende  

 karakter, foreslås det i et nyt 3. pkt. til bestemmelsen i stk. 4  

 fastsat, at den skattepligtige dog kan vælge at anvende reglerne om den  

 ændrede afskrivningsmetode for blandet benyttede installationer  

 allerede fra og med indkomståret 1999.
Til nr. 16 Det foreslåede ændringsforslag nr. 03 om en  

 ændret stykhenvisning i afskrivningslovens § 56, stk. 1, foreslås  

 i stk. 9 tillagt samme virkningstidspunkt som lovforslagets § 1, nr. 30,  

 hvormed afskrivningslovens § 56, stk. 2, bliver til § 56, stk. 3.
Til nr. 17 Der er tale om redaktionelle ændringer i form af  

 korrektion af forkerte stykhenvisninger.
 Det foreslåede ændringsforslag nr. 01 om en  

 ændret stykhenvisning i fondsbeskatningslovens § 15, stk. 3, nr. 2,  

 foreslås i stk. 17 tillagt samme virkningstidspunkt som lovforslagets §  

 7, nr. 1-5 og 9.
Høring Ændringsforslagene har i udkast været på  

 en meget kort høring hos Advokatrådet, Erhvervenes  

 Skattesekretariat, Landbrugets Rådgivningscenter, Foreningen af  

 Statsautoriserede Revisorer, Foreningen af Registrerede Revisorer,  

 Skatterevisorforeningen, Skattechefforeningen og Told- og  

 Skattestyrelsen.
Høringsparterne har kunnet tilslutte sig  

 ændringsforslagene, herunder også ændringsforslag nr. 2 om  

 en regel, hvorved negative nedskrevne værdier for blandet benyttede  

 bygninger ikke opstår.
De konkrete bemærkninger til  

 ændringsforslagene er der taget højde for ved udformningen af  

 ændringsforslagene.
Provenumæssige konsekvenser Ændringsforslagene skønnes ikke at have  

 nævneværdige provenumæssige konsekvenser.
