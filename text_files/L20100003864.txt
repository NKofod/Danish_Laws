Bekendtgørelse om ændringsprotokol af 22. juni 1998 til den europæiske konvention af 18. marts 1986 om beskyttelse af hvirveldyr, der anvendes til forsøg og andre videnskabelige formål Danmark undertegnede den 26. juni 1998 ændringsprotokol af 22. juni 1998 til den europæiske konvention af 18. marts 1986 om beskyttelse af hvirveldyr, der anvendes til forsøg og andre videnskabelige formål, jf.
Udenrigsministeriets bekendtgørelse nr. 10 af 1. april 2004, Lovtidende C.
 Ændringsprotokollen indebærer, at parterne til konventionen skal afholde løbende konsultationer i Europarådets regi med henblik på at undersøge konventionens anvendelse, herunder om der er behov for at revidere konventionen. Ændringsprotokollen indebærer endvidere, at de vejledende tekniske bilag til konventionen kan vedtages efter en forenklet procedure af en embedsmandskomité, således at der løbende kan tages højde for de videnskabelige og praktiske erfaringer.
Danmark ratificerede den 9. juli 2003 ændringsprotokollen, som er offentliggjort i Den Europæiske Unions Tidende nr.
L 198 af 6. august 2003, side 11  12, og kan ses på adressen: http://­eur-lex.­europa.­eu/­Lex­Uri­Serv/­Lex­Uri­Serv.do?­uri=OJ:­L:­2003:­198:­0010:­0012:­DA:­PDF.
 Ændringsprotokollen, som ikke gælder for Færøerne og Grønland trådte i medfør af artikel 5 i kraft den 2. december 2005.
 Oplysninger om andre landes tiltrædelse m.v. kan fås hos Europarådet på adressen: http://conventions.coe.int/.
