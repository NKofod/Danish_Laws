 K.1 Godtgørelse ved erhvervsmæssig brug og anden  

 anvendelse.
§ 45 Under visse forudsætninger kan momspligtige personer og andre få  

 godtgørelse for moms, som er betalt her i landet.
Det drejer sig om -  

 momspligtige personer, der ikke er etableret her i landet (§ 45, stk. 1).
 Herudover ydes momsgodtgørelse til fremmede staters herværende ambassader,  

 internationale organisationer mv (§ 45, stk. 2), transportvirksomheder (§ 45,  

 stk. 3), forsikrings- og genforsikringsvirksomhed og finansielle aktiviteter  

 (§ 45, stk. 4), humanitære organisationer (§ 45, stk. 5) og ved indførsel,  

 hvor betingelserne for toldgodtgørelse er til stede (§ 45, stk. 6). Der er i  

 momsbekendtgørelsens kapitel 8 fastsat nærmere regler vedrørende udbetaling  

 af godtgørelsen efter lovens § 45, stk. 1 og stk. 3-5.
 K.1 Godtgørelse ved erhvervsmæssig brug og anden anvendelse.
K.1.1 Udenlandske virksomheder § 45, stk. 1 Momspligtige personer, der ikke er etableret her i landet, kan få  

 godtgjort den moms, som er betalt her for varer og ydelser til virksomhedens  

 erhvervsmæssige brug.
 Hvad der skal forstås ved momspligtige personer, se C.1.1.
 Godtgørelsen kan kun indrømmes for indkøb af den art, som registrerede  

 virksomheder her i landet efter loven kan fradrage ved opgørelsen af  

 momstilsvaret efter lovens §§ 37-42. En udenlandsk virksomhed kan derfor ikke  

 få godtgjort dansk moms af f.eks. hotelophold og drift af personbiler -  

 heller ikke selv om den udenlandske virksomhed ville kunne medregne moms af  

 tilsvarende udgifter til den indgående moms i sit hjemland.
Udenlandske virksomheders muligheder for at opnå godtgørelse fremgår af §§  

 28-31 i momsbekendtgørelsen.
Disse bestemmelser er baseret på de EU-retlige  

 regler i 8. og 13. direktiv.
 Virksomheder, der ikke er etableret i Danmark, skal ved ansøgningen om  

 godtgørelse udfylde en særlig blanket, og ansøgningen skal bl.a. indeholde  

 oplysninger om anvendelsen af de indkøb, der søges godtgørelse for.
Endvidere skal udenlandske virksomheder afgive erklæring om, at de ikke  

 har udøvet registreringspligtig virksomhed her i landet i det tidsrum,  

 ansøgningen vedrører.
Registreringspligtig virksomhed omfatter ikke levering  

 af ydelser, herunder transportydelser og hertil tilknyttede transaktioner,  

 når ydelsen er direkte knyttet til udførsel af varer til steder uden for EU  

 eller til indførsel af varer, der befinder sig under ordninger vedrørende  

 fællesskabsforsendelse m.v., se D.10., samt for erhvervsmæssig passagerkørsel  

 med busser indregistreret i udlandet.
Ansøgningen skal omfatte køb m.v. af varer og ydelser for en periode på  

 mindst 3 måneder og højst et kalenderår.
Det momsbeløb, der søges godtgørelse  

 for i dette tilfælde, skal være mindst kr. 1.500. Perioden kan dog være  

 kortere end 3 måneder, når det drejer sig om den sidste del af et kalenderår.  

 I så fald skal godtgørelsesbeløbet være mindst kr. 200.
 Virksomheden kan også ansøge om at medtage køb m.v., som ikke var medtaget  

 i tidligere ansøgninger for det pågældende kalenderår.
 Virksomheden skal sammen med ansøgningen indsende originalfakturaer,  

 toldkvitteringer m.m. med angivelse af de momsbeløb, som er betalt.
For virksomheder hjemmehørende i et andet EU-land skal den kompetente  

 offentlige myndighed (normalt den lokale skatte- og afgiftsforvaltning eller  

 toldforvaltning) attestere, at virksomheden er momspligtig.
Endvidere  

 attesteres virksomhedens registreringsnummer.
 For virksomheder hjemmehørende uden for EU skal en kompetent (offentlig)  

 myndighed attestere, at virksomheden udøver erhvervsvirksomhed i hjemlandet.
Den første ansøgning skal vedlægges en erklæring om, at virksomheden  

 driver momspligtig virksomhed i sit hjemland.
Erklæringen gælder 1 år fra  

 udstedelsesdagen.
Hvis ansøgningen og den tilhørende dokumentation er modtaget til tiden,  

 tilbagebetales momsbeløbet senest 6 måneder efter, at ansøgningen er  

 modtaget.
Omkostninger ved udbetaling af beløb uden for Danmark påhviler  

 virksomheden.
 Ordningen administreres af Told- og Skatteregion Sønderborg, og  

 ansøg-ninger skal være regionen i hænde senest den 30. juni efter det år, som  

 ansøgningen vedrører.
Tilbagebetaling af moms i andre EU-lande De øvrige EU-lande har gennemført tilsvarende ordninger vedrørende  

 tilbagebetaling af moms efter EU's 8. momsdirektiv.
 De nærmere regler om tilbagebetaling af moms i de andre EU-lande fremgår  

 af vejledninger, som danske virksomheder kan få ved at henvende sig til de  

 enkelte EU-landes kompetente myndigheder eller hos Udenrigsministeriets  

 Toldoplysning.
 Til brug ved danske virksomheders ansøgning om tilbagebetaling af moms,  

 der er betalt i andre EU-lande, kan told- og skatteregionerne give en  

 erklæring om virksomhedens momsmæssige status.
K.1.2 Ambassader m.v. § 45, stk. 2 Virksomheder, der sælger varer og momspligtige ydelser til diplomatiske  

 udsendinge m.v. og internationale organisationer her i landet, skal beregne  

 moms efter lovens almindelige regler.
For at friholde sådanne leverancer for  

 en direkte momsbelastning er der etableret forskellige godtgørelsesordninger  

 for diplomatiske udsendinge m.v.
 Diplomatiske repræsentationer og visse internationale organisationer samt  

 tilknyttede personer med diplomatisk status kan på visse betingelser få  

 godtgjort moms, der er betalt her i landet.
Godtgørelsesordningen vedrørende diplomatiske repræsentationer  

 administreres af Udenrigsministeriet, hvorefter det på betingelser fastsat af  

 ministeriet er muligt for herboende diplomater m.fl. at få godtgjort den betalte moms.  

 Hvad der kan opnås godtgørelse for, fremgår af "Diplomat in  

 Denmark", Udenrigsministeriet, april 1996:
 Momsgodtgørelse kan opnås for alle vareindkøb, dog ikke fødevarer,  

 drikkevarer, parfume og eau de toilette.
 Det forudsættes, at indkøbene anvendes af herboende diplomater m.v. og  

 disses familiemedlemmer, og indkøbene skal være i rimelig mængde og skal  

 dække det faktiske behov.
 Momsgodtgørelse gives også for el, telefon, opvarmning, vand, olie, gas og  

 renovation.
 Der er ingen begrænsning i momsgodtgørelsen, når indkøbene er foretaget  

 til ambassadens brug.
 For de enkelte herboende diplomater m.v. er der følgende begrænsninger:
Der ydes momsgodtgørelse for faktureret beløb på mindst DKK 2.000 inkl.  

 moms pr. kvartal.
Hvert køb skal have en værdi på mindst DKK 100.
 Godtgørelse gives endvidere for leje af fast ejendom, herunder midlertid  

 leje af hotelindkvartering, hvis lejen er momsbelagt, og for lejede artikler,  

 hvis artiklerne ved købet ville være berettiget til momsgodtgørelse.
Der gives kun momsgodtgørelse for indkøb af nye varer.
Der gives således  

 ikke momsgodtgørelse for brugte varer, f.eks. antikviteter, brugte tæpper  

 eller varer, som er købt på auktioner m.v.
Der kan ikke opnås godtgørelse for moms af tjenesteydelser, dog kan moms  

 af tjenesteydelser godtgøres, hvis ydelserne har forbindelse med diplomaters  

 mv. arbejde.
Der ydes ikke momsgodtgørelse for hotel- og  

 restaurationsregninger.
Skatteministeriet har efter forhandling med Udenrigsministeriet besluttet,  

 at øl, vin, spiritus og tobaksvarer, som diplomater m. fl. i Danmark hidtil  

 har kunnet købe hos punktafgiftsregistrerede virksomheder uden punktafgift,  

 men med moms, for fremtiden kan leveres momsfrit, jf.
Intern Meddelelse af 6.  

 maj 1997, journal nr. 99/96-112-31.
Se også I.1.1.5 om salg til diplomater m.fl. i andre EU-lande.  

 EU-Kommissionen Foretager EU-kommissionens filialkontor i København indkøb af varer og  

 ydelser her i landet, er filialkontoret omfattet af en tilsvarende  

 godtgørelsesordning som diplomater m.fl.
NATO og NATO- personel Forsvarsministeriet administrerer godtgørelsesordningen vedrørende NATO og  

 NATO-personel, hvorefter der i samme omfang og på samme vilkår som for  

 diplomater m.fl., kan ydes godtgørelse af den moms, der er betalt ved køb af  

 varer og momspligtige ydelser bestemt til herværende NATO-personel og til  

 brug ved NATO-hovedkvarter mv., se I.1.12 og I.3.6.
ESA For så vidt angår leverancer af varer og momspligtige ydelser til Den  

 europæiske Rumfartsorganisation (ESA) henvises til I.1.1.5.
 Fritagelse - ambassader m.v.
 Med henblik på opfyldelse af traktatretlige forpligtelser kan der opnås  

 momitagelse for levering af varer, der er betalt af midler stillet til  

 rådighed af De Forende Staters regeringer som led i det fælles forsvar og  

 forsvarsmateriel til organisationer, der er tilsluttet NATO, samt materialer  

 og ydelser i forbindelse med fællesfinansierede infrastrukturprogrammer under  

 NATO, se I.12. Tilsvarende kan der opnås momsfrihed ved indførsel af varer  

 m.v. fra steder uden for EU, når varerne og materiel er indført med henblik  

 på opfyldelse af de traktatretlige forpligtelser, se nærmere I.3.6.
 I samme omfang og under samme betingelser som fastsat for toldfrihed kan  

 der opnås momsfrihed for varer, der indføres fra steder uden for EU, til  

 fremmede staters herværende diplomatiske og konsulære repræsentationer og  

 dertil knyttede personer med diplomatiske rettigheder samt til internationale  

 organisationer og dertil knyttede personer, der tilstås diplomatiske  

 rettigheder, se nærmere I.3.5.
K.1.3 Transportvirksomheder § 45, stk. 3 Transportvirksomheder, som har betalt moms her i landet i forbindelse med  

 befordring til udlandet af personer med ledsagende bagage og transportmidler,  

 kan få godtgørelse for momsen.
Udlandet omfatter EU-lande og tredielande.  

 Ledsagende transportmidler omfatter f.eks. cykler, motorcykler, personbiler  

 samt busser med passager.
Derimod er lastbiler og tomme busser ikke omfattet  

 af bestemmelsen.
 For at være omfattet af godtgørelsesordningen skal virksomheden lade sig  

 registrere og føre et regnskab, som kan danne grundlag for opgørelsen af  

 momsen, som ønskes godtgjort, jf. § 32 i momsbekendtgørelsen.
Udenrigs personbefordring med fly eller skib Registrerede flyselskaber og rederier kan herefter - med de begrænsninger,  

 der følger af lovens § 42, stk. 1 - fradrage momsen af køb m.v., som vedrører  

 undenrigs befordring med fly eller skib.
 Flyselskaber og rederier, der ikke er registreret for salg m.v. af varer  

 og momspligtige ydelser, men som udfører udenrigs personbefordring, kan efter  

 anmodning registreres og derved få fradrag for moms af køb m.v.
Et herværende luftsfartsselskab kunne af told - og skatteregionen ikke få  

 fradrag for moms af den del af en udenrigsrejse, der vedrørte  

 Aalborg-København af f.eks. en rute Aalborg-København-Tokyo.
Regionen  

 begrundede afgørelsen med, at flyvningen mellem to danske lufthavne var  

 sidestillet med almindelig indenrigs personbefordring, der er fritaget for  

 moms efter § 13, stk. 1, nr. 15. Told - og Skattestyrelsen ændrede  

 afgørelsen, således at der fra den 1.10.1994 er fradragsret for moms af den  

 indenlandske del af ruten, når billetterne udstedes fra provinsluftshavne via  

 Kastrup til en udenrigs destination.
Endvidere er det en betingelse, at der  

 sker et umiddelbart skift fra indenrigsfly til udenrigsfly, at eventuel  

 bagage indcheckes fra start, samt at et gennemgående boarding card udstedes  

 fra start.
Umiddelbart skift anses at foreligge, hvis skiftet finder sted  

 inden for 24 timer, TfS 1994, 854.
 Ligeledes kan moms af udgifter til drift af lounge fratrækkes, hvis  

 loungen er beliggende i udenringsterminalen, og loungen kun kan benyttes af  

 passagerer med gyldig billet til udenrigsdestination, idet udgifterne til  

 driften af loungen anses for en integreret del af den momsfrie udenrigs  

 befordring, TSS.1995.
 Flyselskabers, herunder charterselskabers, udgift til bespisning af  

 passagerer på landjorden i tilfælde af forsinkelser eller aflysninger i  

 flytrafikken kan normalt ikke regnes med ved opgørelsen af købsmomsen.  

 Udgiften kan dog medregnes, hvis selskaberne er forpligtet hertil enten i  

 henhold til internationale aftaler eller i henhold til indgået kontrakt.  

 Udgifter i andre tilfælde, f.eks. hvor bespisningen ydes som kulance fra  

 flyselskabets side, kan ikke medregnes.
Flyselskaber kan normalt ikke få fradrag for købsmomsen vedrørende  

 udgifter til hotelophold, underholdning, restaurationsydelser, repræsentation  

 og gaver.
Flyselskaberne kan dog fradrage 25% af købsmomsen på hotel- og  

 restaurationsydelser, hvis de afholdte udgifter er af strengt erhvervsmæssig  

 karakter, se nærmere J.3.1.5.
 Registrerede flyselskaber m.fl. er i øvrigt omfattet af de almindelige  

 kontrol- og regnskabsbestemmelser.
Rutekørsel med bus til udlandet Registrerede virksomheder, der af Direktoratet for Vejtransport har fået  

 tilladelse til rutekørsel til udlandet med bus, kan - med de begrænsninger,  

 der følger af lovens § 42, stk. 1, se J.3.1, - fradrage moms af indkøb m.v.,  

 som vedrører udenrigs personbefordring ved rutekørsel med bus.
 Virksomheder, der ikke er registreret for salg m.v. af varer og  

 momspligtige ydelser, men som udfører udenrigs personbefordring ved  

 rutekørsel med bus, kan efter anmodning registreres og få fradrag for moms af  

 køb m.v.
Et busselskab, der kører i rutefart mellem Danmark og Sverige, klagede  

 over, at regionen kun ville godtgøre momsen vedrørende omkostningerne i  

 forbindelse med den udenlandske kørselsstrækning.
Told- og Skattestyrelsen  

 traf afgørelse om, at busselskabet er berettiget til godtgørelse af momsen af  

 hele strækningen, dvs. både den udenlandske og indenlandske kørselstrækning.  

 Det er dog betingelse, at selskabet følger rutetilladelsen fra  

 Færdselsstyrelsen, som ikke tillader intern transport af passagerer mellem  

 steder i Danmark (TfS, 1995, 510) K.1.4 Forsikrings- og genforsikringsvirksomhed og finansielle aktiviteter  

 § 45, stk. 4 Der ydes godtgørelse af moms, som er betalt i forbindelse med  

 transaktioner, der er omfattet af § 13, stk. 1, nr. 10 (forsikrings - og  

 genforsikringsvirksomhed) og nr. 11, litra a-e (finansielle aktiviteter), se  

 D.11.10, når ydelserne leveres til aftagere uden for EU, eller de pågældende  

 ydelser er knyttet direkte til varer, som udføres til steder uden for EU.
 For at være berettiget til momsgodtgørelse skal forsikringsselskaberne  

 lade sig momsregistrere, jf. momsbekendtgørelsens § 32. Med de begrænsninger,  

 der følger af § 42, stk. 1, se J.3.1, kan selskaberne få godtgjort moms på  

 køb af varer og momspligtige ydelser her i landet efter følgende regler:
 Som godtgørelsesberettiget moms anses en andel af et års samlede moms på  

 købte varer og momspligtige ydelser, svarende til forholdet i det pågældende  

 år mellem præmieindtægter hidrørende fra forsikringsvirksomhed uden for EU og  

 de samlede præmieindtægter.
 Som præmieindtægter hidrørende fra forsikringsvirksomhed uden for EU  

 anses:
- præmieindtægter for direkte forsikringer med forsikringstagere, der er  

 etableret uden for EU.
Indtægter fra selskabernes agenturer, der er oprettet  

 uden for EU, kan dog kun medregnes med 25%, - præmieindtægter for genforsikringskontrakter, der indgås med selskaber,  

 der er etableret uden for EU, og - præmieindtægter fra forsikring af varer, der transporteres til steder  

 uden for EU.
Selskaberne kan vælge at opgøre denne indtægt som 25% af de  

 samlede præmieindtægter fra vareforsikring.
 De samlede præmieindtægter er selskabets samlede ikke reserveregulerede  

 bruttopræmier, Dep. 652.
 Hvis der måtte være eventuelle ændringer af den fradragsret, som selskabet  

 havde ved købet af et investeringsgode, anvendes reglerne om delvis  

 fradragsret og om regulering af købsmoms for investeringsgoder, se J.4.
 Det gælder f.eks. ændringen af omsætningsfordelingen samt ved salg af  

 driftsmidler og investeringsgoder, for hvilke der er taget helt eller delvis  

 momsfradrag.
 Pengeinstitutter kan opgøre den godtgørelsesberettigede moms som en andel  

 af et års samlede moms på købte varer og momspligtige ydelser, svarende til  

 forholdet mellem renteindtægter hidrørende fra kunder bosiddende i lande uden  

 for EU og de samlede renteindtægter, TfS 1997, 374.
 Registrerede forsikringsselskaber og pengeinstitutter er i øvrigt omfattet  

 af de almindelige kontrol- og regnskabsbestemmelser.
K.1.5 Humanitære organisationer m.v. § 45, stk. 5 Humanitære organisationer mv., der udfører varer til steder uden for EU,  

 kan få godtgørelse af den moms, som er betalt for varerne her i landet, jf. §  

 32 i momsbekendtgørelsen.
K.1.6 Godtgørelse ved indførsel fra steder uden for EU § 45, stk. 6 I tilfælde, hvor betingelserne for toldgodtgørelse efter EU's toldkodeks  

 er opfyldt, ydes momsgodtgørelse i samme omfang som toldgodtgørelse.
 Ligeledes ydes momsgodtgørelse, hvor det er åbenbart, at forudsætningerne  

 for momsfrihed har foreligget ved indførslen.
Registrerede virksomheder Momsregistrerede virksomheder kan få momsen tilbagebetalt, hvis der er  

 betalt for meget i moms på grund af fejl, der ikke skyldes en fejlagtig  

 angivelse fra varemodtagerens side i fortoldningsangivelsen.
Det er en  

 betingelse for tilbagebetalingen, at virksomheden giver erklæring om, enten  

 at den tilbagebetalte moms vil blive modregnet i virksomhedens købsmoms,  

 eller at momsen hverken er eller vil blive medregnet til virksomhedens  

 købsmoms.
I andre tilfælde, f.eks. ved regulering af en skønsmæssig ansættelse eller  

 re-gulering ved returnering af ikke-bestillingssvarende varer, hvor det  

 skønnes, at reguleringen er uden væsentlig økonomisk betydning for  

 virksomheden, kan momsbeløbet ikke tilbagebetales.
Momsbeløbet skal her  

 medregnes til virksomhedens købsmoms.
Hvis det derimod skønnes, at  

 reguleringen er af væsentlig økonomisk betydning for virksomheden kan  

 momsbeløbet tilbagebetales.
Det er en dog betingelse for tilbagebetaling, at  

 virksomheden giver erklæring om, at den tilbagebetalte moms hverken er eller  

 vil blive medregnet til købsmomsen.
Transitvarer Undlader speditionsfirmaer, der som varemodtager angiver transitvarer til  

 godsregistrering, at returnere godstalonen til Told Skat med attest om  

 varernes udførsel, foretager Told Skat en skønsmæssig ansættelse.  

 Speditionsfirmaet kan ikke medregne den betalte importmoms af transitvarerne  

 til firmaets købsmoms.
 Hvis speditionsfirmaet ved fremlæggelse af udførselsdokumentation anmoder  

 om regulering af den skønsmæssig ansættelse, kan såvel told - som momsbeløbet  

 tilbagebetales.
Private Private kan kun få momsen tilbagebetalt, hvis varen ikke svarer til  

 bestillingen.
Der kan ikke tilbagebetales moms, når private returnerer bøger  

 mv., der er bestilt hos virksomheder uden for EU, selv om der gælder en  

 fortrydelsesret.
