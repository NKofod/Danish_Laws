Emne: Indstilling til eksamen, navigations- og skipperskoler Indstilling til fiskeskippereksamen af 3. grad, 2. grad og 1. grad,  

 kystskippereksamen, sætteskippereksamen, styrmandseksamen og  

 skibsførereksamen indsendes til direktoratet senest 4 uger forinden  

 tidspunktet for afholdelse af eksamen.
Blanketter til eksamensindstilling rekvireres i direktoratet for  

 søfartsuddannelsen.
Blanketten skal udfyldes og underskrives af eksaminanden  

 selv.
For de nedenstående eksaminer, hvor indstilling skal foretages af  

 skolen, skal dennes forstander nederst på blanketten underskrive en erklæring  

 om, at skolen har undervist eleven til den pågældende eksamen og indstiller  

 ham til denne.
 Eksaminer, hvor eksaminanden indstilles af skolen:
Kystskippereksamen, Fiskeskippereksamen af 3. grad, Sætteskippereksamen senere end januar 1987, Styrmandseksamen juni 1987 og tidligere, Skibsførereksamen november 1988 og senere.
 Sidste fiskeskippereksamen af 2. grad afholdes i oktober 1986.
 Sidste styrmandseksamen afholdes i maj/juni 1987.
 Indstilling til sætteskippereksamen forudsætter, at den pågældende har  

 bestået kystskippereksamen.
 Indstilling til fiskeskippereksamen af 1. grad og 2. grad forudsætter, at  

 de pågældende har bestået fiskeskippereksamen af 3. grad.
Indstilling til de i stk. 1 nævnte eksaminer forudsætter, at de pågældende  

 har gennemført de af direktøren foreskrevne særlige kurser med  

 tilfredsstillende resultat.
Disse kurser og formen for dokumentation for  

 deres gennemførelse er omhandlet i særlig rundskrivelse om obligatoriske  

 kurser.
 Senest sammen med eksamensindstillingerne anmodes skolerne om at fremsende  

 en af P og T attesteret navneliste over de indstillede personer, der har  

 erhvervet generelt telefonicertifikat.
 Rundskrivelse nr. 1/81 og 2/81 ophæves.
