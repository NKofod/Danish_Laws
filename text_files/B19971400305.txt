I medfør af § 33, § 49, stk. 1 og 3 i lov om jagt og vildtforvaltning, jf. lovbekendtgørelse nr. 114 af 28. januar 1997, fastsættes:
Formål § 1.  Bekendtgørelsen har til formål at sikre Dybsø  

 Fjord som yngle-, raste- og fourageringsområde for vandfugle.
Afgrænsning § 2.  Dybsø Fjord Vildtreservat i Storstrøms Amt  

 omfatter Krageholm Strøm, Fladstrand og Hestevåd i Dybsø Fjord, øerne  

 Skakholm, Kyholm og Dybsø samt dele af de tilstødende landarealer på Gavnø,  

 Vejlø og Enø, som angivet på kortbilag:
- mod nord af en ret østvest gående linie fra Enø's nordspids til et punkt  

 på Gavnø, 325 m syd for skellet mellem matr.nr. 1 h og 1 t  

 Gavnø Hgd., Vejlø, - mod nordøst ved Mellemgrund af en ret linie fra nordøstspidsen af Gavnø  

 til nordhjørnet af Appenæsskoven, skellet mellem matr.nr. 5 a og 6  

a Appenæs By, Vejlø, - mod sydøst af en ret linie fra det østligste punkt på Dybsø til  

 nordvesthjørnet af Jarsskov, Jarsnakke, skellet mellem matr.nr. 46 a  

 og 46 d V.
Egesborg By, V.
Egesborg, og - mod sydvest af en ret linie vinkelret på Enø's vestkyst, 550 m nordvest  

 for Enø's sydspids, fra kysten til en position på søterritoriet 50 m fra  

 højeste, daglige vandstandslinie.
Herfra forløber grænsen i samme afstand fra  

 kysten til et punkt 50 m syd for Enø's sydspids og videre i en ret linie til  

 Dybsøs vestligste punkt.
 Følgende dele af Enø Overdrev, som angivet på kortbilag:
 - Krageholm Sletten mod sydvest afgrænset af en linie i overgangen mellem  

 strandeng og overdrev fra den lille vig omtrent 400 m sydøst for Kyholm til  

 det østligste punkt på kysten.
 - Sandodden mod nord afgrænset af forlængelsen op på land af den under nr.  

 1, nævnte linie vinkelret på Enøs vestkyst til et punkt 135 m fra kysten,  

 herfra mod sydøst til linien møder bunden af den nordligste vig, umiddelbart  

 syd for Stubbene.
 Gavnø i et 50 m bredt bælte regnet fra højeste, daglige vandstandslinie  

 langs det i reservatet beliggende vandområde.
Vejlø i et 50 m bredt bælte regnet fra højeste, daglige vandstandslinie på  

 strækningen fra udløbet ved Nylandsmølle til Karlsgab og i tagrørbæltet fra  

 Karlsgab til nordspidsen af Appenæsskoven.
På steder, hvor der ikke er tagrør  

 eller siv, dog i en afstand af 50 m fra højeste, daglige vandstandslinie.
I  

 sivbæltet langs Fladså til Vejlø Bro.
 Stk. 2.  Mod land afgrænses den i stk. 1 nr. 1 nævnte  

 del af søterritoriet af højeste, daglige vandstandslinie.
Jagt § 3.  Det er forbudt at udøve jagt på eller på anden  

 måde at ombringe, indfange eller forjage pattedyr og fugle på den del af  

 reservatets vandområde, der mod sydøst afgrænses af en ret linie fra Dybsø's  

 østligste punkt til udløbet ved Nylandsmølle.
 Stk. 2.  Det er forbudt at medbringe ladt skydevåben på  

 de i stk. 1 nævnte dele af reservatet.
 § 4.  Jagt på vandfugle er forbudt på reservatets  

 landarealer på Gavnø og Vejlø samt på øerne Skakholm, Kyholm og Dybsø.
 § 5.  Jagt fra fartøj, der ikke er opankret, er  

 forbudt i den del af reservatet, der er beliggende øst for den i § 3, stk. 1  

 beskrevne linie.
Færdsel § 6.  Færdsel er forbudt på den del af reservatets  

 vandområde, Fladstrand, der mod nord afgrænses af broen ved Vasen og mod syd  

 af en ret linie mellem Gavnø og Vejlø, hvor Karlsgab er smallest.
 Stk. 2.  Bestemmelsen i stk. 1 gælder ikke for:
§ 7.  Færdsel er forbudt fra 1. april til 15. juli på  

 Skakholm, Kyholm, de dele af Enø Overdrev, der er beliggende i reservatet,  

 den nordøstlige del af øen Dybsø inkl. tilvækstområder, samt på det omgivende  

 søterritorium indenfor en afstand af 50 m fra højeste, daglige  

 vandstandslinie.
Området med færdselsforbud på Dybsø afgrænses mod sydvest og  

 syd af en linie fra et punkt på kysten 200 m nord for det højeste punkt på  

 Humlebakke, herfra følgende foden af bakken mod sydøst til et punkt 550 m  

 vest for det østligste punkt på Dybsø og videre af en ret linie mod øst til  

 sidstnævnte punkt.
 Stk. 2.  Bestemmelsen i stk. 1 gælder ikke for:
 § 8.  Motordrevet sejlads med højere hastighed end 8  

 knob er forbudt.
 § 9.  Brætsejlads er forbudt.
 Stk. 2.  Bestemmelsen i stk. 1 gælder ikke for:
Dispensation og tilsyn § 10.  Skov- og Naturstyrelsen kan, når særlige  

 forhold taler derfor, dispensere fra bestemmelserne i §§ 3-9.
 Stk. 2.  Skov- og Naturstyrelsens afgørelser efter stk.  

 1 kan ikke indbringes for anden administrativ myndighed.
 Stk. 3.  Uanset bestemmelserne i denne bekendtgørelse  

 kan Farvandsvæsenet eller andre (f.eks. havne) udføre arbejder i forbindelse  

 med redningsopgaver og den for sejladsen nødvendige afmærkning m.v.
 § 11.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 12.  Efter § 54, stk. 1, nr. 5 og nr. 7, i lov om  

 jagt og vildtforvaltning straffes overtrædelse af bestemmelserne i §§ 3-9  

 eller tilsidesættelse af vilkår, der er fastsat i en dispensation i medfør af  

 § 10 med bøde, medmindre strengere straf er forskyldt efter den øvrige  

 lovgivning.
 § 13.  Bekendtgørelsen træder i kraft den 1. september  

 1997.
 Stk. 2.  Samtidig hermed ophæves Landbrugs- og  

 Fiskeriministeriets bekendtgørelse af 23. oktober 1940 om fredning af  

 fuglelivet på vandområdet mellem Gaunø, Enø, Dybsø og Vejlø m.m.
