Bestemmelser om kørsel på jernbaneinfrastruktur med togkontrol I medfør af § 21 h og § 24, stk. 5, i lov om jernbane jf. lovbekendtgørelse nr. 1171 af 2. december 2004, som ændret ved lov nr. 477 af 30. maj 2007, fastsætter Trafikstyrelsen efter bemyndigelse fra transportministeren i henhold til § 24 a følgende:
1. Referencedokumenter 1.1 Lovbekendtgørelse nr. 1171 af 2. december 2004 af lov om jernbane.
2. Definitioner 2.1 Ved togkontrolanlæg forstås: Fællesbetegnelse for togkontrolanlæg (dog ikke F-HKT-anlæg), som bremser toget, hvis den maksimalt tilladte hastighed overskrides, eller hvis toget passerer et signal, som ikke viser en kørtilladelse eller en kørtilladelse med begrænset hastighed.
Et togkontrolanlæg består af faste anlæg, som er tilsluttet sikringsanlæggene, det mobile anlæg i togene samt et førerrumssignal eller førerrumspanel.
a) rullende materiel, der afprøves på jernbaneinfrastruktur, og b) rullende materiel, der har til formål at afprøve jernbaneinfrastruktur.
a) kørsel fra en station eller en strækning med fast togkontrolanlæg til en station eller en strækning uden togkontrolanlæg, og b) kørsel fra en station eller en strækning uden fast togkontrolanlæg til en station eller en strækning med fast togkontrolanlæg.
3. Anvendelsesområde 3.1 Denne BJ fastsætter bestemmelser for kørsel på jernbaneinfrastruktur, der er udrustet med eksisterende og godkendt fast togkontrolanlæg, og for de trækkraftenheder, der fremføres på denne jernbaneinfrastruktur.
a) Den københavnske metro b) Øresundsforbindelsens svenske systemdel på dansk territorium c) Prøvetog d) Snerydningstog.
4. Krav til sammenhængen mellem fast og mobilt togkontrolanlæg 4.1 Trækkraftenheder skal for at kunne begynde kørsel som tog på strækninger med faste togkontrolanlæg, jf. punkt 3.1 have indbygget og skal anvende mobilt togkontrolanlæg, der er kompatibelt med strækningens faste togkontrolanlæg.
5. Betingelser for kørsel på tilslutninger 5.1 Kørsel på tilslutninger kræver godkendelse af Trafikstyrelsen efter ansøgning fra den pågældende jernbanevirksomhed.
6. Dispensation 6.1 Trafikstyrelsen kan dispensere fra kravene i punkt 4.1, 4.2 og 5.3., såfremt virksomhederne kan godtgøre, at kørslen kan udføres på en betryggende måde.
7. Klageadgang 7.1 Klage over afgørelser, truffet af Trafikstyrelsen, kan påklages til Jernbaneklagenævnet.
Afgørelser, der kan påklages til Jernbaneklagenævnet, kan ikke påklages til anden administrativ myndighed.
Jernbaneklagenævnets afgørelser kan ikke påklages til anden administrativ myndighed.
8. Ikrafttræden 8.1 Denne BJ træder i kraft den 31. december 2007.
