Bekendtgørelse  

 om måleteknisk kontrol med målere, der  

  

 anvendes til måling af elforbrug I medfør af § 11, stk. 1 og stk. 3-6,  

 § 13, stk. 1, § 14, stk. 3 og stk. 4, samt § 16  

 i  

 lov om erhvervsfremme, jf. lovbekendtgørelse nr. 992 af 8. december 2003, som  

 ændret ved lov nr. 1464 af 22. december 2004, og i tilslutning til  

 bekendtgørelse  

 om gebyrer m.v. inden for metrologiområdet og bekendtgørelse om ikrafttræden  

 af  

 EF-direktiv om måleinstrumenter (MID) og om udpegning af notificerede  

 organer,  

 fastsættes efter bemyndigelse:
Kapitel 1 Anvendelsesområde mv.
 § 1.  

  

 Målere, der anvendes som grundlag for måling af forbruget af elektrisk  

 energi,  

 og som er omfattet af bekendtgørelse om individuel måling af el, gas, vand og  

 varme, skal opfylde de krav og underkastes den måletekniske kontrol, der er  

 fastsat i nærværende bekendtgørelse og i de måletekniske direktiver, hvortil  

 nærværende bekendtgørelse henviser.
 Stk. 2.  

  

 Målere, jf.  

 stk. 1, som anvendes i husholdninger, erhverv eller let industri er  

 omfattet af bestemmelserne i stk. 4 eller stk. 5.
 Stk. 3.  

  

 Målere, jf.  

 stk. 1, som anvendes til andre formål end de i stk. 2 nævnte, er  

 omfattet af bestemmelserne i stk. 6.
 Stk. 4.  

  

 Målere, som  

 anvendes i husholdninger, erhverv eller let industri, jf. stk. 2, og som  

 har en gyldig typegodkendelse, der er udstedt før den 30. oktober 2006, skal  

 førstegangsverificeres og mærkes i henhold til typegodkendelsen, inden de  

 markedsføres og ibrugtages, jf. dog § 27, stk. 3.
 Stk. 5.  

  

 Målere, som  

 anvendes i husholdninger, erhverv eller let industri, jf. stk. 2, og som  

 ikke har en gyldig typegodkendelse, der er udstedt før den 30. oktober 2006,  

 er  

 omfattet af bestemmelserne i § 2.
 Stk. 6.  

  

 Målere, der  

 anvendes som angivet i stk. 3, skal inden de markedsføres og ibrugtages,  

 enten:
1)  

 	  

 følge bestemmelserne  

 i § 2, eller 2)  

 	  

 opfylde kravene i en  

 teknisk standard eller forskrift, der opfylder samme krav til sikkerhed og  

 brugbarhed som bestemmelserne i § 2.
 Stk. 7.  

  

 Dokumentation for opfyldelse af kravene i stk. 6, nr. 2, skal foreligge  

 i  

 form af en typegodkendelse og førstegangsverifikation.
 Stk. 8.  

  

 Målere, jf.  

 stk. 1, som er taget i brug før den 1. august 1998, er omfattet af  

 § 12.
 § 2.  

  

 Målere,  

 der anvendes til måling af forbrug af elektrisk energi i husholdninger,  

 erhverv  

 eller let industri, og som ikke har en gyldig typegodkendelse, der er udstedt  

 før den 30. oktober 2006, jf. § 1, stk. 5, skal inden de  

 markedsføres  

 og ibrugtages opfylde relevante krav i bilag 1 til bekendtgørelse om  

 ikrafttræden af EF-direktiv om måleinstrumenter (MID) og om udpegning af  

 notificerede  

 organer (herefter rammebekendtgørelsen), herunder de generelle væsentlige  

 krav,  

 som er anført i bilag I og de særlige krav, som er anført i bilag MI-003.
 Stk. 2.  

  

 Følgende  

 krav om bestemte nøjagtighedsklasser stilles til målerne afhængigt af, til  

 hvilket  

 anvendelsesområde, de skal bruges:
 1)  

 	  

 Til måling af  

 elforbrug i husholdninger:
 a)  

 	  

 Hvis måler er  

 placeret indendørs, skal der anvendes målere af nøjagtighedsklasse A eller  

 bedre.
 b)  

 	  

 Hvis måler er  

 placeret udendørs, skal der anvendes målere af nøjagtighedsklasse B eller  

 bedre.
 2)  

 	  

 Til måling af  

 elforbrug i erhvervsmiljøer og i lette industrimiljøer:
 a)  

 	  

 Hvis måler bruges i  

 forbindelse med en spændingstransformer, skal der anvendes målere af  

 nøjagtighedsklasse  

 C.
 b)  

 	  

 Til øvrige  

 anvendelser end den i stk. 2, nr. 2, litra a, anførte, skal anvendes  

 målere af nøjagtighedsklasse B eller bedre.
 § 3.  

  

 Dokumentation  

 for opfyldelse af de i § 2 nævnte krav skal foreligge i form af en  

 overensstemmelsesvurdering gennemført som beskrevet i artikel 9 i bilag 1 til  

 rammebekendtgørelsen samt ved CE-mærkning og supplerende metrologisk mærkning  

 i  

 henhold til artikel 7 i bilag 1 til rammebekendtgørelsen.
Kapitel 2 Definitioner § 4.  

  

 For  

 ikke ibrugtagne målere, der er omfattet af rammebekendtgørelsen, jf.  

 § 2,  

 anvendes de definitioner, som er givet i artikel 4 i bilag 1 til  

 rammebekendtgørelsen, og som er givet i det relevante instrumentspecifikke  

 bilag i bilag 1 til rammebekendtgørelsen, bilag MI-003.
 § 5.  

  

 For  

 ikke ibrugtagne målere, der ikke er omfattet af rammebekendtgørelsen, jf.  

 § 1, stk. 4, og stk. 6, nr. 2, anvendes følgende definitioner:
 1)  

 	  

 Ved typegodkendelse  

 forstås den afgørelse, som medfører anerkendelse af, at konstruktionen af et  

 måleinstrument opfylder de forskriftsmæssige krav, som stilles til dette.
 2)  

 	  

 Ved EØF-typegodkendelse  

 forstås en typegodkendelse meddelt af en kompetent myndighed i en af EU-  

 eller  

 EØS-medlemsstaterne i overensstemmelse med regler fastsat i et EØF-direktiv.
 3)  

 	  

 Ved national  

 typegodkendelse forstås en dansk typegodkendelse, der ikke er en  

 EØF-typegodkendelse.
 4)  

 	  

 Ved en  

 typegodkendelsesattest forstås et dokument, som attesterer, at en  

 typegodkendelse er blevet givet.
 5)  

 	  

 Ved verifikation  

 forstås de operationer, som omfatter en identifikation, undersøgelse,  

 kalibrering og mærkning samt plombering, og som konstaterer og bekræfter, at  

 måleren eller målesystemet opfylder forskriftsmæssige krav specielt angående  

 målenøjagtighed.
 6)  

 	  

 Ved  

 førstegangsverifikation forstås verifikation af et måleinstrument, som ikke  

 har  

 været verificeret før.
 7)  

 	  

 Ved EØF-førstegangsverifikation  

 forstås førstegangsverifikation udført af en kompetent myndighed i en af EU-  

 eller EØS-medlemsstaterne i overensstemmelse med regler fastsat i et  

 EØF-direktiv.
 8)  

 	  

 Ved national  

 førstegangsverifikation forstås en dansk førstegangsverifikation, der ikke er  

 en EØF-førstegangsverifikation.
 § 6.  

  

 For  

 alt måleudstyr i brug, jf. § 1, stk. 2, stk. 3, stk. 4 og  

 stk. 5 anvendes følgende definitioner:
 1)  

 	  

 Ved reverifikation  

 forstås en verifikation, som følger efter en førstegangsverifikation eller en  

 overensstemmelsesvurdering.
 2)  

 	  

 Ved kalibrering af et  

 måleinstrument forstås den fremgangsmåde, der under fastlagte betingelser kan  

 vise, hvilken forskel der er mellem værdierne på instrumentet og de  

 tilsvarende  

 kendte, korrekte værdier.
 3)  

 	  

 Akkrediteret kalibrering  

 er kalibrering udført af et akkrediteret kalibreringslaboratorium i henhold  

 til  

 laboratoriets akkreditering efter DS/EN ISO/IEC 17025, og hvor laboratoriet  

 er  

 akkrediteret af Den Danske Akkrediterings- og Metrologifond (DANAK) eller af  

 et  

 tilsvarende akkrediteringsorgan, som er medunderskriver af EAs  

 multilaterale  

 aftale om gensidig anerkendelse.
 § 7.  

  

 Ved  

 anvendelse af bestemmelserne i denne bekendtgørelse lægges følgende  

 definitioner til grund:
 1)  

 	  

 Udstyrsleverandører  

 er producenter, importører og forhandlere af måleinstrumenter omfattet af  

 § 1.
 2)  

 	  

 Netvirksomheder er  

 virksomheder, boligselskaber mv., der er ansvarlige for korrekt måling af den  

 elektriske energi, der leveres til forbrugere mod betaling, og som anvender  

 måleudstyr omfattet af § 1, stk. 2, stk. 3, stk. 4 eller  

 stk. 5, i denne bekendtgørelse til de formål, som er anført i § 1,  

 stk. 1.
 3)  

 	  

 Elforbrugere er  

 virksomheder, boligejere eller beboere, der som aftagere af elektrisk energi  

 udgør den part i transaktionen, som ikke har rådighed over måleudstyret.
 § 8.  

  

 Ved  

 Den Danske Akkrediterings- og Metrologifond forstås Den Danske  

 Akkrediterings-  

 og Metrologifond (DANAK, metrologi), som er den del af fonden, som har  

 metrologi som område.
 Stk. 2.  

  

 Ved Den  

 Danske Akkrediterings- og Metrologifond (DANAK) forstås Den Danske  

 Akkrediterings- og Metrologifond (DANAK, akkreditering), som er den del af  

 fonden, som har akkreditering som område.
Kapitel 3 Krav til udstyrsleverandører m.fl.
 § 9.  

  

 Udstyrsleverandører af målere omfattet af rammebekendtgørelsen, jf. § 2,  

 må ikke markedsføre, sælge eller levere sådanne målere til anvendelse efter  

 § 1, stk. 1, medmindre målerne er overensstemmelsesvurderede og  

 mærkede i henhold til § 3.
 Stk. 2.  

  

 Udstyrsleverandører af målere, jf. stk. 1, må ikke markedsføre, sælge  

 eller levere målere, som bærer CE-mærkning og supplerende metrologisk  

 mærkning  

 i henhold til artikel 17 i bilag 1 til rammebekendtgørelsen, medmindre  

 måleudstyret  

 opfylder samtlige relevante krav i denne bekendtgørelse og i bilag 1 til  

 rammebekendtgørelsen.
 § 10.  

  

 Udstyrsleverandører af målere omfattet af andre bestemmelser end  

 rammebekendtgørelsen,  

 jf. § 1, stk. 4, stk. 5 eller stk. 6, nr. 2, må ikke  

 markedsføre, sælge eller levere måleudstyr til anvendelse efter § 1,  

 stk. 1, medmindre måleudstyret er typegodkendt.
 Stk. 2.  

  

 Måleudstyret, jf. stk. 1, skal desuden være førstegangsverificeret inden  

 leveringen, medmindre det klart fremgår af kontrakten vedrørende  

 måleudstyrets  

 levering, at køberen selv vil lade førstegangsverifikationen udføre.
Kapitel 4 Krav til netvirksomheder og reparatører § 11.  

  

 Netvirksomheder må ikke til formål omfattet af § 1, stk. 1,  

 installere målere omfattet af rammebekendtgørelsen, jf. § 2, eller lade  

 sådanne målere installere, medmindre målerne er overensstemmelsesvurderede og  

 mærkede i henhold til § 3.
 Stk. 2.  

  

 Netvirksomheder skal for målere omfattet af § 2, installere målere, som  

 er  

 egnede til nøjagtig måling i den anvendelse, som forventes eller kan  

 forventes.  

 Som grundlag for valget af måler skal netvirksomhederne anvende de af  

 fabrikanten,  

 i henhold til bilag I, punkt 1.3, og bilag MI-003, pkt. 2, i bilag 1 til  

 rammebekendtgørelsen, deklarerede værdier på følgende områder:
1)  

 	  

 for det klimatiske,  

 mekaniske og elektromagnetiske miljø, som måleren er bestemt til anvendelse  

 i,  

 samt for strømforsyning og påvirkende størrelser, som kan påvirke målerens  

 nøjagtighed, og 2)  

 	  

 for tilladte  

 driftsbetingelser.
 Stk. 3.  

  

 De i  

 stk. 2, nævnte målere skal opfylde kravene i § 2, stk. 2,  

 vedrørende brug af bestemte nøjagtighedsklasser til bestemte  

 anvendelsesområder.
 Stk. 4.  

  

 Netvirksomheder, jf. stk. 1, må ikke til formål omfattet af § 1,  

 stk. 1, installere måleudstyr omfattet af § 1, stk. 4, eller  

 betinge sådant måleudstyr installeret, medmindre måleudstyret er verificeret.
 § 12.  

  

 Målere, der anvendes til de i § 1, stk. 1, anførte formål og har  

 været i brug før 1. august 1998, kan fortsat anvendes, uanset at de ikke er  

 typegodkendte og verificerede.
 Stk. 2.  

  

 Nedtages  

 sådanne målere, herunder nedtagning som følge af statistisk stikprøvekontrol  

 eller periodisk totalkontrol, jf. § 14, stk. 2, må de ikke  

 genanvendes til brug for måling af elforbrug efter § 1, før det ved  

 akkrediteret kalibrering er konstateret, at målerens nøjagtighed overholder  

 kravene til førstegangsverificerede elmålere.
 Stk. 3.  

  

 Målere i  

 henhold til stk. 2, verificeres på grundlag af den akkrediterede rapport  

 for kalibreringen.
 § 13.  

  

 Måleudstyr, der anvendes i henhold til § 1, stk. 1, og som er  

 repareret eller på anden måde har været udsat for indgreb, der kan påvirke  

 måleudstyrets nøjagtighed, skal reverificeres, før det på ny anvendes.  

 Måleudstyret skal ligeledes reverificeres, såfremt dets plombering er blevet  

 brudt.
 Stk. 2.  

  

 En  

 reparatør, der ved reparation af et måleudstyr har foretaget et indgreb, der  

 kræver reverifikation af måleinstrumentet, jf. stk. 1, skal straks give  

 meddelelse herom til netvirksomheden.
 Stk. 3.  

  

 Det  

 påhviler netvirksomheden at rekvirere reverifikation hos et bemyndiget  

 laboratorium,  

 jf. § 19, stk. 2.
§ 14.  

  

 Netvirksomheden skal etablere et kontrolsystem til  

 overvågning af samtlige elmåleres nøjagtighed.
Kontrolsystemet skal være  

 således opbygget, at der gennem dets drift opnås tilstrækkelig sikkerhed for,  

 at de i drift værende elmålere ikke overskrider følgende:
 1)  

 	  

 For målere i henhold  

 til bestemmelserne i § 2 er de maksimalt tilladelige fejl for målere i  

 drift lig med 1,5 gange de maksimalt tilladelige fejl for nye målere.
 2)  

 	  

 For målere i henhold  

 til § 1, stk. 4 eller stk. 6, nr. 2, er de maksimalt  

 tilladelige  

 fejl for målere i drift lig med det dobbelte af de maksimalt tilladelige fejl  

 ved førstegangsverifikation.
 Stk. 2.  

  

 Kontrolsystemet  

 i henhold til stk. 1 kan baseres på statistisk stikprøvekontrol af givne  

 partier af ensartede elmålere, hvor kontrolperioden varierer afhængigt af  

 resultatet af kontrollen, på periodisk udskiftning af alle elmålere i et  

 givet  

 parti (periodisk totalkontrol) eller på permanent overvågning af elmålere ved  

 hjælp af en ekstra måler (kontrolmåler). Kontrolmåling skal foregå ved  

 akkrediteret  

 kalibrering.
 Stk. 3.  

  

 Ved måling  

 af elektrisk energi ved en systemspænding på 1kV eller mere kan systemet for  

 kontrol af elmålerne efter tilladelse fra Den Danske Akkrediterings- og  

 Metrologifond udformes, så overvågning af elmålernes nøjagtighed på anden vis  

 dokumenteres.
 Stk. 4.  

  

 Kontrolsystemet skal foreligge fuldt dokumenteret i en kontrolmanual.
 Stk. 5.  

  

 Netvirksomheden er forpligtet til at bekendtgøre kontrolsystemets indhold  

 over  

 for de til elnettet tilsluttede elforbrugere, ligesom elforbrugerne skal  

 orienteres, hvis der foretages ændringer af kontrolsystemet.
Kapitel 5 Krav til elforbrugere § 15.  

  

 Elforbrugere må ikke uretmæssigt foretage indgreb i måleudstyr omfattet af  

 denne bekendtgørelse eller på anden måde påvirke måleudstyrets korrekte  

 funktion.
Kapitel 6 Overensstemmelsesvurdering i henhold til  

 rammebekendtgørelsen § 16.  

  

 Overensstemmelsesvurdering,  

 jf. artikel 9 i bilag 1 til rammebekendtgørelsen, samt CE-mærkning og  

 supplerende metrologisk mærkning, jf. artikel 7 i bilag 1 til  

 rammebekendtgørelsen, gennemføres af fabrikanten af måleudstyret.
 Stk. 2.  

  

 Til overensstemmelsesvurderingen,  

 jf. stk. 1, kan fabrikanten, jf. bilag MI-003 i bilag 1 til  

 rammebekendtgørelsen, vælge mellem metoderne i følgende bilag: B+D eller B+F  

 eller H1.
 Stk. 3.  

  

 Ved  

 bilagene nævnt i stk. 2, forstås:
 1)  

 	  

 B er  

 Typeafprøvning.
 2)  

 	  

 D er Erklæring om  

 typeoverensstemmelse baseret på kvalitetssikring af produktionen.
 3)  

 	  

 F er Erklæring om  

 typeoverensstemmelse baseret på produktverifikation.
 4)  

 	  

 H1 er  

 Overensstemmelseserklæring baseret på fuld kvalitetssikring plus  

 konstruktionsundersøgelse.
 Stk. 4.  

  

 I  

 forbindelse med overensstemmelsesvurderingen skal fabrikanten gøre brug af et  

 notificeret organ til at udføre de opgaver, som er foreskrevet i bilag A til  

 bilag H1 i bilag 1 til rammebekendtgørelsen.
 Stk. 5.  

  

 Overensstemmelsesvurderede målesystemer skal mærkes som beskrevet i artikel  

 17  

 i bilag 1 til rammebekendtgørelsen, og der skal udstedes en skriftlig  

 overensstemmelseserklæring, som skal ledsage målesystemet.
Kapitel 7 Typegodkendelse af måleudstyr, som ikke er  

 omfattet af rammebekendtgørelsen § 17.  

  

 Typegodkendelse af måleudstyr, jf. § 1, stk. 6 nr. 2 søges hos og  

 meddeles af Den Danske Akkrediterings- og Metrologifond.
Ansøgningen skal  

 indeholde dokumentation for, at instrumentet overholder lovmæssige krav i  

 form  

 af en typeprøvningsrapport fra et laboratorium, som er akkrediteret af Den  

 Danske Akkrediterings- og Metrologifond (DANAK) eller af et tilsvarende  

 akkrediteringsorgan, som er medunderskiver af EAs multilaterale aftale  

 om  

 gensidig anerkendelse.
 Stk. 2.  

  

 Hvor der  

 ikke findes laboratorier med fornøden akkreditering til de prøvninger, der  

 kræves for et givet instrument, godkender Den Danske Akkrediterings- og  

 Metrologifond andre egnede laboratorier.
Kapitel 8 Førstegangsverifikation af måleudstyr, som ikke  

 er omfattet af rammebekendtgørelsen § 18.  

  

 Førstegangsverifikation af måleudstyr, som er typegodkendt før den 30.  

 oktober  

 2006 efter de bestemmelser, der var gældende inden den 30. oktober 2006, og  

 som  

 har en stadigt gældende typegodkendelse, jf. § 1, stk. 4, samt af  

 måleudstyr,  

 som er typegodkendt i henhold til § 1, stk. 6, nr. 2, udføres af  

 laboratorier, som er særligt bemyndiget hertil af Den Danske Akkrediterings-  

 og  

 Metrologifond på baggrund af, at de har den fornødne akkreditering fra Den  

 Danske Akkrediterings- og Metrologifond (DANAK) eller fra et tilsvarende  

 akkrediteringsorgan, som er medunderskriver af EAs multilaterale aftale  

 om  

 gensidig anerkendelse.
 Stk. 2.  

  

 Verifikation rekvireres direkte hos et bemyndiget laboratorium, der opkræver  

 betaling herfor.
 Stk. 3.  

  

 Verificerede målere skal mærkes med verifikationsmærke og årsmærke som vist i  

 bilag 1 til denne bekendtgørelse.
Kapitel 9 Reverifikation af alt måleudstyr § 19.  

  

 Reverifikation udføres af laboratorier, som er særligt bemyndiget hertil af  

 Den  

 Danske Akkrediterings- og Metrologifond på baggrund af, at de har den  

 fornødne  

 akkreditering fra Den Danske Akkrediterings- og Metrologifond (DANAK) eller  

 fra  

 et tilsvarende akkrediteringsorgan, som er medunderskriver af EAs  

 multilaterale aftale om gensidig anerkendelse.
 Stk. 2.  

  

 Reverifikation  

 rekvireres direkte hos et bemyndiget laboratorium, der opkræver betaling  

 herfor.
 Stk. 3.  

  

 Reverificerede målere skal mærkes med verifikationsmærke og årsmærke som vist  

 i  

 bilag 1 til denne bekendtgørelse.
Kapitel 10 Tilsyn, markedsovervågning og håndhævelse mv.
 § 20.  

  

 Den Danske Akkrediterings- og Metrologifond fører tilsyn med, at denne  

 bekendtgørelses bestemmelser overholdes, og gennemfører markedsovervågning i  

 henhold til artikel 18 i bilag 1 til rammebekendtgørelsen.
 § 21.  

  

 Hvis  

 det konstateres, at en måler, som er mærket, jf. artikel 17 i bilag 1 til  

 rammebekendtgørelsen, ikke opfylder kravene i rammebekendtgørelsen, skal  

 udstyrsleverandøren bringe måleren i overensstemmelse med kravene, inden for  

 en  

 tidsfrist fastsat af Den Danske Akkrediterings- og Metrologifond.
 Stk. 2.  

  

 Sikkerhedsstyrelsen kan forbyde, at måleudstyr, der ikke opfylder kravene,  

 jf.  

 stk. 1, anvendes, før det er bragt i overensstemmelse med kravene.
 Stk. 3.  

  

 Såfremt de  

 konstaterede mangler, jf. stk. 1, er generelle for pågældende type af  

 måleudstyr, kan Sikkerhedsstyrelsen påbyde udstyrsleverandøren at begrænse  

 eller stoppe markedsføringen af pågældende type målesystem, samt forbyde brug  

 af allerede solgt måleudstyr af pågældende type.
 Stk. 4.  

  

 Den Danske  

 Akkrediterings- og Metrologifond kan indstille overfor Sikkerhedsstyrelsen,  

 at  

 der meddeles forbud eller påbud efter stk. 2 eller stk. 3.
 § 22.  

  

 Sikkerhedsstyrelsen  

 og Den Danske Akkrediterings- og Metrologifond kan kræve meddelt alle sådanne  

 oplysninger, som skønnes nødvendige for udøvelse af opgaver i henhold til  

 denne  

 bekendtgørelse.
 Stk. 2.  

  

 Sikkerhedsstyrelsen  

 har, hvis det skønnes nødvendigt, til enhver tid mod behørig legitimation  

 uden  

 retskendelse adgang til offentlige og private ejendomme og lokaliteter for at  

 varetage hvervet med måleteknisk kontrol.
Kapitel 11 Priser (Gebyrer) § 23.  

  

 Den  

 Danske Akkrediterings- og Metrologifond beregner sig betaling for sine  

 ydelser  

 i forbindelse med denne bekendtgørelse, jf. bekendtgørelse om gebyrer m.v.  

 inden for metrologiområdet.
Kapitel 12 Klageadgang § 24.  

  

 Tvister mellem elforbruger og netvirksomhed om kontrolsystemets effektivitet,  

 jf. § 14, kan indbringes for Den Danske Akkrediterings- og  

 Metrologifond.
 Stk. 2.  

  

 Kræver en  

 klagebehandling i henhold til stk. 1 indhentning af ekspertudtalelser,  

 vil  

 omkostningerne hertil blive pålagt netvirksomheden.
 § 25.  

  

 Den  

 Danske Akkrediterings- og Metrologifonds afgørelser i henhold til denne  

 bekendtgørelse kan indbringes for Sikkerhedsstyrelsen.
 Stk. 2.  

  

 Sikkerhedsstyrelsens  

 afgørelser kan ikke indbringes for anden administrativ myndighed.
Kapitel 13 Straffebestemmelser § 26.  

  

 Med  

 bøde straffes den, der:
1)  

 	  

 markedsfører eller  

 ibrugtager målere i strid med § 1, stk. 4 eller stk. 6, eller § 2, stk. 1,  

 jf.  

 stk. 2, 2)  

 	  

 markedsfører, sælger  

 eller leverer måleudstyr i strid med § 9, stk. 1 eller stk. 2, eller § 10,  

 stk.  

 1 eller stk. 2, 3)  

 	  

 installerer målere  

 eller lader målere installere i strid med § 11, stk. 1, stk. 2, stk. 3 eller  

 stk. 4, 4)  

 	  

 anvender målere i  

 strid med § 12, stk. 2 eller stk. 3, 5)  

 	  

 undlader at lade måleudstyr  

 reverificere i overensstemmelse med § 13, stk. 1, jf. stk. 3, 6)  

 	  

 undlader at give  

 meddelelse til netvirksomheden efter § 13, stk. 2, 7)  

 	  

 undlader at etablere  

 et kontrolsystem i overensstemmelse med § 14, stk. 1, jf. stk. 2, 8)  

 	  

 undlader at dokumentere  

 kontrolsystemet i en kontrolmanual som angivet i § 14, stk. 4, 9)  

 	  

 undlader at  

 bekendtgøre kontrolsystemets indhold som angivet i § 14, stk. 5, 10)  

 	  

 overtræder § 15, 11)  

 	  

 i strid med § 16, stk.  

 1 undlader at gennemføre overensstemmelsesvurdering eller mærkning, som  

 angivet  

 i § 16, stk. 4 eller stk. 5, 12)  

 	  

 undlader at efterkomme  

 påbud eller forbud meddelt efter § 21, stk. 2 eller stk. 3, eller 13)  

 	  

 tilsidesætter  

 oplysningspligten i § 22, stk. 1.
 Stk. 2.  

  

 Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
Kapitel 14 Ikrafttræden, overgangsbestemmelser mv.
 § 27.  

  

 Bekendtgørelsen træder i kraft den 30. oktober 2006.
 Stk. 2.  

  

 Bekendtgørelse nr. 1147 af 15. december 2003 om kontrol med elmålere, der  

 anvendes til måling af elforbrug ophæves.
 Stk. 3.  

  

 De i  

 henhold til bekendtgørelsen i stk. 2 udstedte typegodkendelser, meddelte  

 tilladelser og bemyndigelser vedbliver at have gyldighed, indtil de udløber,  

 ændres eller tilbagekaldes.
 Stk. 4.  

  

 Det  

 måleudstyr, som lovligt er ibrugtaget i henhold til bekendtgørelsen i  

 stk. 2, er fortsat lovlige at anvende, såfremt det løbende sikres, at  

 det  

 overholder de krav, som var gældende på tidspunktet for ibrugtagningen.
 § 28.  

  

 Bekendtgørelsen gælder ikke for Grønland og Færøerne.
Sikkerhedsstyrelsen, den 17. oktober  

 2006 Carsten Sørig /Gro Funder Sommerlund Bilag 1 1. Verifikationsmærke eller   

 	  

 hvor  

 YY angiver kendingsbogstaver for den stat, i hvilken verifikationen er  

 foretaget, og   

 	  

 hvor XXX angiver  

 kendingsnummeret for det bemyndigede laboratorium, der har foretaget  

 verifikationen.
2. Årsmærke   

 	  

 hvor  

 ZZ angiver de 2 sidste cifre i verifikationsåret.
