Begrebet »rejsebureauvirksomhed« og regler for  

 turistvognmænds opgørelse af bidragsgrundlaget efter ambiloven Salg af pakkerejser anses som rejsebureauvirksomhed, der er bidragspligtig  

 efter lovens § 2, stk. 1, nr. 2 i ambiloven.
Virksomhederne skal derfor  

 beregne bidragsgrundlaget efter reglerne i lovens § 8, stk. 1, nr. 1 og stk.  

 4, nr. 3.
 Ved »pakkerejse« forstås et sammensat rejsearrangement, hvori  

 der udover transportydelsen indgår andre ydelser og varer, fx overnatning,  

 forplejning og entre.
 Inkluderer rejsen alene overførsel med færge, er der ikke tale om en  

 pakkerejse.
Afgrænsningen mellem turistkørsel med bus og rejsebureauvirksomhed skal  

 ske for hvert enkelt arrangement.
Det er således uden betydning, om  

 rejsebureauvirksomheden er hoved- eller biaktivitet.
 Opgørelse af ambigrundlaget.
 Generelt:
 Alle udgifter, der opfylder betingelserne i lovens § 7, stk. 4, kan  

 medregnes til købet, dvs. de indenlandske momsbelagte indkøb, hvor der er  

 eller ville have været fradragsret for købsmomsen.
 Særregler for rejsebureauer:
 a) Køb, der direkte kommer den rejsende til gode:
 Efter reglerne i lovens § 8, stk. 4, nr. 3, kan følgende udgifter  

 medregnes som køb, der direkte kommer den rejsende til gode, selv om  

 regningen ikke er momsbelagt:
- færgebilletter, jf. nedenfor - entreudgifter - hotelophold og fortæring for de rejsende - leje af bil i både ind- og udland - udgifter til fremmede vognmænd - udgifter til forsikringer, som tegnes for den rejsende i dennes navn, fx  

 rejsegodsforsikringer og afbestillingsforsikringer.
 b) Følgende udgifter kan ikke medregnes:
- hotelophold og fortæring for chauffører og egne guider - vægtafgift - skattefri tærepenge til chauffører - driftsomkostninger i udlandet til egne busser (brændstof, reparationer  

 m.v.) - udgifter til lokale guider - udgifter til ansvarsforsikring og Rejsegarantifonden.
Som hovedregel behandles færgeudgiften på samme måde som ved beregning af  

 busmoms, dvs. den holdes helt uden for beregningen, da den betragtes som  

 udlæg.
Alternativt tillades hele udgiften medregnet til købet under  

 forudsætning af, at prisen for overfarten indgår i salgsgrundlaget.
 Vejskat og vejafgifter kan holdes uden for ambiberegningen i samme omfang,  

 som de kan holdes uden for ved beregningen af busmomsen.
