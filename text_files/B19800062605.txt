 I henhold til § 35, § 46, § 73, § 74 og § 84 i lov nr. 681 af 23. december  

 1975 om arbejdsmiljø fastsættes:
Område og definitioner § 1.  Bekendtgørelsen omfatter:
 Stk. 2.  Ved anvendelse af bekendtgørelsen skal følgende  

 definitioner lægges til grund:
 Elevator og hejseværk: Et transportapparat, hvor transportorganet består  

 af stol, lad el. lign., som bevæger sig mellem fastlagte adgangs- og  

 stoppesteder og er styret helt eller delvis i en bevægelsesbane, der er  

 lodret eller skrå.
 Rulletrappe: Et mekanisk drevet transportapparat, hvor transportorganet  

 består af kontinuerligt gående trinbånd, der bevæger sig i op- eller  

 nedadgående retning.
 Rullefortov: Et mekanisk drevet transportapparat, hvor transportorganet  

 består af kontinuerligt gående, trinløse bånd eller paletter, der bevæger sig  

 i op- eller nedadgående retning eller vandret.
 Stk. 3.  Hvor bekendtgørelsen anvender betegnelsen  

 »elevator m. v.«, anses alle typer af transportapparater, der er  

 nævnt i § 1, stk. 1, for omfattet.
Indretning og opstilling § 2.  Elevatorer m. v. samt deres tilbehør skal være  

 således konstrueret, udført, udstyret, opstillet og sikret, at de  

 sikkerhedsmæssigt er fuldt forsvarlige.
 Stk. 2.  Det skal ved indretningen og opstillingen  

 påses, at de er fuldt forsvarligt beskyttet mod farlige påvirkninger og  

 indgreb udefra, samt at pasnings-, vedligeholdelses- og reparationsarbejder  

 kan udføres farefrit.
 Stk. 3.  De anvendte materialer skal være egnet og  

 dimensioneret til at modstå de påvirkninger, som de må forventes udsat for.
 Stk. 4.  Adgangsveje til rum for drivmaskineri,  

 apparater, tovskiver samt til skaktlemme m. v. skal være fuldt forsvarligt  

 indrettet.
 Stk. 5.  De under stk. 4 nævnte rum må ikke udgøre  

 gennemgang til rum, der er elevatoranlægget uvedkommende.
 § 3.  Elevatorer m. v. skal være forsynet med et  

 tydeligt og holdbart mærke om identitet og data samt opslag om benyttelse og  

 tilsyn efter regler, der fastsættes af direktøren for arbejdstilsynet, jfr. §  

 18.
 Stk. 2.  Bortset fra etagemærkning o. lign. må anden  

 mærkning, skiltning eller opslag ikke foretages uden arbejdstilsynets  

 tilladelse.
 § 4.  Den, der leverer, udlejer, udlåner, selvstændigt  

 installerer eller ombygger en elevator m. v., skal sørge for, at indretningen  

 og opstillingen af elevatoren m. v., når den afleveres til brug, opfylder  

 kravene i bekendtgørelsen og de regler, der er udstedt i henhold til denne.
 Stk. 2.  Nødvendige skriftlige betjenings-, pasnings- og  

 vedligeholdelsesanvisninger på dansk skal følge med ved afleveringen.
Brug og betjening § 5.  Elevatorer m. v. må kun anvendes til formål,  

 hvortil de er bestemt, og skal benyttes og betjenes på fuldt forsvarlig måde.
 Stk. 2.  Overfyldning af transportorgan, ustabil  

 anbringelse af gods heri, transport af personer eller gods helt eller delvis  

 uden for transportorganet samt anden misbrug af elevatorer m. v. må ikke  

 finde sted.
 Stk. 3.  Angivelser på skilte om højst tilladte  

 passagertal, godsmængde m. m. skal følges.
 Stk. 4.  Beskadigelse af og indgreb i elevatorer m. v.,  

 deres sikkerhedsudstyr og øvrige tilbehør, herunder skilte og opslag, må ikke  

 finde sted.
 Stk. 5.  Andre opslag, skilte m. v. end de, der er  

 foreskrevet i bekendtgørelsen eller de regler, der er udstedt i henhold til  

 denne, må ikke opsættes uden arbejdstilsynets tilladelse.
 § 6.  Elevatorers skaktafgrænsning, styr, dragerparti  

 eller andre dele må ikke uden arbejdstilsynets tilladelse benyttes til  

 fastgørelse af stilladser, hejseværker o. lign., medmindre disse hjælpemidler  

 er nødvendige for reparation, opstilling eller eftersyn af elevatoren.
Pasning, eftersyn og reparation § 7.  Ejeren af en elevator m. v. skal påse, at  

 elevatoren m. v. samt dens tilbehør passes og vedligeholdes fuldt forsvarligt  

 i overensstemmelse med bekendtgørelsen og de regler, der er udstedt i henhold  

 til denne.
 Stk. 2.  Er elevatoren m. v. udlejet eller på anden måde  

 overdraget en anden til brug, påhviler pligten denne.
§ 8.  Rum for drivmaskineri, tovskiver samt skaktlemme  

 m. v. skal holdes aflåst.
Adgangsvejene til dem skal holdes ryddelige og frit  

 passable.
 Stk. 2.  De til elevatoren m. v. hørende rum, herunder  

 skakt, skal holdes rene og ryddelige og må kun indeholde de til anlægget  

 hørende installationer og genstande.
 § 9.  Ejeren eller den ansvarlige bruger (jfr. § 7,  

 stk. 2) af en elevator m. v. skal sørge for, at anlægget er under stadigt  

 tilsyn af en egnet og pålidelig person, der er fortrolig med dets  

 sikringsudstyr, drivmaskineri, belysning og nødsignal.
Stk. 2.  Den, der fører tilsynet, skal være opmærksom  

 på, om anlægget med tilhørende rum til stadighed er i orden, og om reglerne  

 for brugen og betjeningen af elevatoren m. v. overholdes.
Den pågældende skal  

 underrette elevatorens ejer eller ansvarlige bruger om fejl eller mangler ved  

 elevatoren m. v., som ikke straks bliver rettet, og skal om fornødent sætte  

 den ud af drift, jfr. § 12.
 § 10.  Mindst een gang om måneden skal en elevator m.  

 v. samt tilbehøret underkastes et eftersyn ved en af arbejdstilsynet  

 anerkendt sagkyndig.
 Stk. 2.  Arbejdstilsynet kan påbyde hyppigere eftersyn,  

 hvis omstændighederne taler derfor.
Stk. 3.  Den, der foretager eftersynet, skal i  

 forbindelse med dette udfærdige og underskrive en rapport efter regler, der  

 fastsættes af direktøren for arbejdstilsynet.
Rapporten skal opbevares af  

 eftersynsfirmaet i mindst 3 år og skal på forlangende udleveres til  

 arbejdstilsynet.
En kopi af rapporten skal efterlades let tilgængelig i  

 rummet for drivmaskineriet og opbevares der i mindst 1 år.
 Stk. 4.  Er der ved eftersynet fundet mangler eller  

 uregelmæssigheder, som ikke er afhjulpet ved eftersynets afslutning, skal  

 yderligere en kopi afleveres til ejeren eller den ansvarlige bruger (jfr. §  

 7, stk. 2).
 § 11.  Den, der som selvstændig virksomhed udfører  

 eftersyn eller omfattende reparationsarbejde på en elevator m. v., skal ved  

 instruktion og tilsyn påse, at det udføres forsvarligt, og at indretningen af  

 elevatoren m. v., når arbejdet er afsluttet, opfylder kravene i  

 bekendtgørelsen og de regler, der er udstedt i henhold til denne.
 Stk. 2.  Hvis en reparation eller et  

 vedligeholdelsesarbejde kun berører en eller nogle dele af elevatoren m. v.,  

 skal den, der udfører arbejdet, påse, at de dele af elevatoren m. v., der  

 berøres af arbejdet, er i forskriftsmæssig stand, når arbejdet er afsluttet.
§ 12.  Konstateres der fejl eller mangler, der kan  

 have sikkerhedsmæssig betydning ved en elevator m. v. eller tilbehøret, skal  

 den straks sættes ud af drift.
Den må ikke tages i brug igen, før den er  

 bragt i sikkerhedsmæssig forsvarlig stand.
 § 13.  Sålænge en elevator m. v. er sat ud af drift  

 eller er under eftersyn eller reparation, skal dette være tydeligt  

 tilkendegivet ved skilte opsat umiddelbart ved alle adgangsåbninger og i  

 transportorganet.
 Stk. 2.  Den, der sætter elevatoren ud af drift eller  

 udfører eftersyns- eller reparationsarbejde, skal sørge for skiltenes  

 opsætning.
 Stk. 3.  Skiltene skal være udformet efter  

 retningslinjer, der fastsættes af direktøren for arbejdstilsynet.
 Stk. 4.  Den, der under et eftersyns- eller  

 reparationsarbejde har foretaget indgreb i eller udskiftet en  

 sikkerhedsanordning, skal påse, at denne ved arbejdets afslutning er i  

 forskriftsmæssig stand og funktion.
Anmeldelse, besigtigelse og afprøvning § 14.  Inden en elevator m. v. afleveres til brug som  

 ny eller efter ombygning eller flytning, skal pågældende leverandør,  

 installatør, reparatør, udlejer m. v. sørge for:
 Stk. 2.  Ejeren eller den ansvarlige bruger (jfr. § 7,  

 stk. 2) skal sikre sig, at elevatoren m. v., inden den tages i brug, er  

 besigtiget og afprøvet af arbejdstilsynet, og at eventuel attest herfor er  

 opsat.
 Stk. 3.  Direktøren for arbejdstilsynet kan fastsætte,  

 at en plan over elevatorens opstillingssted og placering i virksomheden,  

 bilagt oplysninger om elevatorens tekniske data, forelægges arbejdstilsynet  

 til udtalelse, forinden opstillingen bringes til udførelse.
§ 15.  Besigtigelse og afprøvning skal foretages hvert  

 andet kalenderår med højst 26 måneders mellemrum.
Arbejdstilsynet kan kræve  

 hyppigere besigtigelse og afprøvning, hvor forholdene taler for det.
I de  

 tilfælde, hvor arbejdstilsynet udsteder attest for besigtigelse og  

 afprøvning, skal attestens gyldighedsperiode angives på den.
 Stk. 2.  Såfremt ny besigtigelse og afprøvning ikke er  

 foretaget inden udløbet af dette tidsrum, skal ejeren eller den ansvarlige  

 bruger (jfr. § 7, stk. 2) sørge for, at elevatoren m. v. tages ud af brug.
Stk. 3.  Arbejdstilsynet fastsætter tidspunktet for  

 besigtigelse og afprøvning og underretter ejeren eller den ansvarlige bruger  

 (jfr. § 7, stk. 2) herom med mindst 14 dages varsel.
Ejeren eller den  

 ansvarlige bruger har pligt til for egen regning rettidigt at lade foretage  

 de nødvendige foranstaltninger til besigtigelsen og afprøvningen og stille  

 den fornødne medhjælp til rådighed.
 Stk. 4.  Arbejdstilsynet er berettiget til når som helst  

 at foretage uanmeldt kontrol af enhver elevator m. v.
 § 16.  Hvis en elevator m. v. tages ud af brug, skal  

 ejeren eller den ansvarlige bruger (jfr. § 7, stk. 2) skriftligt meddele det  

 stedlige arbejdstilsyn dette og tilbagesende eventuel attest.
 Stk. 2.  Skift af eftersynsfirma skal skriftligt  

 meddeles til det stedlige arbejdstilsyn inden 14 dage af ejeren eller den  

 ansvarlige bruger (jfr. § 7, stk. 2).
 Stk. 3.  Ophører et eftersynsfirma med eftersyn på en  

 elevator m. v., skal eftersynsfirmaet skriftligt meddele det stedlige  

 arbejdstilsyn dette inden 14 dage.
 Stk. 4.  Ejerskifte af elevatoren m. v. skal af den ny  

 ejer skriftligt meddeles det stedlige arbejdstilsyn inden 14 dage.
 Stk. 5.  Ulykkestilfælde og tilløb til ulykkestilfælde  

 ved elevatoren m. v. skal straks af ejeren eller den ansvarlige bruger (jfr.  

 § 7, stk. 2) anmeldes til det stedlige arbejdstilsyn.
 § 17.  For de besigtigelser og afprøvninger, der  

 foretages af arbejdstilsynet i medfør af bekendtgørelsen eller de i henhold  

 hertil udfærdigede regler, betaler elevatorens ejer eller ansvarlige bruger  

 (jfr. § 7, stk. 2) afgifter efter regler, der fastsættes af  

 arbejdsministeren.
Nærmere regler § 18.  Direktøren for arbejdstilsynet bemyndiges til  

 at fastsætte regler om indretning, opstilling, godkendelse og kontrol af  

 elevatorer m. v., som omfattes af bekendtgørelsen, samt supplerende regler om  

 pasning og eftersyn af disse.
 Stk. 2.  Direktøren kan herunder fastsætte detailregler  

 om udpegning af kontrolorganer til at udføre godkendelse og kontrol efter  

 kap. 5 og 7.
EØF-godkendelse og -kontrol § 19.  Direktøren for arbejdstilsynet kan fastsætte de  

 regler, som vil være nødvendige for opfyldelse af EØF-direktiv vedrørende  

 EØF-godkendelse og -kontrol af elevatorer m. v. og komponenter til disse.
Dispensation og klageadgang § 20.  Direktøren for arbejdstilsynet kan tillade  

 afvigelser fra bekendtgørelsen og de i henhold hertil udfærdigede nærmere  

 regler, når det skønnes rimeligt og forsvarligt.
 § 21.  Tilsynskredsenes afgørelser (påbud, forbud) kan  

 indbringes for direktøren for arbejdstilsynet inden 4 uger efter, at  

 afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Indankning af forbud mod brugen af en elevator  

 m. v. har ikke opsættende virkning.
Rettidig klage over andre afgørelser har  

 derimod opsættende virkning, indtil klagemyndighedens afgørelse foreligger,  

 eller klagemyndigheden bestemmer andet.
 Stk. 4.  Når særlige grunde taler derfor, kan  

 klagemyndigheden behandle en klage og tillægge den opsættende virkning, selv  

 om den fremkommer efter den frist, der er nævnt i stk. 1 og stk. 2.
Straf og ikrafttræden § 22.  Overtrædelse af §§ 2-13, § 14, stk. 1 og 2, §  

 15, stk. 1-3, og § 16 straffes med bøde eller hæfte.
Det samme gælder  

 overtrædelse af påbud eller forbud afgivet i henhold til bekendtgørelsen samt  

 overtrædelse af regler udstedt i henhold til § 18 eller af regler holdt i  

 kraft i henhold til § 23, stk. 3.
 Stk. 2.  For overtrædelse af §§ 5-8, § 9, stk. 1, § 10,  

 stk. 1 og 2, § 12, § 13, § 14, stk. 2, § 15, stk. 1-3, og § 16, stk. 1 og 2  

 samt stk. 4 og 5, kan der pålægges en arbejdsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.
 Stk. 3.  Er overtrædelsen begået af et aktieselskab el.  

 lign., kan der pålægges selskabet som sådant bødeansvar efter lov om  

 arbejdsmiljø § 86.
 § 23.  Bekendtgørelsen træder i kraft den 1. februar  

 1981.
 Stk. 2.  Samtidig ophæves følgende bestemmelser i  

 socialministeriets bekendtgørelse nr. 309 af 16. november 1935 om  

 indretningen og brugen af mekanisk drevne elevatorer, således som denne  

 senest er ændret ved arbejdsministeriets bekendtgørelse nr. 74 af 8. marts  

 1966:
 § 2,  stk. 1, § 3, stk. 1, § 14, stk. 2, § 20, stk. 2,  

 § 22, § 23, stk. 3 og stk. 5-8, § 24, § 25, stk. 1, stk. 3, 1. punktum, stk.  

 4, stk. 5, stk. 7 og stk. 8, § 26, § 27, § 28.
 Stk. 3.  I øvrigt forbliver reglerne i bekendtgørelse  

 nr. 309 af 16. november 1935 med senere ændringer og de i medfør af  

 bekendtgørelsen udstedte administrative forskrifter i kraft, indtil de  

 ophæves ved nye regler udstedt efter § 18 i denne bekendtgørelse.
