Stuehuset til et nedlagt gartneri var fortsat særskilt vurderet, og  

 lejeværdien skulle derfor begregnes efter procentreglerne.
Da de til  

 ejendommen hørende driftsbygninger ikke var anvendt erhvervsmæssigt, blev der  

 fastsat en mindre, skønnet lejeværdi af disse.
 A klagede for indkomståret 1984 over, at de stedlige skattemyndigheder  

 havde forhøjet den selvangivne lejeværdi af egen bolig.
Det fremgik af sagen, at klageren havde drevet gartneri med drivhuse, og  

 at virksomheden var ophørt inden 1984. Jorden var herefter vederlagsfrit  

 udlejet til en nabo.
Klagerens ejendom havde været vurderet som gartneri, og  

 der var foretaget særskilt vurdering af stuehuset såvel for 1984 som for  

 1985.
 Klageren havde ved opgørelsen af ejendommens overskud beregnet lejeværdi  

 med 2,5% af stuehusværdi, 115.800 kr., til 2.895 kr.
 Under hensyn til, at ejendommen ikke i 1984 havde været erhvervsmæssigt  

 drevet, havde de stedlige skattemyndigheder ansat lejeværdien skønsmæssigt  

 til 8.000 kr.
 Klagerens revisor protesterede herimod, idet han anførte, at anvendelsen  

 af stuehuset ikke var ændret i forhold til tidligere.
Da ligningslovens § 15 E må antages at have taget endelig stilling til,  

 hvorledes lejeværdien af egen bolig i en landbrugsejendom, gartneriejendom  

 m.v. skal beregnes, når stuehuset er selvstændigt vurderet, fandt  

 Landsskatteretten, at den selvangivne lejeværdi af stuehuset var korrekt  

 opgjort.
Da driftsbygningerne imidlertid ikke blev anvendt erhvervsmæssigt,  

 fandt retten, at der ved indkomstopgørelsen skulle medregnes en vis  

 skønsmæssig lejeværdi heraf, og at denne værdi i overensstemmelse med en af  

 Statsskattedirektoratet afgiven udtalelse kunne ansættes til 1.000 kr.
Den  

 påklagede ansættelse blev ændret i overensstemmelse hermed.
 LV 1986, G 2.4.
