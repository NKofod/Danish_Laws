Hans Majestæt Kongen af Danmark og Hans Majestæt Kongen af Sverig og Norge  

 have bemyndiget de undertegnede til at afslutte følgende Overenskomst: Er  

 dansk eller svensk Fartøj blevet ramt af saadan Ulykke, som omhandles i § 9  

 af den danske Lov af 12te April 1892 om Oprettelse af Søretter uden for  

 Kjøbenhavn samt om Søforklaringer og Søforhør og i den svenske Sølovs § 317,  

 og skal Søforklaring angaaende Ulykken optages ved en Domstol i det Land,  

 hvor Fartøjet ikke hører hjemme, paaligger det samme Domstol tillige at  

 foretage saadan Undersøgelse, som ommeldes i de fornævnte Lovbestemmelser, og  

 skal Protokollen over Undersøgelsen ad diplomatisk Vej tilstilles Regeringen  

 i Skibets Hjemland.
Denne overenskomst skal træde i Kraft den 1ste Januar  

 1895 og forblive gjældende indtil Udløbet af et Aar efter, at den er bleven  

 opsagt af nogen af Parterne.
Til Bekræftelse heraf have de undertegnede  

 underskrevet denne Deklaration og forsynet den med deres Segl.
Udfærdiget i  

 Kjøbenhavn i to Eksemplarer, den 18de December 1894.
 Reedtz-Thott.
L.
S.
 Hvilket herved bringes til offentlig Kundskab.
