 I medfør af § 75 h, stk. 6, i lov om arbejdsløshedsforsikring m.v., jf.  

 lovbekendtgørelse nr. 16 af 11. januar 1994 som ændret ved lov nr. 437 af 30.  

 juni 1993, og efter forhandling med Kommunernes Landsforening, chefen for  

 Arbejdsmarkedsstyrelsen og Landsarbejdsrådet fastsættes:
§ 1.  Der skal hvert år i uge 5 ske overførsel af  

 oplysninger fra kommunerne til arbejdsløshedskasserne om, hvilke medlemmer  

 der i det forudgående optjeningsår har modtaget dagpenge fra en kommune, jf.  

 lov om dagpenge ved sygdom eller fødsel.
Samtidig overføres oplysninger om,  

 hvor stort et beløb det enkelte medlem har modtaget.
 Stk. 2.  Overførslen af oplysningerne sker via  

 elektronisk datakommunikation.
 § 2.  På kommunernes vegne overfører Kommunedata I/S  

 kommunernes oplysninger til edb-leverandøren, Responsor A/S, der ved  

 samkørsel med Arbejdsmarkedsstyrelsens register (CRAM) distribuerer  

 oplysningerne til arbejdsløshedskassen.
 Stk. 2.  De nærmere retningslinier for edb-leverandørens  

 overførsel af oplysningerne fastlægges i en kontrakt mellem denne og  

 arbejdsløshedskassen.
 § 3.  Arbejdsløshedskassen afholder udgifterne i  

 forbindelse med edb-leverandørens modtagelse og behandling af data om  

 dagpenge samt distributionen af disse til arbejdsløshedskassen.
 Stk. 2.  Arbejdsløshedskassen afholder udgifterne til  

 vedligeholdelse af eget udstyr til brug for datakommunikationen.
 § 4.  Der udarbejdes en vejledning til  

 bekendtgørelsen.
 § 5.  Bekendtgørelsen træder i kraft den 17. januar  

 1995.
