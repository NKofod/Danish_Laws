§ 1 I Miljøministeriets bekendtgørelse nr. 829 af 15. oktober 1993 om  

 klassificering, emballering, mærkning, salg og opbevaring af kemiske stoffer  

 og produkter foretages følgende ændringer:
 1. I indledning indsættes efter »§ 27, stk. 2«:  

 »30«.
 2. I § 25, stk. 3 indsættes efter »faste«:  

 »eller mobile«.
3. I § 25, stk. 3 indsættes efter »tankbiler.«:  

 »eller på brændsel, der sælges i lukkede systemer som f.eks. gasflasker  

 med flydende gas.« 4. I § 26 indsættes som stk. 3 og 4:
 Stk. 3.  Kemiske stoffer, der er optaget på listen over  

 farlige stoffer og klassificerede som kræftfremkaldende, mutagene og  

 reproduktionstoksiske i kategori 1 og 2 og tildelt farebetegnelse  

 »Giftig«, må ikke sælges en detail til offentligheden, medmindre  

 dette følger af andre regler fastsat i henhold til lov om kemiske stoffer og  

 produkter.
 Stk. 4.  Kemiske produkter, der indeholder de i stk. 3  

 nævnte stoffer og som følge heraf i henhold til kriterierne i bilag 1 skal  

 klassificeres som kræftfremkaldende, mutagene eller reproduktionstoksiske i  

 kategori 1 og 2 og tildeles farebetegnelsen »Giftig« må ikke sælges  

 en detail til offentligheden, medmindre dette følger af andre regler fastsat  

 i henhold til lov om kemiske stoffer og produkter.
5. I § 35 indsættes efter »rekvisitionen.«:  

 »Brugsfærdige væsker til fotografisk brug, der indeholder de i § 26,  

 stk. 3, nævnte stoffer og som følge heraf i henhold til kriterierne i bilag 1  

 skal klassificeres som kræftfremkaldende, mutagene og reproduktionstoksiske i  

 kategori 1 og 2 og tildeles farebetegnelsen »Giftig«, må ikke  

 sælges en detail til offentligheden.' 6. § 37 ophæves.
 7. I § 50, nr. 4) erstattes »eller 37« med:  

 »35, stk. 1, 2. pkt.«.
8. I bilag 1, afsnit 1, erstattes sidste sætning med: »De  

 skal være udført efter principperne for god laboratoriepraksis i  

 overensstemmelse med Erhvervssfremme Styrelsens til enhver tid gældende  

 regler herom.
Såfremt laboratorieundersøgelser udføres af et laboratorium  

 udenfor Danmark som ansvarligt laboratorium, skal dette være undergivet  

 kontrol af det pågældende lands GLP-myndighed i overensstemmelse med OECD's  

 regler herom, eller på anden måde dokumentere, at GLP-principper er blevet  

 fulgt.
 9. I bilag 2, afsnit 2, pkt. 2.10 indsættes efter  

 »R-sætninger.«: »Mængden af let antændelige bestanddele i  

 aerosolet skal i dette tilfælde fremgå tydeligt, let læseligt og  

 uudsletteligt af etiketten, formuleret således:
»Indeholder x vægtprocent let antændelige bestanddele.«» 10. I bilag 2, afsnit 2, indsættes som pkt. 2.11.:
 2.11. CMR-stoffer og produkter.
 Kemiske stoffer, der er optaget på listen over farlige stoffer og  

 klassificerede som kræftfremkaldende, mutagene og reproduktionstoksiske i  

 kategori 1 og 2 og tildeles farebetegnelsen »Giftig« samt kemiske  

 produkter, der som følge af indholdet af disse stoffer skal klassificeres  

 tilsvarende skal på emballagen være læseligt og uudsletteligt mærket med:
»Udelukkende til erhvervsmæssig brug.
NB: Undgå enhver kontakt -  

 Indhent særlige anvisninger før brug«.
§ 2 Bekendtgørelsen træder i kraft den 20. juni 1996.
