Nr BTL 16 Betænkning over Forslag til lov om ændring af lov om offentlig sygesikring  

 (Indførelse af tilskud til ernæringspræparater, forsøg m.v.)   

 Nr L 16 1997-98. 2. samling Afgivet af Sundhedsudvalget Afgivet: 19980422 Udvalget har behandlet lovforslaget i nogle møder og har herunder stillet  

 spørgsmål til sundhedsministeren, som denne har besvaret skriftligt.
To af udvalgets spørgsmål til lovforslag nr.
L 141 fra 1. samling til  

 sundhedsministeren og dennes svar herpå er optrykt som bilag til  

 betænkningen.
 Der er af sundhedsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
Et mindretal (Venstres medlemmer af udvalget) finder, at der kan være  

 grund til at nære bekymring for, at tilskud til ernæringspræparater, som er  

 ordineret af en læge i forbindelse med sygdom eller alvorlig svækkelse, vil  

 kunne medføre dels et indikationsskred, dels et prisskred.
Alvorlig svækkelse  

 er en bred formulering, hvorfor det er nødvendigt nøje at følge, hvorledes  

 lægerne faktisk ordinerer, ligesom det er nødvendigt at udforme klare  

 retningslinjer på området.
Noget tilsvarende gælder, for så vidt angår  

 priserne på ernæringspræparaterne.
Det er ikke ukendt, at tilskud til et  

 produkt i forskelligt omfang kan føre til relativt højere priser på  

 produktet.
Også på dette område er det derfor nødvendigt nøje at følge  

 udviklingen.
 Mindretallet har derfor noteret sig, jf. sundhedsministerens svar på  

 spørgsmål 2 og 3, L 141 bilag 9, folketingsåret 199798, 1. samling, som er  

 optrykt som bilag til betænkningen, at Sundhedsstyrelsen vil udarbejde en  

 vejledning om tilskud til ernæringspræparater, ligesom ministeren vil følge  

 udviklingen i tilskudsordningen med henblik på at foretage de nødvendige  

 tilpasninger, såfremt der skulle opstå behov herfor.
Æ n d r i n g s f o r s l a g Til § 1 Af sundhedsministeren, tiltrådt af udvalget:
 1) Før nr. 1 indsættes som nyt nummer:
»01. I § 2, stk. 1, ændres »§ 9, stk. 2«  

 til: »§ 9, stk. 6«, og i  stk. 2 ændres »§ 9, stk.  

 3« til: »§ 9, stk. 7«.' 2) Efter nr. 8 indsættes som nyt nummer:
»02. I § 26, stk. 3, 1. pkt., ændres »§ 9, stk.  

 1« til: »§ 9, stk. 15«.' B e m æ r k n i n g e r Til nr. 1 og 2 Der er tale om konsekvensrettelser af sygesikringslovens § 2, stk. 1 og 2,  

 og § 26, stk. 3, som følge af, at lovens § 9 med lovforslaget deles op i  

 flere stykker.
AnneMarie Meldgaard (S) Jytte Wittrock (S) Hanne Andersen (S) Lone  

 Møller (S) nfmd.
Dorte Bennedsen (S) Jørn Jespersen (SF) Yvonne Herløv  

 Andersen (CD) fmd . Morten Helveg Petersen (RV) Frank Aaen (EL) Jørgen  

 Winther (V) Ester Larsen (V) Preben Rudiengaard (V) Gyda Kongsted (V)  

 Henriette Kjær (KF) Gitte Seeberg (KF) Dora Rossen (DF) Tove Videbæk  

 (KRF) Fremskridtspartiet havde ikke medlemmer i udvalget.
Bilag Spørgsmål 2:
Agter ministeren at fastsætte regler, der nærmere kan afgrænse, hvad der  

 skal forstås ved »alvorlig svækkelse«? Svar:
 Ifølge lovforslagets § 1, nr. 1, yder den offentlige sygesikring tilskud  

 til ernæringspræparater efter regler fastsat af sundhedsministeren.  

 Ernæringspræparatet skal være ordineret af en læge i forbindelse med sygdom  

 eller alvorlig svækkelse.
Sundhedsstyrelsen vil i tilknytning til loven udarbejde en vejledning om  

 tilskud til ernæringspræparater.
Heri vil bl.a. blive præciseret, at en  

 betingelse for offentligt tilskud til præparatet er, at præparatet er  

 lægeordineret.
Hermed sikres, at der efter lægelig vurdering alene ydes  

 tilskud til helbredsbetinget brug af ernæringspræparater.
 Spørgsmål 3:
Vil ministeren give tilsagn om nøje at følge prisudviklingen på og  

 karakteren af de ernæringspræparater, som vil blive omfattet af tilskuddet,  

 samt antallet af tilskudsmodtagere med henblik på en hurtig tilpasning,  

 såfremt der viser sig et utilsigtet stort træk på ordningen? Svar:
Sygesikringens Forhandlingsudvalg fører statistik over de tilskud, som  

 udbetales til ydelser efter sygesikringsloven.
Således vil Sygesikringens  

 Forhandlingsudvalg også føre statistik over udbetalte tilskud til  

 sondeernæring og andre ernæringspræparater.
 Jeg vil selvfølgelig holde mig orienteret om udviklingen i den kommende  

 tilskudsordning.
 For så vidt angår karakteren af de ernæringspræparater, der vil blive  

 givet tilskud til, fremgår det af lovforslaget, at det vil blive stillet som  

 vilkår, at præparatet er godkendt af Veterinær og Fødevaredirektoratet.
