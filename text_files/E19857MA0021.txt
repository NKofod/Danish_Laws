 Der har været rejst spørgsmål om adgangen til at foretage afgiftsmæssig  

 regulering i henhold til merværdiafgiftslovens § 13, stk 6, for tab på  

 fordringer, som overdrages til sikkerhed eller til eje for trediemand.
Det var oplyst, at produktions- og salgsselskaber med henblik på at opnå  

 en likviditetsforbedring overdrager fakturakrav på kunder til et  

 factoreringsselskab eller finansieringsselskab, som leverandørvirksomheden  

 har oprettet.
Fordringerne transporteres enten til sikkerhed for ydede lån  

 eller til eje.
I nogle af de tilfælde, hvor transporten er formuleret som en  

 overdragelse til eje, er der samtidig truffet aftale om, at fordringer, som  

 ikke måtte indgå, tilbageføres til leverandørvirksomheden, som således i  

 disse tilfælde fortsat bærer kreditrisikoen.
 Ministeriet for skatter og afgifter meddelte, at vedkommende produktions-  

 eller salgsselskab kan foretage fraskrivning i afgiftsregnskabet i  

 forbindelse med konstaterede tab på fordringer, som er overdraget til  

 sikkerhed for trediemand.
Der vil derimod ikke kunne foretages regulering vedrørende fordringer, som  

 er overdraget til eje.
Såfremt factorerings- eller finansieringsselskabet  

 alene yder långivning, kombineret med en kreditrisikoforsikring, vil  

 produktionseller salgsselskabet kunne foretage fraskrivning i  

 afgiftsregnskabet, hvis klienten forbliver ejer af fordringen mod kunden, og  

 det sikres, at alle beløb, der indgår fra kunden, efter fraskrivning er  

 foretaget, medregnes til produktionseller salgsselskabets afgiftspligtige  

 omsætning.
Der vil også være fradragsret i forbindelse med transporter, der vel er  

 formuleret som en overdragelse til eje, men med samtidig aftale om, at der  

 ved debitors misligholdelse skal ske tilbagetransport, og det med en sådan  

 tilbagetransport meddeles kunden, at betaling med frigørende virkning  

 herefter alene vil kunne ske til vedkommende leverandør.
Leverandøren vil  

 således i disse tilfælde efter de almindelige regler komme til at bære tabet  

 på samme måde, som hvis transporten var formuleret som en overdragelse til  

 sikkerhed.
