Når der anvendes rabatkuponer i markedsføringen af en vare, skal  

 kuponrabatten ikke være fratrukket ved mærkning, skiltning eller annoncering  

 med varens pris Anvendelse af rabatkuponer i markedsføringen Når der anvendes rabatkuponer (værdikuponer) i markedsføringen af en vare,  

 opstår det spørgsmål, hvordan butikkerne skal mærke og skilte - således at  

 prismærkningslovens regler overholdes.
Forholdet er her det, at generelle  

 rabatter skal være fratrukket i de priser, der mærkes eller skiltes med.
 Det har hidtil være tilsynets vurdering, at detailhandlere ved udsendelse  

 af rabatkuponer ydede en rabat af så generel karakter, at rabatten skulle  

 være fratrukket i de priser, der skal mærkes eller skiltes med.
Når leverandører anvendte rabatkuponer i deres markedsføring var de  

 imidlertid ikke efter loven omfattet af tilsvarende regler.
Dette affødte en  

 indberetning fra tilsynet til Industriministeriet som omtalt i meddelelser  

 1987, nr. 9, side 485.
Under behandlingen i Folketinget af den ændring af prismærkningsloven, der  

 er vedtaget vedrørende organiseret rabat fremkom et mindretal med et  

 ændringsforslag.
Herefter skulle der indsættes en bestemmelse i loven om, at  

 rabat til en ubestemt kreds skulle være fradraget i den pris, der skulle  

 oplyses i detailforretninger.
Under behandlingen i folketinget tilkedegav  

 industriministeren, at den foreslåede skiltningspligt for værdikuponer ville  

 medføre en væsentlig indskrænkning i udbredelsen af kuponer.
De  

 betænkeligheder, der var fremført fra forskellige side over for værdikuponer,  

 kan ikke opveje de fordele, der er forbundet med rabatkuponer som  

 konkurrencemiddel. Ændringsforslaget blev nedstemt.
 Det er på denne baggrund besluttet, at kuponrabat ikke skal være  

 fratrukket i de priser, der skal mærkes eller skiltes med, idet man fremover  

 ikke vil anse kuponrabat for at være en generel rabat.
