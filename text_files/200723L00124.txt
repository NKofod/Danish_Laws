Vedtaget af Folketinget ved 3. behandling den 3. juni 2008 Forslag til Lov om ændring af lov om værdipapirhandel m.v. og forskellige andre love (Åbenhed omkring Fondsrådets og Det Finansielle Virksomhedsråds afgørelser og Finanstilsynets forbrugerrettede tilsyn samt anerkendelse af, at visse pantebreve, som er sendt til tinglysning, kan betragtes som pant i fast ejendom) § 1 I lov om værdipapirhandel m.v., jf. lovbekendtgørelse nr. 214 af 2. april 2008, som ændres ved det af Folketinget den 3. juni 2008 vedtagne forslag til lov om ændring af lov om finansiel virksomhed og forskellige andre love. (Direktionens og bestyrelsesmedlemmers egnethed og hæderlighed, gennemførelse af direktiv om ligebehandling, m.v.), foretages følgende ændringer:
 1. I § 84 indsættes efter stk. 6 som nyt stykke:
»Stk. 7. I sager, hvor der skal foretages partshøring efter forvaltningsloven, omfatter adgangen til partshøring hele udkastet til afgørelse.
Fristen for afgivelse af udtalelse skal udgøre mindst 3 uger, medmindre sagen allerede har været forelagt for Fondsrådet eller afgørelsen er af særlig hastende karakter.« 2. § 84, stk. 9, der bliver stk. 10, affattes således:
»Stk. 10. Fondsrådet fastsætter sin egen forretningsorden, herunder regler om mulighed for foretræde for rådet.
Forretningsordenen godkendes af økonomi- og erhvervsministeren.« 3. I § 84 a indsættes efter stk. 2 som nyt stykke:
»Stk. 3. Stk. 1 finder dog ikke anvendelse på oplysninger i sager om god værdipapirhandelsskik, jf. § 3 og bekendtgørelser udstedt i medfør af § 3.« 4. I § 84 a, stk. 5, nr. 15, der bliver stk. 6, nr. 15, ændres »stk. 10 og 11« til: »stk. 11 og 12«.
 5. I § 84 a, stk. 7, der bliver stk. 8, ændres »stk. 4-6« til: »stk. 5-7«.
 6. I § 84 a, stk. 9, der bliver stk. 10, ændres »stk. 5, nr. 8« til: »stk. 6, nr. 8«.
 7. I § 84 a, stk. 10 og 11, der bliver stk. 11 og 12, ændres »stk. 5, nr. 15« til: »stk. 6, nr. 15«.
 8. § 84 b, stk. 5, ophæves.
 9. I § 84 b, stk. 6, der bliver stk. 5, ændres »stk. 2, 3 og 5« til: »stk. 2 og 3«.
 10. § 84 c ophæves, og i stedet indsættes:
»§ 84 c.
Afgørelser truffet i henhold til § 84, stk. 2, nr. 1, og stk. 3, skal offentliggøres. 1. pkt. gælder også beslutninger om at overgive sager til politimæssig efterforskning, jf. dog stk. 2. Offentliggørelsen skal omfatte virksomhedens navn.
Stk. 2. Offentliggørelse efter stk. 1 kan dog ikke ske, hvis det vil medføre uforholdsmæssig stor skade for virksomheden eller efterforskningsmæssige hensyn taler imod offentliggørelse.
Offentliggørelsen må ikke indeholde fortrolige oplysninger om kundeforhold eller oplysninger omfattet af § 12, stk. 1, i lov om offentlighed i forvaltningen.
Offentliggørelsen må ikke indeholde fortrolige oplysninger, der hidrører fra finansielle tilsynsmyndigheder i andre lande inden for eller uden for Den Europæiske Union, medmindre de myndigheder, der har afgivet oplysningerne, har givet deres udtrykkelige tilladelse.
Stk. 3. Hvis offentliggørelse er undladt i henhold til stk. 2, 1. pkt., skal der ske offentliggørelse efter stk. 1, når de hensyn, der nødvendiggjorde undladelsen, ikke længere er gældende.
Dette gælder dog kun i op til 2 år, efter at den pågældende afgørelse er truffet.
§ 84 d.
Finanstilsynet kan i de i stk. 2 nævnte sager offentliggøre navnet på en virksomhed eller en fysisk person, som i henhold til § 83, stk. 1, meddeles en påtale for overtrædelse af loven eller bestemmelser fastsat i medfør heraf.
Fi­nans­tilsynet kan ligeledes offentliggøre navnet på en virksomhed eller en fysisk person, hvis det i de i stk. 2 nævnte sager konstateres, at virksomheden eller den fysiske person ikke har overtrådt loven eller bestemmelser fastsat i medfør heraf.
Offentliggørelse efter 1. og 2. pkt. kan ske, når det skønnes at være af interesse for investorerne at kende navnet på virksomheden eller den fysiske person. 1.-3. pkt. gælder tilsvarende for Fondsrådets afgørelser i de sagstyper, der er nævnt i stk. 2, nr. 6-8 og 10, når afgørelserne er truffet over for fysiske personer.
Stk. 2. Offentliggørelse kan ske i sager om overtrædelse af 1) reglerne om offentliggørelse af intern viden, jf. § 27, stk. 1, 2, 4 og 5, 2) reglerne om offentliggørelse af års- og halvårsrapporter, jf. § 27, stk. 7, 3) reglerne om offentliggørelse af periodemeddelelser, jf. § 27, stk. 8, 4) reglerne om offentliggørelse, registrering og opbevaring af oplysninger, jf. § 27 a, stk. 1-3, og af bestemmelser herom udstedt i medfør af § 30, 5) reglerne om meddelelse af besiddelse af egne aktier, jf. § 28, 6) reglerne om meddelelse, indberetning og offentliggørelse af ledende medarbejderes transaktioner, jf. § 28 a, stk. 1, 3, 5 og 7, og af bestemmelser herom udstedt i medfør af § 28 a, stk. 8, 7) reglerne om udarbejdelse og udbredelse af anbefalinger vedrørende værdipapirer, jf. § 28 b, stk. 1, og af bestemmelser herom udstedt i medfør af § 28 b, stk. 2, 8) reglerne om meddelelse af større besiddelse af aktier, jf. § 29, stk. 1, og af bestemmelser herom udstedt i medfør af § 29, stk. 4, 9) regler om udstederes oplysningsforpligtelser og ligebehandling af og kommunikation med aktionærer og indehavere af obligationer eller andre former for omsættelige gældsinstrumenter udstedt i medfør af § 30, 10) forbuddene mod insiderhandel, videregivelse af intern viden og kursmanipulation, jf. § 35, stk. 1, § 36 og § 39, stk. 1, 11) bestemmelserne om udstedelse af interne regler, jf. § 37, stk. 1-3, 12) reglerne om udarbejdelse af insiderlister, jf. § 37, stk. 4, og af bestemmelser herom udstedt i medfør af § 37, stk. 10, og 13) reglerne om underretning om mistænkelige transaktioner, jf. § 37, stk. 6, 1. pkt., og af bestemmelser herom udstedt i medfør af § 37, stk. 10.
 Stk. 3. Finanstilsynet kan i de i stk. 2 nævnte sager endvidere offentliggøre navnet på den virksomhed eller den fysiske person, som tilsynet har pålagt en daglig eller ugentlig bøde i henhold til § 95, hvis det skønnes at være af interesse for investorerne at kende navnet på virksomheden eller den fysiske person.
 Stk. 4. Offentliggørelse i henhold til stk. 1 kan ikke ske, hvis den vil medføre uforholdsmæssig stor skade for virksomheden eller den fysiske person.
 Stk. 5. Finanstilsynet kan, hvis det skønnes hensigtsmæssigt, offentliggøre et påbud om ændring af forhold i strid med loven eller bestemmelser fastsat i medfør heraf, der i henhold til § 93, stk. 3, 1. og 2. pkt., meddeles en fysisk eller juridisk person eller en sammenslutning af juridiske personer.
Stk. 6. Hvis en udsteder af værdipapirer undlader at efterkomme et påbud om offentliggørelse af oplysninger, der er meddelt i henhold til § 93, stk. 3, kan Finanstilsynet offentliggøre oplysningerne.
Offentliggørelse efter 1. pkt. kan ske i sager omfattet af § 27, stk. 1, 7 og 8, § 27 a, stk. 1-3, § 28 og § 29, stk. 1, og sager omfattet af regler udstedt i medfør af § 30.
§ 84 e.
Finanstilsynet skal orientere offentligheden om sager om god værdipapirhandlerskik, jf. § 3, og bekendtgørelser udstedt i medfør af § 3, som er behandlet af Finanstilsynet, anklagemyndigheden eller domstolene, og som er af almen interesse eller af betydning for forståelsen af de nævnte bestemmelser.« 11. I § 87, stk. 6, ændres »stk. 5« til: »stk. 6«.
§ 2 I lov om finansiel virksomhed, jf. lovbekendtgørelse nr. 376 af 22. maj 2008, foretages følgende ændringer:
 1. I § 1, stk. 4, 1. pkt., ændres »§ 354 a, stk. 1, stk. 2, nr. 2 og 4-8, og stk. 3-5« til: »§ 354 a«.
 2. I § 1, stk. 4, 3. pkt., ændres »§ 354 a, stk. 1, stk. 2, nr. 2 og 7, og stk. 3-5,« til: »§ 354 a«.
 3. I § 152 c, stk. 1, nr. 1, indsættes som 2. pkt.:
»Med lån sikret ved tinglyst pant i fast ejendom ligestilles lån, hvor pantebrevet er anmeldt til tinglysning, hvis der er stillet den nødvendige sikkerhed for pantebrevets endelige tinglysning og instituttet uden ugrundet ophold tilvejebringer endeligt tinglyst pantebrev, jf. 1. pkt.« 4. § 152 h, nr. 5, affattes således:
»5) pengeinstitutters ydelse af lån finansieret ved udstedelse af særligt dækkede obligationer med pant i fast ejendom i tilfælde, hvor der ikke foreligger et endeligt tinglyst pantebrev, samt i hvilket omfang der skal stilles alternativ sikkerhed, og hvis sikkerheden stilles i form af en garanti fra et pengeinstitut, i hvilket omfang denne ikke skal medregnes i 15-procents-grænsen, jf. § 152 c, stk. 1, nr. 6 og 7, og« 5. I § 345, stk. 5, ændres »stk. 11« til: »stk. 12«.
 6. I § 345 indsættes efter stk. 8 som nyt stykke:
»Stk. 9. I sager, hvor der skal foretages partshøring efter forvaltningsloven, omfatter adgangen til partshøring hele udkastet til afgørelse.
Fristen for afgivelse af udtalelse skal udgøre mindst 3 uger, medmindre sagen allerede har været forelagt for Det Finansielle Virksomhedsråd eller afgørelsen er af særlig hastende karakter.« 7. § 345, stk. 11, der bliver stk. 12, affattes således:
»Stk. 12. Økonomi- og erhvervsministeren fastsætter rådets forretningsorden, herunder regler om mulighed for foretræde for rådet.« 8. I § 347, stk. 5, ændres »stk. 5« til: »stk. 6«.
 9. I § 354 indsættes efter stk. 2 som nyt stykke:
»Stk. 3. Stk. 1 finder dog ikke anvendelse på oplysninger i sager om 1) god skik og prisoplysning, jf. § 43 og bekendtgørelser udstedt i medfør af denne bestemmelse, 2) hybrid kernekapital eller ansvarlig lånekapital i form af massegældsbreve, jf. § 45, 3) tegning af kapitalindskud, jf. § 46, 4) forbrugerbeskyttelse, jf. bekendtgørelser om puljepension og anbringelse af midler i værdipapirer udstedt i medfør af § 50, stk. 2, 5) dækning af Garantifonden for Indskydere og Investorer, jf. § 51, 6) depotselskabers uafhængighed, jf. § 52, 7) nedbringelse af realkreditlån ydet i strid med lov om realkreditlån og realkreditobligationer, jf. § 53, stk. 1, 8) aftale om placering af kunders porteføljemidler, jf. § 54, stk. 2, 9) forbud mod indgåelse af visse livsforsikringsaftaler, jf. § 55, stk. 1, 10) information ved indgåelse af forsikringsaftaler og under det løbende kundeforhold, jf. bekendtgørelser udstedt i medfør af § 56, 11) opsigelsesvarsel for forbrugerforsikringer, jf. § 57, stk. 1, 12) pligten til at overtage en bygningsforsikring, jf. § 59, stk. 1, og 13) forbud mod at bringe en bygningsbrandforsikring til ophør, jf. § 60, stk. 1.« 10. I § 354, stk. 5, nr. 15, der bliver stk. 6, nr. 15, ændres »stk. 9 og 10« til: »stk. 10 og 11«.
 11. I § 354, stk. 6, der bliver stk. 7, ændres »stk. 4 og 5« til: »stk. 5 og 6«.
 12. I § 354, stk. 8, der bliver stk. 9, ændres »stk. 5, nr. 8« til: »stk. 6, nr. 8«, »stk. 5, nr. 20« til: »stk. 6, nr. 20« og »stk. 5, nr. 21« til: »stk. 6, nr. 21«.
 13. I § 354, stk. 9 og 10, der bliver stk. 10 og 11, ændres »stk. 5, nr. 15« til: »stk. 6, nr. 15«.
 14. § 354 a affattes således:
»§ 354 a.
Afgørelser truffet i henhold til § 344, stk. 1, 3. pkt., og § 345, stk. 2, nr. 1, skal offentliggøres. 1. pkt. gælder også beslutninger om at overgive sager til politimæssig efterforskning, jf. dog stk. 2. Offentliggørelsen skal omfatte virksomhedens navn.
Stk. 2. Offentliggørelse efter stk. 1 kan dog ikke ske, hvis det vil medføre uforholdsmæssig stor skade for virksomheden eller efterforskningsmæssige hensyn taler imod offentliggørelse.
Offentliggørelsen må ikke indeholde fortrolige oplysninger om kundeforhold eller oplysninger omfattet af § 12, stk. 1, i lov om offentlighed i forvaltningen.
Offentliggørelsen må ikke indeholde fortrolige oplysninger, der hidrører fra finansielle tilsynsmyndigheder i andre lande inden for eller uden for Den Europæiske Union, medmindre de myndigheder, der har afgivet oplysningerne, har givet deres udtrykkelige tilladelse.
Stk. 3. Hvis offentliggørelse er undladt i henhold til stk. 2, 1. pkt., skal der ske offentliggørelse efter stk. 1, når de hensyn, der nødvendiggjorde undladelsen, ikke længere er gældende.
Dette gælder dog kun i op til 2 år, efter at den pågældende afgørelse er truffet.« 15. Efter § 354 a indsættes:
»§ 354 b.
Finanstilsynet skal orientere offentligheden om sager, som er behandlet af Finanstilsynet, anklagemyndigheden eller domstolene, og som er af almen interesse eller af betydning for forståelsen af følgende bestemmelser:
1) God skik og prisoplysning, jf. § 43 og bekendtgørelser udstedt i medfør heraf, 2) hybrid kernekapital eller ansvarlig lånekapital i form af massegældsbreve, jf. § 45, 3) tegning af kapitalindskud, jf. § 46, 4) forbrugerbeskyttelse, jf. bekendtgørelser om puljepension og anbringelse af midler i værdipapirer udstedt i medfør af § 50, stk. 2, 5) dækning af Garantifonden for Indskydere og Investorer, jf. § 51, 6) depotselskabers uafhængighed, jf. § 52, 7) nedbringelse af realkreditlån ydet i strid med lov om realkreditlån og realkreditobligationer, jf. § 53, stk. 1, 8) aftale om placering af kunders porteføljemidler, jf. § 54, stk. 2, 9) forbud mod indgåelse af visse livsforsikringsaftaler, jf. § 55, stk. 1, 10) information ved indgåelse af forsikringsaftaler og under det løbende kundeforhold, jf. bekendtgørelser udstedt i medfør af § 56, 11) opsigelsesvarsel for forbrugerforsikringer, jf. § 57, stk. 1, 12) pligten til at overtage en bygningsforsikring, jf. § 59, stk. 1, og 13) forbud mod at bringe en bygningsbrandforsikring til ophør, jf. § 60, stk. 1.
Stk. 2. Finanstilsynet skal endvidere orientere offentligheden om navnet på en virksomhed, der overtræder forbuddet mod at udøve finansiel virksomhed uden tilladelse, jf. §§ 7-11, 308 og 334.« 16. § 355, stk. 4, ophæves.
 17. I § 355, stk. 5, 1. pkt., der bliver stk. 4, 1. pkt., ændres »stk. 2-4« til: »stk. 2 og 3«.
§ 3 I lov om tilsyn med firmapensionskasser, jf. lovbekendtgørelse nr. 1561 af 19. december 2007, foretages følgende ændringer:
 1. I § 66 a indsættes efter stk. 2 som nyt stykke:
»Stk. 3. Stk. 1 finder dog ikke anvendelse på oplysninger i sager om 1) god pensionskassepraksis i § 6 a, stk. 1, 1. pkt., og bekendtgørelser om redelig forretningsskik og god praksis udstedt i medfør af § 6 a, stk. 2, og 2) oplysninger, som en pensionskasse skal give skriftligt til medlemmer og pensionsmodtagere, jf. bekendtgørelser udstedt i medfør af § 12 a.« 2. I § 66 a, stk. 6, der bliver stk. 7, ændres »stk. 4 og 5« til: »stk. 5 og 6«.
 3. I § 66 a, stk. 8, der bliver stk. 9, ændres »stk. 5, nr. 8« til: »stk. 6, nr. 8«.
 4. § 66 b, stk. 4, ophæves.
 5. I § 66 b, stk. 5, der bliver stk. 4, ændres »stk. 2-4« til: »stk. 2 og 3«.
 6. § 66 c affattes således:
»§ 66 c.
Afgørelser truffet i henhold til § 345, stk. 2, nr. 1, i lov om finansiel virksomhed, jf. § 65, stk. 2, i denne lov, skal offentliggøres. 1. pkt. gælder også beslutninger om at overgive sager til politimæssig efterforskning, jf. dog stk. 2. Offentliggørelsen skal omfatte firmapensionskassens navn.
Stk. 2. Offentliggørelse efter stk. 1 kan dog ikke ske, hvis det vil medføre uforholdsmæssig stor skade for firmapensionskassen eller efterforskningsmæssige hensyn taler imod offentliggørelse.
Offentliggørelsen må ikke indeholde fortrolige oplysninger om kundeforhold eller oplysninger omfattet af § 12, stk. 1, i lov om offentlighed i forvaltningen.
Offentliggørelsen må ikke indeholde fortrolige oplysninger, der hidrører fra finansielle tilsynsmyndigheder i andre lande inden for eller uden for Den Europæiske Union, medmindre de myndigheder, der har afgivet oplysningerne, har givet deres udtrykkelige tilladelse.
Stk. 3. Hvis offentliggørelse er undladt i henhold til stk. 2, 1. pkt., skal der ske offentliggørelse efter stk. 1, når de hensyn, der nødvendiggjorde undladelsen, ikke længere er gældende.
Dette gælder dog kun i op til 2 år, efter at den pågældende afgørelse er truffet.« 7. Efter § 66 c indsættes:
»§ 66 d.
Finanstilsynet skal orientere offentligheden om sager, som er behandlet af Finanstilsynet, anklagemyndigheden eller domstolene, og som er af almen interesse eller af betydning for forståelsen af følgende bestemmelser:
1) God pensionskassepraksis, jf. § 6 a, stk. 1, 1. pkt., og bekendtgørelser om redelig forretningsskik og god praksis udstedt i medfør af § 6 a, stk. 2, og 2) oplysninger, som en pensionskasse skal give skriftligt til medlemmer og pensionsmodtagere, jf. bekendtgørelser udstedt i medfør af § 12 a.
Stk. 2. Finanstilsynet skal endvidere orientere offentligheden om navnet på en firmapensionskasse, der overtræder forbuddet mod at udøve virksomhed uden tilladelse, jf. § 10.« § 4 I lov om investeringsforeninger og specialforeninger samt andre kollektive investeringsordninger m.v., jf. lovbekendtgørelse nr. 1499 af 12. december 2007, foretages følgende ændringer:
 1. I § 110 m ændres »§ 123 a, stk. 2, nr. 7-10, og stk. 4 og 5, §§« til: »§§ 123 a, 123 b og«.
 2. I § 119, stk. 4, ændres »stk. 5« til: »stk. 6«.
 3. I § 123 indsættes efter stk. 2 som nyt stykke:
»Stk. 3. Stk. 1 omfatter ikke oplysninger i sager om 1) god skik, jf. § 18 og bekendtgørelser udstedt i medfør af § 18, stk. 2, 2) afgørelser vedrørende vedtægtsændringer, jf. § 23, stk. 2, 3) afgørelser vedrørende foreningers administrative og regnskabsmæssige praksis, forretningsgange og kontrolprocedurer, jf. § 37, 4) forbud mod at opkræve dobbeltgebyr, jf. § 49, 5) pligten til at indberette fejlberegninger, jf. § 48, stk. 6, 6) afholdelse af udgifter i forbindelse med udstedelse af andele gennem en værdipapircentral, jf. § 51, stk. 1 og 2, 7) prospekter og bekendtgørelser om prospekter, jf. § 74, 8) offentliggørelse af emissions- og indløsningspriser, jf. § 77, 9) inddragelse af investeringsforeningers, specialforeningers og hedgeforeningers tilladelse, jf. § 81, stk. 2, 10) foreningers placering af midler, jf. kapitel 13, 14 og 15, 11) overskridelser af risikoprofil, risikopolitik og risikorammer, jf. § 114 d, stk. 1 og 2, 12) pligten til at offentliggøre hedgeforeningens eller afdelingens indre værdi, jf. § 114 d, stk. 3, 13) pligten til at underrette navnenoterede medlemmer, jf. § 114 d, stk. 4, 14) pligten til at indberette overskridelser, jf. § 114 e, stk. 2, 15) pligten til at underrette medlemmer om overskridelse af risikorammer, jf. § 114 e, stk. 4, 16) pligten til at beskrive kollektive investeringsordninger i et regelsæt, jf. § 115, stk. 3, 17) udbudsdokument, jf. § 115, stk. 4, 18) andre kollektive investeringsordningers dokumenter, jf. § 115, stk. 6, og 19) pligten til at indberette fejlberegninger, jf. § 115, stk. 7.« 4. I § 123, stk. 5, nr. 14, der bliver stk. 6, nr. 14, ændres »stk. 9 og 10« til: »stk. 10 og 11«.
 5. I § 123, stk. 6, der bliver stk. 7, ændres »stk. 4 og 5« til: »stk. 5 og 6«.
 6. I § 123, stk. 8, der bliver stk. 9, ændres »stk. 5, nr. 8« til: »stk. 6, nr. 8«.
 7. I § 123, stk. 9 og 10, der bliver stk. 10 og 11, ændres »stk. 5, nr. 14« til: »stk. 6, nr. 14«.
 8. § 123 a affattes således:
»§ 123 a.
Afgørelser truffet i henhold til § 116, stk. 1, 3. pkt., i denne lov og § 345, stk. 2, nr. 1, i lov om finansiel virksomhed, jf. § 117 i denne lov, skal offentliggøres. 1. pkt. gælder også beslutninger om at overgive sager til politimæssig efterforskning, jf. dog stk. 2. Offentliggørelsen skal omfatte foreningens navn.
Stk. 2. Offentliggørelse efter stk. 1 kan dog ikke ske, hvis det vil medføre uforholdsmæssig stor skade for foreningen eller efterforskningsmæssige hensyn taler imod offentliggørelse.
Offentliggørelsen må ikke indeholde fortrolige oplysninger om kundeforhold eller oplysninger omfattet af § 12, stk. 1, i lov om offentlighed i forvaltningen.
Offentliggørelsen må ikke indeholde fortrolige oplysninger, der hidrører fra finansielle tilsynsmyndigheder i andre lande inden for eller uden for Den Europæiske Union, medmindre de myndigheder, der har afgivet oplysningerne, har givet deres udtrykkelige tilladelse.
Stk. 3. Hvis offentliggørelse er undladt i henhold til stk. 2, 1. pkt., skal der ske offentliggørelse efter stk. 1, når de hensyn, der nødvendiggjorde undladelsen, ikke længere er gældende.
Dette gælder dog kun i op til 2 år, efter at den pågældende afgørelse er truffet.« 9. Efter § 123 a indsættes:
»§ 123 b.
Finanstilsynet skal orientere offentligheden om sager, som er behandlet af Finanstilsynet, anklagemyndigheden eller domstolene, og som er af almen interesse eller af betydning for forståelsen af følgende bestemmelser:
1) God skik, jf. § 18 og bekendtgørelser udstedt i medfør af § 18, stk. 2, 2) afgørelser vedrørende vedtægtsændringer, jf. § 23, stk. 2, 3) afgørelser vedrørende foreningers administrative og regnskabsmæssige praksis, forretningsgange og kontrolprocedurer, jf. § 37, 4) forbud mod at opkræve dobbeltgebyr, jf. § 49, 5) pligten til at indberette fejlberegninger, jf. § 48, stk. 6, 6) afholdelse af udgifter i forbindelse med udstedelse af andele gennem en værdipapircentral, jf. § 51, stk. 1 og 2, 7) prospekter og bekendtgørelser om prospekter, jf. § 74, 8) offentliggørelse af emissions- og indløsningspriser, jf. § 77, 9) inddragelse af investeringsforeningers, specialforeningers og hedgeforeningers tilladelse, jf. § 81, stk. 2, 10) foreningers placering af midler, jf. kapitel 13, 14 og 15, 11) overskridelser af risikoprofil, risikopolitik og risikorammer, jf. § 114 d, stk. 1 og 2, 12) pligten til at offentliggøre hedgeforeningens eller afdelingens indre værdi, jf. § 114 d, stk. 3, 13) pligten til at underrette navnenoterede medlemmer, jf. § 114 d, stk. 4, 14) pligten til at indberette overskridelser, jf. § 114 e, stk. 2, 15) pligten til at underrette medlemmer om overskridelse af risikorammer, jf. § 114 e, stk. 4, 16) pligten til at beskrive kollektive investeringsordninger i et regelsæt, jf. § 115, stk. 3, 17) udbudsdokument, jf. § 115, stk. 4, 18) andre kollektive investeringsordningers dokumenter, jf. § 115, stk. 6, og 19) pligten til at indberette fejlberegninger, jf. § 115, stk. 7.
Stk. 2. Finanstilsynet skal endvidere orientere offentligheden om navnet på en forening, der overtræder forbuddet mod at udøve investeringsforeningsvirksomhed uden tilladelse, jf. § 4, forbuddet mod at udøve specialforeningsvirksomhed uden tilladelse, jf. § 5, eller forbuddet mod at udøve hedgeforeningsvirksomhed uden tilladelse, jf. § 114 a.« 10. § 124, stk. 4, ophæves.
 11. I § 124, stk. 5, 1. pkt., der bliver stk. 4, 1. pkt., ændres »stk. 2-4« til: »stk. 2 og 3«.
§ 5 I lov om forsikringsformidling, jf. lovbekendtgørelse nr. 401 af 25. april 2007, foretages følgende ændringer:
 1. § 49 affattes således:
 »§ 49. For ansatte i Finanstilsynet finder § 354 og § 356 i lov om finansiel virksomhed anvendelse.
Stk. 2. Stk. 1 finder dog ikke anvendelse på oplysninger i sager om 1) god skik, jf. § 19 og bekendtgørelser udstedt i medfør heraf, 2) forsikringsmæglervirksomheders oplysningspligter før indgåelse af forsikringsaftaler, jf. § 13, 3) forsikringsmæglervirksomheders pligt til indgåelse af en samarbejdsaftale, jf. § 14, 4) forsikringsmæglervirksomheders honorar, jf. § 14 a, stk. 1, 5. pkt., stk. 2 og stk. 4, 2. pkt., 5) forsikringsmæglervirksomheders oplysningspligt om, hvilke forsikringsselskaber der benyttes, jf. § 15, 6) forsikringsagentvirksomheders og administrationsselskabers oplysningspligter ved indgåelse af forsikringsaftaler, jf. § 33 og § 34, 7) underagentvirksomheders eller administra­tionsselskabers oplysningspligter ved indgåelse af forsikringsaftaler, jf. § 40, og 8) oplysningspligter, jf. bekendtgørelser om information udstedt i medfør af § 16 og § 35.« 2. § 49 a affattes således:
»§ 49 a.
Afgørelser truffet i henhold til § 345, stk. 2, i lov om finansiel virksomhed, jf. denne lovs § 44, skal offentliggøres. 1. pkt. gælder også beslutninger om at overgive sager til politimæssig efterforskning, jf. dog stk. 2. Offentliggørelsen skal omfatte virksomhedens navn.
Stk. 2. Offentliggørelse efter stk. 1 kan dog ikke ske, hvis det vil medføre uforholdsmæssig stor skade for virksomheden eller efterforskningsmæssige hensyn taler imod offentliggørelse.
Offentliggørelsen må ikke indeholde fortrolige oplysninger om kundeforhold eller oplysninger omfattet af § 12, stk. 1, i lov om offentlighed i forvaltningen.
Offentliggørelsen må ikke indeholde fortrolige oplysninger, der hidrører fra finansielle tilsynsmyndigheder i andre lande inden for eller uden for Den Europæiske Union, medmindre de myndigheder, der har afgivet oplysningerne, har givet deres udtrykkelige tilladelse.
Stk. 3. Hvis offentliggørelse er undladt i henhold til stk. 2, 1. pkt., skal der ske offentliggørelse efter stk. 1, når de hensyn, der nødvendiggjorde undladelsen, ikke længere er gældende.
Dette gælder dog kun i op til 2 år, efter at den pågældende afgørelse er truffet.« 3. Efter § 49 a indsættes:
»§ 49 b.
Finanstilsynet skal orientere offentligheden om sager, som er behandlet af Finanstilsynet, anklagemyndigheden eller domstolene, og som er af almen interesse eller af betydning for forståelsen af følgende bestemmelser:
1) God skik, jf. § 19 og bekendtgørelser udstedt i medfør heraf, 2) forsikringsmæglervirksomheders oplysningspligter før indgåelse af forsikringsaftaler, jf. § 13, 3) forsikringsmæglervirksomheders pligt til indgåelse af en samarbejdsaftale, jf. § 14, 4) forsikringsmæglervirksomheders honorar, jf. § 14 a, stk. 1, 5. pkt., og stk. 4, 2. pkt., 5) forsikringsmæglervirksomheders oplysningspligt om, hvilke forsikringsselskaber der benyttes, jf. § 15, 6) forsikringsagentvirksomheders eller administrationsselskabers oplysningspligter ved indgåelse af forsikringsaftaler, jf. § 33 og § 34, 7) underagentvirksomheders eller administra­tionsselskabers oplysningspligter ved indgåelse af forsikringsaftaler, jf. § 40, og 8) oplysningspligter, jf. bekendtgørelser om information udstedt i medfør af § 16 og § 35.
Stk. 2. Finanstilsynet skal endvidere orientere offentligheden om navnet på en virksomhed, der overtræder forbuddet mod at udøve forsikringsformidlingsvirksomhed uden tilladelse, jf. § 4 og § 26. Tilsvarende gælder for overtrædelser af kravet om registrering i § 27 og § 36.« 4. I § 50, stk. 1, ændres »stk. 2 og 3« til: »stk. 2«.
 5. § 50, stk. 3, ophæves.
§ 6 I lov om realkreditlån og realkreditobligationer m.v., jf. lovbekendtgørelse nr. 1412 af 10. december 2007, som ændret ved § 3 i lov nr. 219 af 5. april 2008, foretages følgende ændringer:
 1. I § 2 indsættes som stk. 3:
»Stk. 3. Med realkreditlån ydet mod registreret pant i fast ejendom, jf. stk. 1, 1. pkt., ligestilles lån, hvor pantebrevet er anmeldt til tinglysning, hvis der er stillet den nødvendige sikkerhed for pantebrevets endelige tinglysning og instituttet uden ugrundet ophold tilvejebringer endeligt tinglyst pantebrev.
Dette gælder kun for lån ydet på grundlag af særligt dækkede realkreditobligationer.« 2. I § 8, stk. 6, 2. pkt., indsættes efter »lov om finansiel virksomhed«: », medmindre garantien stilles i henhold til § 152 c, stk. 1, nr. 1, 2. pkt., i lov om finansiel virksomhed, eller § 2, stk. 3, i denne lov.
Garantien medregnes dog i 15-procents-grænsen, hvis den stilles i henhold til stk. 3, 4 eller 5«.
 3. I § 8 indsættes som stk. 8:
»Stk. 8. Finanstilsynet kan dispensere fra kravet i stk. 6, 3. pkt., om, at garantier, som stilles i henhold til stk. 3, skal medregnes i 15-procents-grænsen.« 4. I § 33 a, stk. 1, indsættes efter »§ 2, stk. 1«: »og 3,«.
§ 7 I lov om Arbejdsmarkedets Tillægspension, jf. lovbekendtgørelse nr. 848 af 21. juli 2006, som ændret senest ved lov nr. 183 af 12. marts 2008, foretages følgende ændring:
 1. Efter § 27 f indsættes i kapitel 9:
»§ 27 g.
Afgørelser truffet i henhold til § 345, stk. 2, i lov om finansiel virksomhed, jf. denne lovs § 27, stk. 2, skal offentliggøres. 1. pkt. gælder også beslutninger om at overgive sager til politimæssig efterforskning, jf. dog stk. 2. Det skal af offentliggørelsen fremgå, at afgørelsen vedrører Arbejdsmarkedets Tillægspension.
Stk. 2. Offentliggørelse efter stk. 1 kan dog ikke ske, hvis det vil medføre uforholdsmæssig stor skade for Arbejdsmarkedets Tillægs­pen­sion eller efterforskningsmæssige henholdsvis samfundsmæssige hensyn i øvrigt taler imod offentliggørelse.
Der kan desuden ikke ske offentliggørelse af sager omfattet af § 19 a, stk. 1. Offentliggørelsen må ikke indeholde oplysninger omfattet af § 12, stk. 1, i lov om offentlighed i forvaltningen.
Stk. 3. Hvis offentliggørelse er undladt i henhold til stk. 2, 1. pkt., skal der ske offentliggørelse efter stk. 1, når de hensyn, der nødvendiggjorde undladelsen, ikke længere er gældende.
Dette gælder dog kun i op til 2 år, efter at den pågældende afgørelse er truffet.
Stk. 4. Samtidig med offentliggørelsen i medfør af stk. 1 afgiver Finanstilsynet indberetning herom til beskæftigelsesministeren.« § 8 I lov om Lønmodtagernes Dyrtidsfond, jf. lovbekendtgørelse nr. 1156 af 3. oktober 2007, foretages følgende ændring:
 1. Efter § 10 f indsættes i kapitel 5:
»§ 10 g.
Afgørelser truffet i henhold til § 345, stk. 2, i lov om finansiel virksomhed, jf. denne lovs § 10, stk. 2, skal offentliggøres. 1. pkt. gælder også beslutninger om at overgive sager til politimæssig efterforskning, jf. dog stk. 2. Det skal af offentliggørelsen fremgå, at afgørelsen vedrører Lønmodtagernes Dyrtidsfond.
Stk. 2. Offentliggørelse efter stk. 1 kan dog ikke ske, hvis det vil medføre uforholdsmæssig stor skade for Lønmodtagernes Dyrtidsfond eller efterforskningsmæssige henholdsvis samfundsmæssige hensyn i øvrigt taler imod offentliggørelse.
Offentliggørelsen må ikke indeholde oplysninger omfattet af § 12, stk. 1, i lov om offentlighed i forvaltningen.
Stk. 3. Hvis offentliggørelse er undladt i henhold til stk. 2, 1. pkt., skal der ske offentliggørelse efter stk. 1, når de hensyn, der nødvendiggjorde undladelsen, ikke længere er gældende.
Dette gælder dog kun i op til 2 år, efter at den pågældende afgørelse er truffet.
Stk. 4. Samtidig med offentliggørelsen i medfør af stk. 1 afgiver Finanstilsynet indberetning herom til beskæftigelsesministeren.« § 9 I lov om arbejdsskadesikring, jf. lovbekendtgørelse nr. 154 af 7. marts 2006, som ændret senest ved § 7 i lov nr. 577 af 6. juni 2007, foretages følgende ændring:
 1. Efter § 76 a indsættes i kapitel 11:
»§ 76 b.
Afgørelser truffet i henhold til § 345, stk. 2, i lov om finansiel virksomhed, jf. denne lovs § 71, stk. 2, skal offentliggøres. 1. pkt. gælder også beslutninger om at overgive sager til politimæssig efterforskning, jf. dog stk. 2. Det skal af offentliggørelsen fremgå, at afgørelsen vedrører Arbejdsmarkedets Erhvervssygdomssikring.
Stk. 2. Offentliggørelse efter stk. 1 kan dog ikke ske, hvis det vil medføre uforholdsmæssig stor skade for Arbejdsmarkedets Erhvervssygdomssikring eller efterforskningsmæssige henholdsvis samfundsmæssige hensyn i øvrigt taler imod offentliggørelse.
Der kan desuden ikke ske offentliggørelse af sager omfattet af § 63 a, stk. 8, 1. pkt.
Offentliggørelsen må ikke indeholde oplysninger omfattet af § 12, stk. 1, i lov om offentlighed i forvaltningen.
Stk. 3. Hvis offentliggørelse er undladt i henhold til stk. 2, 1. pkt., skal der ske offentliggørelse efter stk. 1, når de hensyn, der nødvendiggjorde undladelsen, ikke længere er gældende.
Dette gælder dog kun i op til 2 år, efter at den pågældende afgørelse er truffet.
Stk. 4. Samtidig med offentliggørelsen i medfør af stk. 1 afgiver Finanstilsynet indberetning herom til beskæftigelsesministeren.« § 10 Stk. 1. Loven træder i kraft den 1. juli 2008, jf. dog stk. 2.
 Stk. 2. Lovens § 2, nr. 3 og 4, og § 6 træder i kraft dagen efter bekendtgørelsen i Lovtidende.
§ 11 Stk. 1. Lovens §§ 1-5 og 7-9 gælder ikke for Færøerne og Grønland, jf. dog stk. 2-4.
 Stk. 2. Lovens § 6 gælder ikke for Færøerne.
 Stk. 3. §§ 1, 2 og 4 kan helt eller delvis sættes i kraft for Færøerne med de afvigelser, som de særlige færøske forhold tilsiger.
 Stk. 4. §§ 1-5 og 9 kan helt eller delvis sættes i kraft for Grønland med de afvigelser, som de særlige grønlandske forhold tilsiger.
