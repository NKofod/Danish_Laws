Nr BTL 5 Betænkning over Forslag til lov om meddelelse af dansk indfødsret til  

 Alexandra Christina Manley   

 Nr L 5 1995-96, 1. samling Afgivet af Indfødsretsudvalget Afgivet: 19951026 Udvalget har behandlet lovforslaget i et møde.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Enhedslisten har den opfattelse, at der skal være lighed for loven.
Det er  

 et godt princip, også når det gælder betingelserne for at få dansk  

 indfødsret, selv om der ikke skal herske tvivl om, at Enhedslisten synes, at  

 de nuværende betingelser er alt for stramme.
Enhedslisten arbejder derfor for  

 at få ændret loven, så det bliver lettere at opnå dansk indfødsret.
I den aktuelle sag er der imidlertid tale om, at man på trods af de  

 gældende regler vælger en bestemt person ud og siger: Denne person skal have  

 mulighed for at få dansk indfødsret på andre betingelser end dem, der i  

 øvrigt er gældende.
Det er Enhedslisten imod.
Enhedslisten savner i øvrigt en argumentation for lovforslaget, for hvad  

 er egentlig grunden til, at prins Joachim ikke kan gifte sig med en engelsk  

 statsborger eller for den sags skyld en kinesisk eller thailandsk  

 statsborger, hvis det var det, prinsen havde lyst til? Skal det virkelig være  

 sådan, at man, når man er prins i Danmark, kun kan gifte sig med en dansk  

 statsborger? I Enhedslisten er man imod kongedømmet, ikke nødvendigvis fordi  

 Enhedslisten har noget imod de konkrete personer, som er en del af  

 kongedømmet.
Men Enhedslisten kan bare konstatere, at det at have et  

 kongedømme altså fører til forskelsbehandling.
Derfor er Enhedslisten imod  

 forslaget og indstiller det til forkastelse.
Poul Qvist Jørgensen (S) nfmd.
Dorte Bennedsen (S) Frederik Nørgaard  

 (S) Jens Peter Vernersen (S) Jytte Wittrock (S) Anne Baastrup (SF) Erik  

 Mortensen (S) Elisabeth Arnold (RV) Søren Søndergaard (EL) Inge Dahl-Sørensen  

 (V) Tove Fergo (V) Jonna Grønver (V) Henning Urup (V) John Vinther (KF)  

 fmd.
Gitte Seeberg (KF) Bendt Bendtsen (KF) Poul Nødgaard (DF)  

 Centrum-Demokraterne og Fremskridtspartiet havde ikke medlemmer i udvalget.
