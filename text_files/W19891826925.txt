Landsskatteretten nedsatte ejendomsværdien for en landbrugsejendom,  

 der var ansat efter tillægsparcelværdiprincippet.
Retten fandt - under  

 henvisning til det oplyste om driftsbygningernes tekniske værdi sammenholdt  

 med jordens handelsværdi - ikke grundlag for at antage, at ejendommens  

 handelsværdi oversteg den landbrugsmæssige grundværdi med tillæg af  

 driftsbygningernes værdi, træværdi samt stuehusets værdi.
 A klagede for ejeren over den af skyldrådet foretagne  

 ejendomsværdiansættelse med påstand om nedsættelse.
 Klageejendommen var en landbrugsejendom med et grundareal på 68,0918 ha.  

 Stuehuset var opført i 1760 og havde et bebygget areal på 180 m2. En  

 ungdyrsstald på 84 m2 og en lade på 210 m2 var opført i henholdsvis 1800 og  

 1900, medens en kostald på 460 m2 var opført i 1960 og et maskinhus på 320 m2  

 var opført i 1975.
Til støtte for påstanden gjorde klageren bl.a. gældende, at der burde  

 gives nedslag for dårlig arrondering.
Endvidere anførte klageren, at  

 tillægsparcelværdien burde ansættes lavere end 150 % under hensyn til  

 ejendommens beliggenhed ved vestkysten få kilometer fra en  

 nabovurderingskreds, hvor der anvendtes lavere satser.
Endelig henviste  

 klageren til, at handelsprisniveauet i området var lavere end ansættelsen.
 Skyldrådet havde ansat ejendomsværdien på grundlag af  

 tillægsparcelværdiprincippet med følgende specifikation:
 Efter besigtigelse af ejendommen i forbindelse med klagen til  

 Landsskatteretten indstillede skyldrådet ejendomsværdien nedsat med  

 skønsmæssigt 100.000 kr. på grund af dårlig arrondering til 1.350.000 kr.
 Landsskatteretten bemærkede, at ejendomsværdien i medfør af bestemmelserne  

 i vurderingslovens § 6, jf. § 9, stk. 1, skal ansættes til handelsværdien på  

 vurderingstidspunktet af den samlede faste ejendom.
 Da salgsprisen for landbrugsjord i fri handel omkring  

 vurderingstidspunktet overstiger de ved grundværdiansættelsen ansatte  

 ha-værdier efter vurderingslovens § 14, skal der derfor indgå et beløb -  

 tillægsparcelværdien - i ejendomsværdien, svarende til forskellen mellem den  

 landbrugsmæssige grundværdi og jordens handelsværdi.
 Endelig bemærkede retten, at hvis driftsbygningernes tekniske værdi ikke  

 overstiger tillægsparcelværdien, vil denne værdi være den laveste, der kan  

 anvendes til opfyldelse af vurderingslovens bestemmelse om ansættelsen af  

 ejendomsværdien til handelsværdien.
 Efter de foreliggende oplysninger om driftsbygningernes tekniske værdi  

 sammenholdt med jordens handelsværdi fandt Landsskatteretten ikke grundlag  

 for at antage, at ejendommens handelsværdi oversteg den landbrugsmæssige  

 grundværdi med tillæg af driftsbygningernes værdi, træværdi samt stuehusets  

 værdi.
 Landsskatteretten nedsatte derfor ejendomsværdien til 1.300.000 kr.
 (* 1) Afgørelsen er offentliggjort i Skat 1989, nr. 6, side 480.
