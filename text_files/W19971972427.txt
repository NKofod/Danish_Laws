 Ankestyrelsen har på principielt møde behandlet to sager om  

 førtidspension til personer, der har gennemgået en hjertetransplantation.
Forud for det principielle møde indhentede Ankestyrelsen en generel  

 vurdering fra en ekstern specialist i medicinske hjertesygdomme.  

 Ankestyrelsen bad i denne forbindelse om hjertespecialistens vurdering af  

 hvilke helbredsmæssige aspekter man skal være opmærksom på i relation til  

 sager om hjertetransplantation, herunder hvilke undersøgelser der skal  

 foretages efter operationen samt hvor lang tid der går efter en  

 transplantation før tilstanden er stationær.
Ankestyrelsen ønskede desuden  

 oplyst, hvilke bivirkninger der kan være af den medicin der gives efter  

 transplantation.
Hjertespecialisten oplyste, at der er store individuelle forskelle på  

 forløbet.
Først og fremmest kan der være komplikationer eller dårlig accept  

 hos modtager af det implanterede hjerte.
Generelt er det dog sådan, at  

 halvdelen af alle hjertetransplanterede har kunnet vende tilbage til  

 hidtidigt erhverv.
Det viser sig, at det er de yngre som klarer sig bedst.
 Generelt vil det være således, at hjertefunktionen er udmærket bedømt ud  

 fra venstre ventrikels pumpefunktion, hvor begrænsningen dog især ligger på  

 nedsat diastolisk funktion.
 Patienterne bør vurderes ud fra almindelig klinisk undersøgelse, der  

 udføres bl.a. arbejdstest, lungefunktionsundersøgelse,  

 nyrefunktionsundersøgelser samt kontrol af blodtryk.
Den vigtigste årsag til at patienterne er arbejdshæmmede ligger i  

 komplikationer til behandlingen.
Generelt vurderes det, at bivirkningerne  

 især er udtalt i de første måneder efter operationen, og patienterne klager  

 oftest over kvalme, opkastning og almindelig træthed.
Efter ca. 1 år plejer  

 disse gener dog at blive mindre eller minimale, og den værste prognostiske  

 markør er nok den sekundære nyrepåvirkning.
Arbejde i infektionsrisikable erhverv frarådes.
Derudover er der ingen  

 begrænsninger i erhverv og fysisk aktivitet, og patienterne tillades at gå  

 til grænsen af fysisk formåen.
Dog frarådes arbejde med meget hård fysisk  

 belastning.
 I det første halve år efter transplantationen må patienten anses for  

 totalt uarbejdsdygtig især på grund af de mange indlæggelser til kontrol.  

 Efter 1 år må man regne med, at tilstanden vil være stationær over en rimelig  

 lang tid.
Ankestyrelsens afgørelse På baggrund af denne udtalelse fra den eksterne hjertespecialist samt  

 diskussion på møde fastslog Ankestyrelsen nogle retningslinier.
I perioden indtil en hjertetransplantation foretages, skal der foretages  

 en konkret vurdering i hver enkelt sag ud fra sædvanlig praksis om  

 tilkendelse af førtidspension på grund af hjertelidelser.
Er der tale om en  

 svært nedsat hjertefunktion kan der eksempelvis tilkendes højeste  

 førtidspension, indtil det bliver muligt at udføre en hjertetransplantation.
 Når ansøger har gennemgået en hjertetransplantation, skal sagen optages  

 til fornyet vurdering.
Som ved sager om nyretransplantation skal en eventuel frakendelse af  

 pensionen efter en vellykket transplantation først ske efter en rimelig tid  

 og efter grundige undersøgelser.
En rimelig tid i denne forbindelse er ca. 1  

 år.
Der kan efter en konkret vurdering være behov for, at der går længere tid  

 inden sagen vurderes påny.
 Når der efter transplantationen skal tages stilling til  

 pensionsberettigelsen vil det som udgangspunkt være nødvendigt med både  

 hjertefunktionstest herunder arbejdstest samt lungefunktionsundersøgelse og  

 nyrefunktionsundersøgelse.
 Dette gælder naturligvis også, selvom der ikke er tilkendt pension forud  

 for transplantationen f.eks fordi hjertesygdommen er opstået akut.
Såfremt ansøger er hjertemæssigt velfungerende efter en transplantation er  

 der som udgangspunkt ikke ret til pension.
Bivirkningerne af den medicin, der  

 gives mod afstødning af hjertet kan dog efter en konkret vurdering udgøre en  

 støtteværdi til pension.
Disse bivirkninger kan f.eks være kvalme, træthed og  

 hyppigere infektioner.
 Alvorligere bivirkninger af medicinen såsom påvirkning af nyrefunktionen  

 kan efter en konkret vurdering give ret til pension eller udgøre en  

 støtteværdi til pensionen.
Hvis der er tegn på nedsat hjernefunktion, såsom hukommel- ses- og koncentrationsbesvær eventuelt som følge af medfølgende blodprop  

 eller lignende, vil en neuro- psykologisk undersøgelse ofte være indiceret.  

 Der henvises i denne forbindelse til Ankestyrelsens praksis vedrørende  

 demens, SM P-23-96.
 Ankestyrelsens praksis i sager om tilkendelse/frakendelse af  

 førtidspension til hjertetransplanterede fremgår af SM P-15-97. Der henvises  

 endvidere til SM P-1-82 og SM P-3-85 om førtidspension til ansøgere som  

 afventer eller har gennemgået nyretransplantation.
