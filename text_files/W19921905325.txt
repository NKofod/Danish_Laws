 Dagpengeudvalget har i et antal sager taget stilling til, om  

 arbejdsgiver havde pligt til at betale dagpenge til lønmodtagere, der var  

 tilknyttet arbejdsgiveren på løsarbejdervilkår.
Hvis løsarbejderen ikke var i aktuel beskæftigelse ved sygdommens  

 indtræden, anses han ikke for at være i ansættelse ved sygdommens indtræden.  

 Arbejdsgiveren skulle derfor ikke betale dagpenge.
Det var uden betydning, om  

 der var en aftale om yderligere beskæftigelse, eller der ikke var nogen  

 aftale.
 Hvis løsarbejderen var i aktuel beskæftigelse ved sygdommens  

 indtræden, anses han for at være i ansættelse ved sygdommens indtræden.  

 Arbejdsgiveren skulle derfor betale dagpenge i 2 uger, uanset at der ikke er  

 aftale om beskæftigelse i hele perioden.
 SAGSFREMSTILLING:
 J. nr. 272-432/92.
 Arbejdsgiveren havde ikke pligt til at betale dagpenge til en lønmodtager,  

 der var tilknyttet arbejdsgiveren på løsarbejdervilkår, og som ikke var i  

 aktuel beskæftigelse hos arbejdsgiveren ved sygdommens indtræden.
 Kommunen traf afgørelse om, at arbejdsgiveren havde pligt til at betale  

 dagpenge til lønmodtageren under sygefravær, da beskæftigelseskravet overfor  

 arbejdsgiveren var opfyldt.
 Lønmodtageren, der var tilknyttet arbejdsgiveren på løsarbejdervilkår,  

 blev sygemeldt den 28. august 1991. Pågældendes sidste arbejdsdag hos  

 arbejdsgiveren var den 26. august 1991, og der var ved sygdommens indtræden  

 ikke aftalt yderligere beskæftigelse.
 AFGØRELSE:
 Arbejdsgiveren havde ikke pligt til at betale dagpenge til sin medarbejder  

 i forbindelse med et fravær fra den 28. august 1991, da pågældende ikke var i  

 ansættelse ved sygdommens indtræden, jf. dagpengelovens § 1, stk. 2, nr. 1,  

 og § 3, stk. 1 og 2.
 Dagpengeudvalget lagde ved afgørelsen vægt på, at lønmodtageren var  

 tilknyttet arbejdsgiveren på løsarbejdervilkår og ikke var i aktuel  

 beskæftigelse hos arbejdsgiveren ved sygdommens indtræden.
 Dagpengeudvalget ændrede således kommunens afgørelse.
 J. nr. 272-398/91.
 Ikke pligt for arbejdsgiveren til at betale dagpenge til en lønmodtager,  

 som var tilknyttet arbejdsgiveren på løsarbejdervilkår, og som ikke var i  

 aktuel beskæftigelse hos arbejdsgiveren ved sygdommens indtræden, selv om der  

 var aftalt yderligere beskæftigelse senere i 2 ugersperioden.
 SAGSFREMSTILLING:
 Kommunen traf afgørelse om, at arbejdsgiveren havde pligt til at udbetale  

 dagpenge til lønmodtageren under sygefravær, da beskæftigelseskravet overfor  

 arbejdsgiveren var opfyldt.
 Lønmodtageren, der var tilknyttet arbejdsgiveren på løsarbejdervilkår, var  

 sygemeldt i perioden 29. august - 8. september 1991. Pågældendes sidste  

 arbejdsdag hos arbejdsgiveren var den 28. august 1991. Arbejdsgiveren havde  

 ved sygdommens indtræden aftalt yderligere beskæftigelse den 31. august og 1.  

 september 1991.
 AFGØRELSE:
 Arbejdsgiveren havde ikke pligt til at betale dagpenge til sin medarbejder  

 i forbindelse med et fravær fra den 29. august 1991, da pågældende ikke var i  

 ansættelse ved sygdommens indtræden, jf. dagpengelovens § 1, stk. 2, nr. 1  

 og, § 3, stk. 1 og 2.
 Dagpengeudvalget lagde ved afgørelsen vægt på, at lønmodtageren var  

 tilknyttet arbejdsgiveren på løsarbejdervilkår og ikke var i aktuel  

 beskæftigelse hos arbejdsgiveren ved sygdommens indtræden.
 Dagpengeudvalget ændrede således kommunens afgørelse.
 J. nr. 272-406/91.
 Arbejdsgiveren havde ikke pligt til at betale dagpenge til lønmodtageren,  

 der var tilknyttet arbejdsgiveren på løsarbejdervilkår, og som ikke var i  

 aktuel beskæftigelse hos arbejdsgiveren ved sygdommens indtræden, selv om der  

 var aftalt beskæftigelse 1. fraværsdag.
 SAGSFREMSTILLING:
 Kommunen traf afgørelse om, at arbejdsgiveren havde pligt til at udbetale  

 dagpenge til lønmodtageren under sygefravær, da beskæftigelseskravet overfor  

 arbejdsgiveren var opfyldt.
Lønmodtageren var i løbende ansættelse hos arbejdsgiveren i perioden 17.  

 maj - 29. september 1991. Lønmodtageren blev herefter tilknyttet  

 arbejdsgiveren på løsarbejdervilkår.
Han afholdt ferie 14. - 20. oktober 1991  

 og blev sygemeldt den 21. oktober 1991. Sidste arbejdsdag var den 13. oktober  

 1991, og der var ved sygdommens indtræden aftalt yderligere beskæftigelse den  

 21. oktober 1991.
 AFGØRELSE:
 Arbejdsgiveren havde ikke pligt til at betale dagpenge til sin medarbejder  

 i forbindelse med et fravær fra den 21. oktober 1991, da pågældende ikke var  

 i ansættelse ved sygdommens indtræden, jf. dagpengelovens § 1, stk. 2, nr. 1,  

 og § 3, stk. 1 og 2.
 Dagpengeudvalget lagde ved afgørelsen vægt på, at lønmodtageren var  

 tilknyttet arbejdsgiveren på løsarbejdervilkår og ikke var i aktuel  

 beskæftigelse hos arbejdsgiveren ved sygdommens indtræden.
 Dagpengeudvalget ændrede således kommunens afgørelse.
 J. nr. 272-387/91.
Arbejdsgiveren havde pligt til at betale dagpenge i hele 2 ugers perioden  

 til en lønmodtager, der var tilknyttet arbejdsgiveren på løsarbejdervilkår og  

 var i aktuel beskæftigelse ved sygdommens indtræden.
Forpligtelsen bestod,  

 selv om der ikke var aftalt arbejde for hele 2 ugersperioden.
 SAGSFREMSTILLING:
 Kommunen traf afgørelse om, at arbejdsgiveren havde pligt til at udbetale  

 dagpenge til lønmodtageren under sygefravær, da beskæftigelseskravet overfor  

 arbejdsgiveren var opfyldt.
 Lønmodtageren, der var ansat på løsarbejdervilkår, blev sygemeldt den 29.  

 august 1991. Pågældende var i aktuel beskæftigelse hos arbejdsgiveren den 28.  

 august 1991, og der var ved sygdommens indtræden aftalt yderligere  

 beskæftigelse for perioden 29. august- 8. september 1991.
 AFGØRELSE:
 Arbejdsgiveren havde pligt til at betale dagpenge til sin medarbejder i  

 forbindelse med fraværet fra den 29. august 1991, da pågældende var i  

 ansættelse ved sygdommens indtræden, jf. dagpengelovens § 1, stk. 2, nr. 1 og  

 § 3, stk. 1 og 2.
 Retten til dagpenge fra arbejdsgiveren gælder, selv om  

 ansættelsesforholdet ophører indenfor de første 2 uger fra 1. fraværsdag, jf.  

 dagpengelovens § 3, stk. 3.
 Arbejdsgiveren havde således pligt til at refundere kommunen det beløb,  

 som er udbetalt i forskud på dagpenge til lønmodtageren.
 Dagpengeudvalget lagde ved afgørelsen vægt på, at lønmodtageren, der er  

 ansat på løsarbejdervilkår, var i aktuel beskæftigelse hos arbejdsgiveren ved  

 sygdommens indtræden.
 Dagpengeudvalget tiltrådte således kommunens afgørelse.
