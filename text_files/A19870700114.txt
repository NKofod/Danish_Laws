 Datasammenskrivningen omfatter lov nr. 124 af 29. marts  

 1978 om tilskud til strukturforanstaltninger inden for konsumfiskeindustrien  

 med de ændringer, der følger af lov nr. 127 af 31. marts 1982.
 § 1.  Fiskeriministeren kan give tilsagn om tilskud  

 til projekter og foranstaltninger, hvis formål er udvikling eller  

 rationalisering af virksomheder, der beskæftiger sig med behandling,  

 forarbejdning eller opbevaring af fisk og fiskevarer bestemt for  

 menneskeføde, samt til afsætningsfremmende foranstaltninger for forarbejdede  

 fiskevarer.
Stk. 2.  (* 1) Tilsagnsrammen for ydelse af tilskud til  

 de i stk. 1 omhandlede formål fastsættes på de årlige bevillingslove.
For  

 finansåret 1982 fastsættes en tilsagnsramme på 17,3 mill. kr.
Den del af  

 tilsagnsrammen, der ikke udnyttes i et finansår, kan overføres til følgende  

 finansår.
 § 2.  Tilskuddets størrelse fastsættes i hvert enkelt  

 tilfælde af fiskeriministeren inden for 25 pct. af projektets omkostninger.  

 Omkostningerne opgøres med fradrag af merværdiafgift.
 Stk. 2.  Der kan ikke ydes tilskud til projekter, hvor  

 de tilskudsberettigede omkostninger udgør mindre end 50.000 kr.
 § 3.  Tilsagn om tilskud kan af fiskeriministeren  

 gøres betinget af, at der også søges om tilskud fra Den europæiske  

 Udviklings- og Garantifond for Landbruget i overensstemmelse med Det  

 europæiske Fællesskabs forordninger.
 Stk. 2.  Det er en betingelse for ydelse af tilskud, at  

 projektet først påbegyndes, efter at fiskeriministeriets skriftlige  

 bekræftelse af ansøgningens modtagelse foreligger.
 § 4.  Ansøgere om tilskud skal efter anmodning give  

 fiskeriministeriet alle oplysninger, dokumenter, regnskaber m.v., der er  

 nødvendige for at godtgøre, om de af fiskeriministeriet eller EF-Kommissionen  

 fastsatte betingelser for tilsagn om eller udbetaling af tilskud er opfyldt.
 Stk. 2.  Fiskeriministeren eller den, han bemyndiger  

 dertil, kan kræve rigtigheden af de i stk. 1 nævnte oplysninger m.v., der  

 skal danne grundlag for udbetaling af tilskud, bekræftet af en  

 statsautoriseret revisor samt uden retskendelse mod behørig legitimation  

 foretage eftersyn af ansøgerens virksomheder og efterse regnskabsbøger og  

 forretningspapirer i det omfang, kontrollen med overholdelsen af de af  

 fiskeriministeren og EF-Kommissionen fastsatte betingelser for tilskud gør  

 det nødvendigt.
§ 5.  Fiskeriministeren kan bestemme, at tilsagn om  

 tilskud helt eller delvis skal bortfalde, samt at udbetalt tilskud helt eller  

 delvis skal tilbagebetales, § 6.  Fiskeriministeren kan medsætte et udvalg med  

 blandt andet repræsentanter for de interesserede organisationer til at  

 rådgive ved administrationen af loven.
Stk. 2.  Fiskeriministeren kan fastsætte de nærmere  

 regler om lovens gennemførelse og kontrollen hermed, herunder om  

 afgrænsningen af de tilskudsberettigede projekter og foranstaltninger og om  

 indsendelse af ansøgninger om tilskud fra Den europæiske Udviklings- og  

 Garantifond for Landbruget.
Fiskeriministeren kan endvidere fastsætte de  

 bestemmelser, som er nødvendige for anvendelsen af Det europæiske økonomiske  

 Fællesskabs forordninger om støtte til fiskerisektoren.
 § 7.  Til oplysnings- og vejledningsvirksomhed i  

 forbindelse med denne lov kan der inden for det i § 1 nævnte beløb hvert  

 finansår afholdes udgifter på indtil 50.000 kr.
§ 8.  Den, der til brug for afgørelser i henhold til  

 denne lov samt de af § 3 og § 6, stk. 2, omfattede forordninger eller de i  

 medfør af loven givne forskrifter afgiver urigtige eller vildledende  

 oplysninger eller fortier oplysninger af betydning for en afgørelse, straffes  

 med bøde eller hæfte, medmindre højere straf er forskyldt efter anden  

 lovgivning.
Det samme gælder den, der overtræder vilkår, der er fastsat i en  

 sådan afgørelse.
 Stk. 2.  I forskrifter, der udstedes i medfør af denne  

 lov, kan der fastsættes straf af bøde for overtrædelse af bestemmelser i  

 forskrifterne.
 Stk. 3.  For overtrædelser, der begås af aktieselskaber,  

 anpartsselskaber, andelsskaber eller lignende, kan der pålægges selskabet som  

 sådant bødeansvar.
 § 9.  (* 2) Tidspunktet for lovens ikrafttræden  

 fastsættes af fiskeriministeren.
 § 10.  Loven gælder ikke for Færøerne og Grønland.
 Lov nr. 127 af 31. marts 1982 indeholder følgende  

 ikrafttrædelsesbestemmelse:
§ 2 Stk. 1.  (* 3) Tidspunktet for lovens ikrafttræden  

 fastsættes af fiskeriministeren.
 Stk. 2.  Beløb fra tilsagnsrammen for finansåret 1981,  

 der ikke var udnyttet ved finansårets udgang, overføres til følgende  

 finansår.
Fiskeriministeriet, den 20. oktober 1987 P.
Dalsberg (* 1) Paragraf 1, stk. 2, ændret ved lov nr. 127 af 31. marts 1982.
(* 2) Loven trådte i kraft den 1. juni 1978, jfr.
BEK 227 19780529.
(* 3)  ndringsloven trådte i kraft den 6. august 1982, jfr.
BEK 449  

 19820805.
