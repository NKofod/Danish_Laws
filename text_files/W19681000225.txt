I sommeren 1967 ønskede OTA A/S og Nordisk Kelloggs's A/S en  

 forhøjelse af omkostningstillægget, der ved prisgodkendelser tillægges  

 råvareudgiften.
Forhøjelsen blev efter en fælles beregning for de to møller  

 på 34 1/2 øre pr. helkilopakke havregryn, men monopoltilsynet fandt ikke  

 grundlag for at anerkende nogen forhøjelse i det hele taget.
Ved denne  

 afgørelse tog tilsynet alene udgangspunkt i omkostningsforholdet hos OTA, der  

 betragtes som prisfører, og henviste i denne forbindelse til bestemmelsen i  

 monopollovens § 11, stk. 2, hvorefter prisbedømmelse skal ske på grundlag af  

 forholdene i virksomheder, der drives på en teknisk og kommercielt  

 hensigtmæssig måde.
 Møllerne indbragte afgørelsen for monopol-ankenævnet, som ved kendelse  

 af 1. juli 1968 stadfæstede tilsynets afgørelse.
Foruden spørgsmålet om berettigelsen af at bedømme omkostningerne  

 alene efter OTAs forhold og ikke forholdene for de to møller under et belyses  

 i kendelsen en række andre betydningsfulde principper, som monopoltilsynet  

 har lagt til grund for opgørelsen og forrentningen af den investerede kapital  

 og principperne for fordelingen af generalomkostningerne på eksportvarer og  

 hjemmemarkedsvarer og på havregryn og andre varer.
Endvidere har ankenævnet  

 tiltrådt, at monopoltilsynet nægtede at godkende indregning i priserne af  

 udgifter til omsætningsstigningsbonus.
KENDELSE I skrivelse af 31. januar 1968 har landsretssagfører Kristian Mogensen som  

 advokat for Foreningen af danske Handelsmøller klaget over en af  

 monopoltilsynet ved skrivelse af 21. september 1967 truffet afgørelse,  

 hvorefter tilsynet ikke har kunnet godkende en forhøjelse af det  

 omkostningstillæg på 131 øre pr. 1/1 kg pakke havregryn, der indregnes i de  

 over for OTA A/S (OTA) og Nordisk Kellogg's A/S (N.K.) godkendte priser for  

 pakkede havregryn.
 Klagerne har nedlagt påstand om, at det omkostningstillæg som  

 monopoltilsynet indregner i den godkendte pris for OTA'S og N.K.'s pakkede  

 havregryn, forhøjes på grundlag af de for kalenderåret 1966 gældende  

 regnskabstal, 129 øre pr. 1/1 kg pakke, til 163,5 øre, altså med 34,5 øre,  

 sibsidiært med et af nævnet fastsat lavere beløb pr. pakke.
Monopoltilsynet har påstået den påklagede afgørelse stadfæstet.
Tilsynet  

 har over for nævnet redegjort for sagen i et indlæg af 29. marts 1968,  

 hvormed klagerne er gjort bekendt.
 Sagen har været behandlet på nævnets møder den 12. juni og 25. juni 1968.  

 På det første møde var klagerne og monopoltilsynet repræsenterede.
Det er oplyst, at pakkede havregryn her i landet fremstilles af de to  

 registrerede møller - OTA og N.K. - samt af Vejle Dampmølle A.m.b.A., OTA og  

 N.K. har i en lang årrække været anmeldt til monopoltilsynets register, N.K  

 tidligere registreret under navnet A/S Svendborg Boghvede- og  

 Havregrynsmølle.
Vejle Dampmølle har været underlagt tilsynets priskontrol  

 fra 1950 til 1962, på hvilket tidspunkt selskabets registrering blev ophævet.  

 OTA er størst af de tre møller med en markedsandel, der har vist stigende  

 tendens, og som i 1966 var ...%. I 1966 var N.K.'s markedsandel ...% og Vejle  

 Dampmølles ...%. Den samlede produktion af havregryn her i landet udgjorde i  

 1966 12.076.829 kg.
Efter monopoltilsynets opfattelse er priskonkurrencen mellem de  

 registrerede møller neutraliseret med OTA som prisførende virksomhed.
Priser,  

 rabat- og bonusydelser har i en årrække været ens for OTA og N.K., og Vejle  

 Dampmølle - hvis varer distribueres gennem brugsforeninger og ikke føres i  

 den private detailhandel - følger normalt de prisnændringer, som foretages af  

 de to andre møller.
Tilsynets godkendelse af OTA's og N.K.'s priser sker på  

 basis af en kalkulation over de til varens fremstilling og salg nødvendige  

 omkostninger med tillæg af et beløb til nettoavance.
Dette kalkulationsbeløb  

 - der fremkommer på grundlag af forkalkulerede tal - udarbejdes for så vidt  

 angår omkostningstillægget på grundlag af oplysninger om de seneste  

 regnskabsmæssigt konstaterede omkostninger og skøn over senere  

 omkostningsstigninger og sammenholdes med oplysninger om den regnskabsmæssige  

 nettoindtjening, der er opnået i den periode, for hvilken der senest  

 foreligger regnskabstal.
Kalkulationen omfatter dels et beløb til dækning af udgifterne til råvarer  

 (d.v.s. udgifter til havre og tilsætningsprodukter med fradrag af de  

 indtægter, møllerne opnår ved salg af biprodukter), dels et  

 omkostningstillæg, der indeholder beløb til dækning af produktions-, pakke-,  

 leverings-, salgs-, reklame- og generalomkostninger tilligemed et beløb til  

 dækning af afskrivninger og forrentning samt et risikotillæg.
Den pr. 31.  

 december 1966 for OTA og N.K. godkendte pris for pakkede havregryn var  

 sammensat af følgende råvareafgift og omkostningstillæg:
Opgørelsen af kalkulationens råvareudgift foretages ud fra et  

 kostprisprincip, idet der gives møllerne dækning for de faktiske udgifter til  

 råvarer opgjort på grundlag af de faktiske gennemsnitspriser for korn og  

 biprodukter og det faktiske gennemsnitlige grynudbytte for OTA og N.K. under  

 et.
Rent praktisk foretages reguleringen af råvareudgiften på basis af en  

 puljeopgørelse, således at eventuelle overskud på puljen afslides ved  

 nedsættelse af de til kalkulationen indregnede råvarebeløb, medens underskud  

 i puljen inddækkes gennem forhøjelse af råvaretillægget.
 Fremgangsmåden ved opgørelsen af kalkulationens omkostningstillæg fremgår  

 af den påklagede afgørelse, der indeholdes i sålydende skrivelse af 21.  

 december 1967 fra monopoltilsynet til landsretssagfører Kristian Mogensen:  

 Ved skrivelse af 23. juni 1967 har de som advokat for Foreningen af danske  

 Handelsmøller anmodet monopoltilsynet om godkendelse af, at  

 omkostningstillægget, der indregnes i de over for OTA A/S og Nordisk  

 Kellogg's A/S godkendte priser for pakkede havregryn, forhøjes på grundlag af  

 møllernes regnskabsresultater for 1966, og ud fra en delvis ændring af  

 principperne for tilsynets hidtidge afgørelse.
 På grundlag af kalkulationsmateriale fra de to virksomheder for  

 kalenderåret 1966 er det omkostningstillæg, der med anvendelse af møllernes  

 opgørelsesprincipper ville kunne indregnes i prisen for pakkede havregryn pr.  

 31. december 1966, opgjort til 163,50 øre pr. 1/1 kg pakke svarende til en  

 forhøjelse på 34,50 øre pr. 1/1 kg pakke af det på dette tidspunkt gældende  

 omkostningstillæg (129,00 øre pr. 1/1 kg pakke).
 Under henvisning hertil skal man meddele, at tilsynet på det foreliggende  

 grundlag ikke vil kunne godkende nogen forhøjelse af det gældende  

 omkostningstillæg på 131,00 øre pr. 1/1 kg pakke.
 Tilsynet har ved opgørelsen lagt følgende principper til grund:
(1) Opgørelsen af omkostningstillægget sker som hidtil alene på grundlag  

 af Ota A/S' omkostnings- og indtjeningsforhold.
Tilsynet har herved lagt vægt  

 på, at bedømmelsen af priserne efter monopollovens § 11, stk. 2, skal ske på  

 grundlag af forholdene i virksomheder, der efter de foreliggende  

 omstændigheder drives på en teknisk og kommercielt hensigtmæssig måde.
Ota  

 A/S - der i øjeblikket dækker ca. ....% af omsætningen her i landet af  

 pakkede havregryn - opfylder efter tilsynets opfattelse for tiden denne  

 betingelse.
Herved er taget i betragtning både virksomhedens størrelse og  

 dens teknik sammenholdt med dens tilpasning til de foreliggende  

 afsætningsmuligheder.
På den anden side kan Ota A/S - selv om virksomheden  

 har lavere omkostninger end Kellogg's A/S, ........- ikke betragtes som en i  

 særlig grad effektivt arbejdende virksomhed, som ligger over den norm, der er  

 opstillet i monopollovens § 11, stk. 2, hvorved bemærkes, at Ota A/S ikke  

 synes at have lavere omkostninger ved produktionen og salget af havregryn end  

 omkostningerne hos den tredie - ikke-registrerede - grynmølle, der  

 fremstiller pakkegryn.
 (2) Kalkulationsbeløbene til forrentning og afskrivning af den investerede  

 kapital fastsættes principielt i overensstemmelse med tilsynets hidtidige  

 praksis, hvorefter forrentning beregnes på grundlag af kapitalens bogførte  

 værdier, og beløbene til afskrivninger på bygninger og maskiner indregnes med  

 de over for skattevæsenet foretagne afskrivninger på bogførte værdier.
 Tilsynet har ved fastlæggelsen af sin praksis lagt vægt på, at når man  

 over for virksomhederne følger de gældende skattemæssige regler for  

 afskrivninger, indebærer dette en meget hurtig afskriving af en væsentlig del  

 af aktivernes anskaffelsesværdi, hvilket giver selskaberne mulighed for i  

 perioder med stigende priser at opnå en delvis udligning af den forskel, der  

 vil være mellem summen af afskrivningsbeløb og genanskaffelsesværdien.  

 Desuden godkender tilsynet som hovedregel henlæggelser til investeringsfond  

 indkalkuleret i priserne, hvilket til dels kan ses som alternativ til en  

 afskrivningsordning på grundlag af kapitalapparatets genanskaffelsesværdi.  

 Hertil kommer, at tilsynet i konkrete tilfælde også har godkendt  

 forskudsafskrivninger indregnet i priserne.
 Hvis særlige forhold - herunder at virksomhedernes anlæg er gamle og de  

 bogførte kapitalværdier derfor lave - taler for en større indtjening end  

 svarende til disse principper, vil der kunne tages hensyn ved fastsættelsen  

 af den indregnede nettofortjeneste, idet tilsynet ved bedømmelsen heraf vil  

 tage virksomhedens hele økonomiske stilling i betragtning.
(3) Fordelingen af generalomkostningerne foretages efter omsætningsværdi  

 for så vidt angår såvel fordelingen mellem de enkelte varer indbyrdes som  

 fordelingen mellem hjemmemarkedssalg og eksport.
Tilsynet har herved især  

 lagt vægt på, at i de tilfælde, hvor andre mere specifikke fordelingsregler  

 ikke har kunnet finde anvendelse eller begrundes, vil der ofte bestå en ret  

 nær sammenhæng mellem den enkelte vares omsætningsværdi og størrelsen af det  

 administrative og tilsynsførende arbejde, varen giver anledning til.
Det  

 tilføjes, at møllerne - trods opfordret hertil af tilsynet - ikke nærmere har  

 kunnet specificere de dele af generalomkostningerne, der alene er knyttet til  

 hjemmemarkedet, men tilsynet vil - som allerede tilkendegivet ved skrivelse  

 af 22. december 1965 - være indforstået med, at såfremt der inden for  

 generalomkostningerne findes omkostninger, der vil kunne udskilles som alene  

 eller overvejende vedrørende hjemmemarkedet, vil disse omkostningsbeløb ved  

 fremtidige prisansættelser kunne fordeles efter andre relevante kriterier end  

 omsætningsværdien.
 (4) Fordelingen af fælles salgsomkostninger foretages for så vidt angår  

 fordelingen mellem hjemmemarkedssalg og eksport på grundlag af selskabets  

 fordeling, medens fordelingen mellem varer sker efter omsætningsværdi.
Når tilsynet ikke fuldt ud har kunnet acceptere virksomedens  

 fordelingskriterier, skyldes dette, at det drejer sig om en fordeling af  

 salgsomkostninger på forskellige arter af varer, der sælges i pakkede enheder  

 gennem samme anvendelse i private husholdninger, men hvor havregryn både i  

 forhold til værdi og rumfang er langt den tungeste.
Varens værdi og eventuelt  

 antallet af salgsenheder synes derfor mere relevante kriterier i forbindelse  

 med fordelingen af udgifterne til administration, salg og ledelse end varens  

 vægt.
 (5) Omkostninger til årsbonus beregnet på grundlag af omsætningsstigning  

 godkendes ikke indregnet i omkostningstillægget.
 Tilsynet henviser herved til, at den pågældende årbonus ikke er knyttet  

 til møllens salg af havregryn, men ydes på grundlag af omsætningsstigningen  

 for alle møllens varer under et, og at bonusydelsen vanskeligt vil kunne  

 indregnes i den enkelte vares pris samt videregives til den pågælende vares  

 aftager eller forbrugerne, hvorfor den i et vist omfang må formodes enten at  

 forøge mellemhandelens avancer eller blive anvendt på helt fremmede varer.  

 Samtidig indebærer det princip, hvorefter bonus opgøres, at pakkede havregryn  

 kan blive belastet med merkøbsbonus, selv om denne vare har udvist  

 omsætningmæssig tilbagegang.
 På grundlag af det indsendte kalkulationsmateriale fra Ota A/S og med  

 anvendelse af tilsynets principper for kapitalopgørelse og fordeling af  

 fælles general- og salgomkostninger kan omkostningerne pr. 31. december 1966  

 opgøres til følgende beløb:
 Det gældende omkostningstillæg pr. 31. december 1966 på 129 øre pr. 1/1  

 pakke og det pr. dags dato gældende tillæg på 131 øre pr. 1/1 pakke  

 indeholder således ud over dækning for de opgjorte omkostninger et beløb på  

 ca. 22 øre til afskrivning på bygninger og maskiner, forrentning af  

 investeret kapital og nettoavance.
Ved bedømmelsen af det gældende omkostningstillæg - der indeholder en  

 højere indtjening end svarende til de godkendte kalkulationsprincipper for  

 afskrivning og forrentning af den investerede kapital - har tilsynet taget i  

 betragtning, at selskabets kapitalværdier er lave Klagerne har under nærværende sag inddraget følgende problemer: 1.  

 Opgørelsen af omkostningstillægget begæres foretaget samlet for Foreningen af  

 danske Handelsmøllers registrerede havregrynsproducerende medlemmer, medens  

 Monopoltilsynet alene har villet foretage opgørelsen på grundlag af OTA A/S's  

 regnskabstal.
 2. a) Ved fastsættelsen af kalkulationsbeløb til forrentning og  

 afskrivning af den investerede kapital godkender Monopoltilsynet alene den i  

 virksomhedernes regnskaber bogførte kapital, medens virksomhederne begærer  

 højere kapitalværdier lagt til grund. b) I omkostningstillægget indregner  

 Monopoltilsynet forrentning af den investerede kapital med 8% p.a., medens  

 virksomhederne begærer indregnet 10 % p.a.
 3. a) Ved fordelingen af de her i landet afholdte generelomkostninger  

 belaster Monopoltilsynet hjemmemarkedsvarer og eksportvarer på lige fod,  

 medens virksomhederne begærer eksportvarerne belastet med en forholdsmæssig  

 mindre del af disse fællesomkostninger. b) Ved fordelingen af fælles  

 salgsomkostninger mellem de enkelte varearter foretager Monopoltilsynet  

 ligeledes fordeling alene efter omsætningsvædien, medens virksomhederne  

 begærer fordelingen foretaget halvt efter værdi, halvt efter vægt.
 4. Ved fordelingen af fælles salgsomkostninger mellem de enkelte varearter  

 foretager Monopoltilsynet ligeledes fordeling alene efter omkostningsværdien,  

 medens virksomhederne begærer fordelingen foretaget halvt efter værdi, halvt  

 efter vægt.
 5. Monopoltilsynet har nægtet at indregne den af virksomhederne ydede  

 årsbonus som omkostning .
 ad 1:
Klagerne anfører, at de over for monopoltilsynet i en lang årrække  

 har repræsenteret OTA og N.K., og at godkendelsen af priser stedse er sket  

 for begge disse virksomheder under eet, at kalkulationen af  

 råvareudgiften, jfr. foran, forudsætter, at de to møller tilsammen hverken  

 får gevinst eller tab på råvareandelen i havregrynsprisen, og at  

 monopoltilsynet hidtil har taget begge virksomheders regnskabstal i  

 betragtning ved beregningen af omkostningstillægget, der rent praktisk er  

 blevet udarbejdet på grundlag af kalkulationsopstillinger for OTA.
Klagerne  

 finder, at det er forkert, at tilsynet i den påklagede afgørelse alene er  

 gået ud fra OTA's regnskabstal, idet havregrynsmarkedet i prismæssig  

 henseende som hidtil må betragtes som en helhed.
Selv om der ikke er  

 prisaftale mellem de to virksomheder, er forholdet efter klagernes opfattelse  

 i praksis det samme, som hvis dette var tilfældet.
Efter klagernes opfattelse  

 er det blandt andet urimeligt, at tilsynet, når en af møllerne har  

 omsætningsnedgang, ikke tillader de derved stigende omkostninger indregnet i  

 priserne, samtidig med at tilsynet i tilfælde af omsætningsstigning fordrer,  

 at de derved opnåede omkostningsbesparelser indregnes i priserne.
Klagerne finder, at OTA ved den påklagede afgørelse tvinges til at holde  

 en urimelig lav pris, idet virksomheden ikke får udbytte af at arbejde  

 særligt heldigt eller særligt billigt, medens N.K., der for tiden arbejder  

 med større omkostninger end OTA, bindes til en havregrynspris, der ikke  

 dækker virksomhedens produktionsomkostninger. .......... Videre bemærker  

 klagerne blandt andet, at monopoltilsynet efter monopollovens § 11, stk. 2,  

 ikke må bedømme i priserne på grundlag af forholdene i virksomheder, der  

 arbejder særligt billigt, hvilket for tiden er tilfældet for OTA's  

 vedkommende.
For så vidt tilsynet i denne henseende har henvist til  

 regnskabsmateriale fra Vejle Dampmølle, bemærker klagerne, at denne  

 virksomhed som en underafdeling af Fællesforeningen for Danmarks  

 Brugsforeninger ikke kan give grundlag for en bedømmelse af OTA og N.K.
En stadfæstelse af den påklagede afgørelse på dette punkt må i øvrigt  

 efter klagernes opfattelse nødvendiggøre, at der fastsættes et basiskvantum,  

 fastsat efter en for OTA beregnet andel af totalmarkedet.
Klagerne bemærker  

 dernæst, at det ikke ses, hvorledes monopoltilsynet vil beregne råvareandelen  

 af den fremtidige pris, hvis man forlader det hidtidige system, der bygger på  

 en fælles puljeordning.
Monopoltilsynet anfører, at omkostningstillægget hos OTA er ... øre lavere  

 pr. 1/1 kg pakke havregryn end omkostningstillægget hos N.K., hvilket  

 indebærer, at et sammenvejet tillæg pr. 1/1 kg pakke ligger 4 øre over  

 tillægget hos OTA.
Forskellen mellem de to møllers omkostninger skyldes efter  

 tilsynets opfattelse især, at N.K.'s udgifter til visse faste omkostninger  

 (reklame og andre omkostninger ) er væsentlig højere end de tilsvarende  

 omkostninger hos OTA. .............. Tilsynet er dernæst efter at have  

 foretaget en sammenlignende undersøgelse af forholdene i alle tre møller af  

 den opfattelse, at OTA ikke har lavere omkostninger ved produktionen og  

 salget af havregryn end Vejle Dampmølle.
Monopoltilsynet finder, at det, henset til den meget betydelige forskel  

 mellem OTA's og N.K.'s omkostninger, ikke vil være i overensstemmelse med  

 monopollovens § 11, stk. 2, at fastsætte omkostningstillægget på grundlag af  

 en fælles kalkulation for de to dyrest arbejdende møller.
Videre finder  

 tilsynet, at der i det fremkomne omkostningsmateriale ikke findes nogen  

 støtte for klagernes påstand om, at OTA er en i særlig grad effektiv  

 arbejdende virksomhed.
Tilsynet må derfor fastholde, at OTA's  

 omkostningsforhold med rimelighed kan lægges til grund ved fastsættelsen af  

 det omkostningstillæg, der indregnes i de godkendte priser for pakkede  

 havregryn, idet denne virksomhed - som normalt veldrevet bedrift - må siges  

 at opfylde betingelserne i monopollovens § 11, stk. 2.
Monopoltilsynet er af den opfattelse, at fiksering af et basiskvantum ikke  

 vil være relevant, idet prisgodkendelsen for havregryn i pakker ikke sker på  

 grundlag af en kalkulationsordning, d.v.s. en ordning hvorefter møllerne i en  

 på forhånd fastlagt periode uden forudgående godkendelse ville være  

 berettiget til at ændre prisen i overensstemmelse med ændringerne i en  

 basiskalkulation.
For så vidt angår klagernes bemærkninger om tilsynets  

 beregning af råvareandelen af den fremtidige pris henviser tilsynet til, at  

 valget af OTA's omkostningsforhold som grundlag for opgørelsen af  

 kalkulationens omkostningstillæg ikke behøver at ændre noget med hensyn til  

 opgørelsen af kalkulationens råvareudgift.
 ad 2 a:
Klagerne ønsker, at de registrerede virksomheders kapital som grundlag for  

 forrentning og afskrivning opgøres til en større værdi end den bogførte.
For  

 OTA vil forskellen mellem den investerede kapitals bogførte værdi og den af  

 klagerne efter en af ingeniør Jørgen Christensen foretagen vurdering opgjorte  

 brugsværdi for den i produktionen af pakkede havregryn investerede kapital  

 fremgå af følgende opstilling:
 Investeret kapital på grundlag af:
---------------------------------------------------- Opgørelsen af den investerede kapitals brugsværdi har for OTA's  

 vedkommende som udgangspunkt en vurdering i 1963 af selskabets grunde, anlæg  

 og maskiner m.v., ajourført med tilgang af nye driftsmidler - på grundlag af  

 anskaffelsesværdier - og fradrag for afskrivninger, ligesom både  

 vurderingstal og afskrivninger er blevet reguleret frem til ultimo 1966 ved  

 hjælp af byggeomkostningsindeks.
Klagerne har anført, at der ved fremtidige  

 bedømmelser af anlægsværdierne bør tages hensyn til regulering efter  

 byggeomkostningsindeks også for tiden efter 31. december 1966.
For N.K.'s vedkommende er forskellen mellem brugsværdi og bogført værdi  

 mindre end for OTA's vedkommende.
Brugsværdien udgør her ca. 1,7 gange den  

 bogførte værdi.
N.K. har for maskinernes vedkommende fastsat brugsværdien på  

 basis af et teknisk skøn og for grunde og bygninger som foreløbige  

 brugsværdier anvendt vurderingstallene ved den 13. almindelige  

 ejendomsvurdering.
Klagerne bemærker, at der inden for mølleindustrien ikke sker en teknisk  

 forældelse i samme grad og tempo som i de fleste andre industrier, hvorfor en  

 del af møllernes produktionsmidler er af ældre oprindelse og anskaffet til  

 priser, der er ude af trit med nutidens prisniveau.
De bogførte værdier er  

 efter klagernes opfattelse derfor ikke en rimelig målestok for den i  

 virksomhederne arbejdende kapital, idet genanskaffelsen af driftsmidler langt  

 vil overstige summen af de årlige afskrivninger, der godkendes indregnet i  

 priserne.
Herved henviser klagerne til, at trustkommissionen i sin betænkning  

 nr. 3 har henholdt sig til, at prisdirektoratet i en redegørelse af 16. april  

 1953 har anført, at ejendomme ved opgørelsen af den arbejdende kapital  

 normalt ansættes til ejendomsskyldværdien.
Virksomhedernes faste ejendomme må  

 efter klagernes opfattelse mindst ansættes til de af det offentlige fastsatte  

 ejendomsværdier.
I hvert fald er de bogførte værdier efter klagernes  

 opfattelse langt mere fiktive end de af klagerne opgjorte brugsværdier.
Klagerne bestrider dernæst rigtigheden af det i den påklagede afgørelse  

 anførte om, at de skattemæssige afskrivninger skulle give virksomhederne  

 mulighed for i perioder med stigende priser at opnå en delvis udligning af  

 den forskel, der vil være mellem summen af afskrivningsbeløb og  

 genanskaffelsesværdier.
Dernæst finder klagerne det uden betydning for  

 nærværende sag, at tilsynet som anført i den påklagede afgørelse som  

 hovedregel godkender henlæggelser til investeringsfonds og  

 forskudsafskrivninger indkalkuleret i priserne.
Klagerne kan ej heller  

 anerkende, at monopoltilsynet i sin opgørelse af kapitalgrundlaget har  

 udeladt værdien af OTA's industriareal i Ballerup ...., idet erhvervelsen af  

 dette industriareal er en normal forretningsmæssig disposition med henblik på  

 virksomhedens udflytning fra den nuværende ejendom på Islands Brygge.  

 Klagerne finder, at tilsynet ikke i monopollovens § 12, stk. 4, med rette kan  

 finde støtte for ved kapitalopgørelsen at udelade værdien af denne grund.  

 Monopoltilsynet afviser, at opgørelsen af kapitalen som grundlag for  

 forrentning og afskrivning bør foretages på grundlag af virksomhedernes efter  

 tilsynets opfattelse mere eller mindre fiktive vurderinger af aktiverne  

 kombineret med en prisregulering efter byggeomkostningsindeks, hvorved  

 virksomhederne vil kunne afskrive og forrente beløb, der er flere gange  

 større end de faktiske udgifter ved investeringerne.
Tilsynet fastholder, at  

 afskrivningsbeløbene som hidtil bør indregnes i de godkendte priser på  

 grundlag af aktivernes bogførte værdier og med anvendelse af de skattemæssige  

 regler om skattefri afskrivninger m.v.
Med hensyn til OTA's industriareal i  

 Ballerup henviser tilsynet til, at fastsættelsen af priserne efter  

 monopollovens § 12, stk. 4, skal give virksomhederne dækning for nødvendige  

 omkostninger , forårsaget af produktion og salg m.v. af den pågældende vare,  

 og at dette indebærer, at driftsfremmede indtægter og udgifter samt indtægter  

 og udgifter, der ikke vedrører den pågældende produktionsperiode, skal  

 udskilles.
Da arealet i Ballerup først skal anvendes, når OTA's udflytning  

 har fundet sted, finder tilsynet, at denne grund indtil videre må betragtes  

 som et driftsfremmed aktiv, idet den ikke er nødvendig ved produktionen af  

 havregryn i den betragtede periode.
 ad 2 b:
Klagerne ønsker, at det i kalkulationen indregnede beløb til forrentning  

 af den investerede kapital opgøres på grundlag af en forrentningssats på 10%  

 og henviser herved til, at en sådan sats må betegnes som moderat, når henses  

 til renteniveauets udvikling i de senere år, herunder den effektive  

 forrentning ved helt risikofrie investeringer.
Klagerne finder, at  

 forrentningen skal dække en rimelig nettoavance, hvilket ikke vil være muligt  

 med en mindre forrentningssats, og navnlig ikke, hvis forrentningen beregnes  

 på et kapitalgrundlag, der er reduceret i forhold til brugsværdien.
Monopoltilsynet bemærker, at der i den godkendte pris som nettoavance er  

 indregnet et beløb svarende til 8% af den samlede kapital + et risikotillæg  

 udgørende 2% af salgsværdien for pakkede havregryn.
Disse to beløb tilsammen  

 - i alt 10 1/2 øre pr. 1/1 kg pakke - giver for OTA et tillæg til  

 nettofortjenesten svarende til ...% af den investerede kapital, hvilket  

 ligger noget over det niveau, monopolrådet tilsigter for andre  

 monopolvirksomheder.
Tilsynet påpeger herved, at en opgørelse på grundlag af  

 OTA's regnskabsmateriale efter tilsynets opfattelse viser, at denne  

 virksomheds nettofortjeneste i regnskabsårene 1964/65-1966/67 har været god,  

 i de sidste to år endda særdeles god.
Videre bemærker tilsynet, at  

 virksomhedens risiko må anses for stærkt begrænset, da virksomheden har  

 afskrevet langt størstedelen af den investerede kapital, og da virksomheden  

 ikke er udsat for priskonkurrence.
Under henvisning hertil afviser tilsynet  

 klagernes påstand om, at der ikke i den godkendte pris er ydet en rimelig  

 inddækning til forrentning og nettoavance, og tilsynet har derfor afvist et  

 ønske fra klagerne om en forhøjelse af den procent, hvorefter risikotillægget  

 beregnes, idet tilsynet finder, at den i prisen godkendte nettoavance - når  

 hensyn tages til virksomhedens hele økonomiske situation - er fuldt ud  

 rimelig.
 ad 3 a:
For så vidt angår fordelingen af generalomkostningerne på  

 hjemmemarkedssalg og eksportsalg finder klagerne, at eksportvarerne kun bør  

 indgå med 25% og anfører som motivering herfor, at en række vigtige  

 administrative og salgsfremmende funktioner, der for hjemmemarkedets  

 vedkommende er indeholdt i generalomkostningerne, for eksportvarernes  

 vedkommende bæres af importørerne.
Hertil kommer, at eksporten i samme omfang  

 som hjemmemarkedsproduktion bærer sine salgsomkostninger og andel i  

 afskrivninger m.v.
Heroverfor har monopoltilsynet anført, at meget betydelige dele af OTA's  

 generalomkostninger vedrører hele virksomhedens aktivitet, d.v.s.  

 funktionerne i både indkøbsled, produktionsled, og salgsled.
Man kan derfor  

 ikke ensidigt betragte generalomkostningerne som i det væsentligste knyttet  

 til selskabernes salgsfunktion og derefter fordele disse omkostninger efter  

 retningslinier, som ville være relevante ved en fordeling af de egentlige  

 salgsomkostninger.
Som eksempel på generalomkostninger, der berører alle  

 virksomhedens funktioner, nævner tilsynet lønninger til direktion og højere  

 funktionærer, aflønning af bestyrelse, udgifter til rengskabsvæsen, juridisk  

 bistand m.v.
Disse omkostninger må fordeles på samtlige varer, hvorfor  

 anvendelsen af et fordelingsprincip, der lader hjemmemarkedesvarerne bære en  

 større andel af disse omkostninger end eksportvarerne, i hvert fald må  

 forudsætte, at møllerne er i stand til at dokumentere det rimelige i  

 anvendelsen af et sådant fordelingsprincip, og dette har har møllerne efter  

 tilsynets opfattelse ikke været.
 ad 3 b:
Klagerne finder, at det er uden saglig begrundelse, når monopoltilsynet  

 ved fordelingen af generalomkostningerne mellem de forskellige varer alene  

 lægger omsætningsværdien til grund, og at det vil være rigtigere, at denne  

 omkostningsfordeling foretages halvt efter værdi, halvt efter vægt.
Klagerne  

 bemærker herved, at selv om fordelingen i et ikke ringe omfang beror på et  

 skøn, bør både varens vægt og antallet af salgsenheder herved komme i  

 betragtning.
Det drejer sig om fordeling mellem forskellige arter af  

 mærkevarer, og da udenlandske råvarer og pakkematerialer udgør en stor del af  

 prisgrundlaget, vil mere eller mindre tilfældige svingninger i  

 verdensmarkedets priser efter klagernes opfattelse få en urimelig stor  

 indflydelse på fordelingen, hvis den alene sker efter værdi.
Monopoltilsynet bemærker, at der ofte vil bestå en ret nær sammenhæng  

 mellem den enkelte vares omsætningsværdi og størrelsen af det administrative  

 og tilsynsførende arbejde, varen giver anledning til.
Således kan varen som  

 sætningsværdi til en vis grad tages som udtryk for, i hvilket omfang varen  

 lægger beslag på de forskellige produktionsfaktorer, herunder også  

 produktionsfaktorer, der er fælles for hele virksomheden.
Et bedre princip  

 ville formentlig være at foretage en opgørelse af de enkelte varers andele i  

 de samlede direkte omkostninger og anvende denne som kriterium for  

 generalomkostningernes fordeling, idet der ofte vil bestå en ret nær  

 sammenhæng mellem forbruget af råvarer, hjælpematerialer, arbejdskraft m.v.  

 og anvendelsen af øvrige produktionsfaktorer.
Tilsynet har foretaget en  

 fordeling af generalomkostningerne efter dette princip, der dog kun er  

 gennemført med en vis tilnærmelse, da ikke alle regnskabsmæssige oplysninger  

 foreligger.
Denne fordeling viser imidlertid, at pakkede havregryn i det  

 væsentligste har samme omkostningsandel som ved en fordeling efter varernes  

 omsætningsværdi.
 ad 4:
For så vidt angår fordelingen af fælles salgsomkostninger mellem varearter  

 ønsker klagerne ligeledes fordelingen foretaget halvt efter værdi, halvt  

 efter vægt.
Monopoltilsynet har heroverfor især peget på, at problemet i  

 dette tilfælde drejer sig om fordelingen af en række fælles salgsomkostninger  

 mellem en række varer, der alle har det tilfælles, at de sælges i pakkede  

 enheder gennem samme handelskanaler og til nogenlunde sammen anvendelse i de  

 private husholdninger, men at pakkede havregryn adskiller sig fra de andre  

 varer ved både i forhold til værdi og rumfang at være langt tungest . Da  

 udgifterne til en række salgsfunktioner formentlig først og fremmest er  

 afhængige af salgsenheder eller varens værdi, finder tilsynet det ikke  

 rimeligt uden nærmere begrundelse at anvende varens vægt som  

 fordelingskriterium.
 ad 5:
Klagerne ønsker udgifterne til omsætningsbonus indregnet i priserne som en  

 omkostning og bemærker herved blandt andet, at indførelsen af dette  

 bonussystem af afsætningsmæssige hensyn har været nødvendigt, da dette er  

 almindeligt inden for kolonialbranchen, herunder også mel- og grynbranchen,  

at denne bonus ydes til gengæld for, at en koncentration af kundernes  

 indkøb medfører en besparelse for møllerne i distributionsomkostninger m.v.,  

 og at kunderne løbende holdes orienteret om deres bonussituation,  

 således at de har mulighed for at lade denne komme forbrugerne til gode.
Hvis  

 det ikke var nødvendigt at benytte et sådant bonussystem, havde møllerne  

 ikke, som tilfældet er, i flere år selv båret udgiften til denne bonus.
 Monopoltilsynet har hertil bemærket, at da kun klagerne producerer  

 og udbyder pakkede havregryn til den private grossist- og detailhandel, kan  

 de ikke af leverandørerne være tvunget til at benytte dette bonussystem,  

at det må være meget tvivlsomt, om denne bonusordning medfører  

 besparelser, blandt andet da der også ydes leveringsrabat, hvortil  

 omkostningerne i øvrigt er indregnet i de godkendte priser, og at  

 denne bonus kun i begrænset omfang vil kunne komme forbrugeren til gode, idet  

 den først udbetales ved årets udgang.
 Under henvisning til, at det i den påklagede afgørelse anføres, at det  

 godkendte omkostningstillæg skulle indeholde 22 øre pr. pakke til  

 afskrivning, forrentning og nettoavance, anfører klagerne sluttelig, at  

 prisen på basis heraf vil kunne forhøjes med 4 øre pr. pakke, idet det for  

 tiden godkendte omkostningstillæg efter klagernes opgørelse kun indeholder  

 ca. 18 øre pr. pakke til afskrivning, forrentning og nettoavance.  

 Monopoltilsynet, der tiltræder klagernes opgørelse i så henseende, finder  

 imidlertid, at denne ikke kan give grundlag for en forhøjelse af de  

 nugældende priser med 4 øre pr. 1/1 kg pakke havregryn, idet OTA ved den  

 godkendte pris opnår et beløb til forrentning og nettoavance på 15-16 øre pr.  

 1/1 kg pakke, svarende til en forrentning af den investerede kapital på  

 ......%.
 Til det således foreliggende skal nævnet udtale:
Mellem OTA og N.K. foreligger der ikke nogen aftale eller vedtagelse som  

 omhandlet i monopollovens § 6, stk. 1, ligesom der ikke i øvrigt finder nogen  

 fælles prisfastsættelse sted.
Disse virksomheder er da også, for så vidt  

 angår havregryn i pakker, registreret hver for sig som enkeltvirksomheder i  

 monopoltilsynets register.
 Den af klagerne ønskede forhøjelse af det omkostningstillæg, der indregnes  

 i OTA's og N.K.'s priser på havregryn, indebærer en prisforhøjelse, der ikke  

 kan sættes i kraft uden monopoltilsynets godkendelse efter monopollovens §  

 24. En sådan godkendelse findes at måtte gives hver af de pågældende  

 virksomheder på grundlag af de for vedkommende virksomhed foreliggende  

 oplysninger og i overensstemmelse med reglerne i monopollovens § 11 og § 12.
 Den prisforhøjelse, der ønskes for de af OTA producerede havregryn, må  

 herefter bedømmes på grundlag af OTA's regnskabsmateriale, hvorved bemærkes,  

 at OTA efter det i sagen oplyste må antages at være en virksomhed, der efter  

 de foreliggende omstændigheder drives på en teknisk og kommercielt  

 hensigtsmæssig måde; jfr. § 11, stk. 2.
Den i omkostningstillægget indregnede forrentning af kapitalen og  

 opgørelsen af kapitalen må ses i sammenhæng, idet det ud fra et samlet skøn  

 må afgøres, om priserne (omkostningstillægget) indeholder en rimelig  

 forrentning af den i virksomheden arbejdende kapital.
Nævnet finder under  

 hensyn til det af klagerne herom anførte, at der ved et sådant skøn for OTA's  

 vedkommende må gås ud fra en opgørelse af kapitalen, der også medtager  

 værdien af OTA's industriareal i Ballerup, men at det i sagen oplyste ikke  

 giver grundlag for at antage, at der ikke ved det af monopoltilsynet udøvede  

 skøn over, hvad der må anses for en rimelig pris for havregryn, er indrømmet  

 OTA et omkostningstillæg, der giver virksomheden en rimelig nettoavance,  

 herunder en passende forrentning af kapitalen samt dækning for den risiko,  

 hvorunder der arbejdes.
 Herefter finder nævnet ikke anledning til at komme nærmere ind på de af  

 klagerne fremdragne problemer med hensyn til beregningen af  

 omkostningstillægget, hvorved bemærkes, at vurdering af nettoavance i forhold  

 til kapitalgrundlag og forrentning af kapitalen må ske i det enkelte tilfælde  

 efter et skøn, for hvilket der ikke kan opstilles faste, for alle tilfælde  

 gældende retningslinier.
Med hensyn til de rejste spørgsmål om fordeling af generalomkostninger og  

 salgsomkostninger, som, da disse ikke med rimelig sikkerhed har kunnet  

 fordeles for de enkelte varer, må ske efter et skøn, har nævnet ikke i det  

 oplyste fundet grundlag for at tilsidesætte den af monopoltilsynet i så  

 henseende anvendte fremgangsmåde.
Endvidere har nævnet kunnet tiltræde, at  

 tilsynet ikke har godkendt, at udgifterne til omsætningsstigningsbonus  

 indregnes i priserne idet en sådan form for prisnedsættelse for visse  

 kundegrupper ikke kan berettige til en almindelig prisforhøjelse.
Nævnet har således ikke fundet grundlag for en godkendelse af en  

 prisforhøjelse for de af OTA producerede havregryn.
Således som sagen er  

 forelagt nævnet, findes der ej heller grundlag for at godkende en højere pris  

 for de af N.K. producerede havregryn.
Klagernes påstand vil derfor ikke kunne  

 tages til følge.
 Herefter bestemmes:
 Den forannævnte af monopoltilsynet under 21. september 1967 trufne  

 afgørelse stadfæstes.
