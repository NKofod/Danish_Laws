Indhold 1 Eksportfremmeordningens formål og opbygning.
 2 Bevillingsudvalgets opgaver.
 3 Projektudvalgets opgaver.
 4 Generelle retningslinjer for tilskud til kollektive eksportfremstød.
 5 Supplerende retningslinjer for tilskud til særlige aktivitetsformer.
 A Eksportkonsulenter.
 B Markedsundersøgelser m.v.
 C Udstillingsvirksomhed.
 D Arrangementer i Danmark.
 E Tilbudsgivning.
 F Annoncering og publikationer.
 G Projekttilskud gennem projektudvalget.
 6 Eksportstipendiatordningen.
1 Eksportfremmeordningens formål og opbygning Eksportfremmeordningen har til formål:
at skabe og udvikle en hensigtsmæssig baggrund for danske virksomheders  

 eksportbestræbelser at bistå danske virksomheder med at skabe kontakt til eksportmarkederne at støtte danske virksomheders indsats på eksportmarkederne gennem fremme  

 af nyt initiativ.
 Ordningens formål tilgodeses gennem ydelse af tilskud til kollektive  

 bestræbelser til fremme af eksporten.
 Eksportfremmerådet administrerer eksportfremmeordningen.
Rådets administration finder sted efter bestemmelser fastsat af  

 industriministeren.
De for tiden gældende bestemmelser er fastsat i  

 »Bestemmelser for anvendelse af midler fra Danmarks Erhvervsfond til  

 fremme af eksporten« af 25. februar 1982.
 Rådet bistås i sit arbejde af et bevillingsudvalg og et projektudvalg, der  

 er nedsat af industriministeren.
 Rådet fastlægger retningslinjer for bevillingsudvalgets og  

 projektudvalgets virksomhed.
Rådet udarbejder årligt en plan for eksportfremmemidlernes principielle  

 anvendelse og budgetterer behovet for den årlige bevillingsramme til  

 eksportfremme.
Planen udarbejdes med bistand af bevillingsudvalget,  

 projektudvalget og de hovederhvervsorganisationer, der samarbejder gennem  

 Erhvervenes Eksportfremme Sekretariat.
Ansøgninger om tilskud til eksportfremmende foranstaltninger afgøres af  

 bevillingsudvalget eller projektudvalget.
Udvalgene kan bemyndige  

 sekretariatet til at træffe afgørelser i sagerne.
2 Bevillingsudvalgets opgaver Bevillingsudvalget arbejder for fremme af eksporten af varer og  

 tjenesteydelser.
 Udvalget træffer beslutning i konkrete ansøgninger om tilskud til  

 eksportfremmende foranstaltninger.
 Udvalget fremkommer inden for sit område med bidrag til  

 Eksportfremmerådets årlige plan for eksportfremmevirksomheden.
3 Projektudvalgets opgaver Projektudvalget arbejder for fremme af projekteksport og bistår ved  

 administrationen af ordningen vedrørende offentlig deltagelse i  

 eksportforretninger.
 Udvalget skal navnlig varetage følgende opgaver:
 - Træffe beslutning om anvendelse af midler til fremme af dansk  

 projekteksport inden for den af Eksportfremmerådet fastsatte bevillingsramme.
 - Undersøge og klarlægge særlige problemer i forbindelse med  

 projekteksport.
 - Opsøge og udvikle projekter/modeller med henblik på at gøre dem egnede,  

 således at private grupper tilskyndes til at overtage projektudviklingen og  

 gennemførelsen.
 - Rådgive Danmarks Erhvervsfond ved administration af ordningen vedrørende  

 statslige styrelsers deltagelse i eksportforretninger - Industriministeriets  

 cirkulære af 14. januar 1981 vedrørende statslige styrelsers deltagelse i  

 eksportforretninger - herunder særligt i spørgsmål vedrørende prissætning for  

 offentlige ydelser beregnet til eksport og vedrørende konkurrenceforhold  

 mellem det offentlige og private virksomheder, samt - med sigte på  

 erhvervsfremme og inden for sin bevillingsramme - tage stilling til spørgmål  

 om afholdelse af udgifter til fremme af eksport fra offentlige styrelser.
 - Inden for sit område fremkomme med bidrag til Eksportfremmerådets årlige  

 plan for eksportfremmevirksomheden.
 - Varetage forbindelsen til og følge projektsamarbejde i nordisk regie.
4 Generelle retningslinjer for tilskud til kollektive eksportfremstød Ansøgningsfrist 1. En ansøgning må være kommet frem til Rådets  

 sekretariat senest 6 uger, forinden det arrangement, der ønskes tilskud til,  

 iværksættes.
For ansøgninger om tilskud til udarbejdelse af tilbudsmateriale  

 kan ansøgningsfristen fraviges.
Ansøgningsskema med vejledning benyttes.
Kollektivitetskravet 2. Der ydes alene tilskud til kollektive  

 eksportbestræbelser og ikke til enkeltvirksomheder.
Kollektivitetskravet indebærer, at der kun ydes tilskud til firmagrupper,  

 som omfatter mindst 3 virksomheder, som markedsfører selvstændigt sortiment i  

 forbindelse med fremstødet.
Koncernsammenhørige og fælles-ejede virksomheder  

 kan opnå tilskud, men tæller som een virksomhed i relation til  

 kollektivitetskravets opfyldelse.
Gruppefællesskab må være markeret ved et branchefællesskab eller anden  

 sammenfaldende interesse som fx fælles køberklientel.
Der kan i øvrigt  

 stilles krav til gruppefællesskabets karakter, og tilskud kan gøres betinget  

 af, at der gennemføres passende fælles foranstaltninger.
Ved bedømmelsen af, om en aktivitet opfylder kollektivitetskravet, lægges  

 der i øvrigt vægt på virksomhedernes fordeling af udgifterne, om det enkelte  

 gruppemedlem har indflydelse på samarbejdet, hvorledes det enkelte  

 gruppemedlems identitet kommer frem i arrangementet og i øvrigt på sagens  

 natur.
Der kan eventuelt ydes tilskud til flere grupper inden for samme  

 arrangement.
 3. Det kan som betingelse for tilskud kræves, at et  

 samarbejde dokumenteres, fx i form af en tiltrædelseserklæring fra de  

 deltagende virksomheder.
 4. Der kan stilles krav angående en gruppes størrelse  

 og sammensætning og om, at andre virksomheder har adgang til at tilslutte sig  

 arrangementet.
 5. Der kan stilles krav om, at der iværksættes  

 passende foranstaltninger til gennemførelse og opfølgning af et arrangement.
Nyhedskravet 6. Der ydes primært tilskud til opdyrkning af nye  

 markeder samt til anvendelse af nye aktivitetsformer.
Konkurrenceforhold 7. Ved fordelingen af støtten tilstræbes det, at  

 konkurrenceforholdene mellem virksomhederne inden for en branche ikke  

 forrykkes ubilligt.
 8. Eksportfremmemidlerne kan alene anvendes til  

 arrangementer, som ikke strider mod Danmarks internationale forpligtelser.
Tilskudsudmåling 9. Tilskud ydes normalt efter hjælp til  

 selvhjælpsprincippet og kun i begrænsede antal tilfælde/perioder.
Tilskud kan  

 afpasses efter markeder og aktiviteter.
Hvis en aktivitet foregår i Rådets regie eller i øvrigt har et mere  

 generelt eksportfremmende sigte, kan Rådet afholde eller bevilge de samlede  

 direkte udgifter ved foranstaltningen.
Hvis sådanne aktiviteter eller dele  

 deraf på forhånd kan antages at komme bestemte virksomheder til gode,  

 indrettes støtten med henblik på at opnå passende bidrag fra de pågældende  

 virksomheder.
10. Der ydes højst tilskud 3 gange til gennemførelse  

 og gentagelse af samme aktivitet.(* 1) Tilskud til konsulentarrangementer ydes i op til 3 år - i ganske særlige  

 tilfælde i op til 4 år.(* 2) Herefter vil yderligere tilskud kun kunne ydes i ganske særlige tilfælde  

 ved særskilt introduktion af nye produkter, der afgørende adskiller sig fra  

 virksomhedens hidtidige produktion (teknologisk, branchemæssigt,  

 distributionsmæssigt m.m.).
11. For tiden kan der for alle markeder og aktiviteter  

 ydes tilskud med indtil 40 pct. af de direkte udgifter ved en aktivitet.  

 Tilskud til eksportkonsulentarrangementer ydes dog med indtil 55 pct. til løn  

 og indtil 45 pct. til rejser i højst 2 år.
Derefter kan der i 1 år (og i  

 ganske særlige tilfælde i 2 år) ydes 33 1/3 pct. tilskud både til løn og  

 rejser.
 12. Hvis der tilsiges tilskud af andre offentlige  

 kasser, vil der ved tilskudsudmålingen blive taget hensyn hertil.
13. Der kan fastsættes nærmere regler til begrænsning  

 af tilskud.
Hvis udgifterne til et arrangement skønnes særligt høje, kan  

 tilskuddet nedsættes.
 14. Ansøgninger, som ligger under et kalkuleret  

 tilskud på 10.000 kr., kan afslås.
 15. Tilskud kan normalt ikke ydes til  

 foranstaltninger, som er påbegyndt, inden ansøgning om tilskud blev indgivet.
Udgiftsafgrænsning 16. Som tilskudsgrundlag benyttes udgifterne hos den  

 enkelte virksomhed/organisation.
 17. Der ydes ikke tilskud til udgifter vedrørende  

 fremstilling og emballering af de produkter, som skal afsættes.
 18. Der ydes alene tilskud til eksterne udgifter, der  

 direkte vedrører den støttede aktivitet, dvs. at interne udgifter, såsom løn,  

 maskintid, generalomkostninger m.v., ikke kan indgå i tilskudsgrundlaget (jf.  

 dog særregel vedrørende tilbudsgivning og eksportkonsulentarrangementer).
 19. Der ydes ikke tilskud til udgifter til rejse,  

 ophold m.v. for personer, der har til formål at repræsentere organisationer  

 og offentlige myndigheder.
 20. Der ydes ikke tilskud til sælgers rejse, ophold,  

 løn, repræsentation m.v.
21. Der ydes tilskud til rejse og ophold til maksimalt  

 een informativ repræsentant eller een montør for hver af de virksomheder, der  

 deltager i et arrangement.
Til symposier, seminarer og lignende kan der ydes  

 tilskud til rejse- og opholdsudgifter under hensyntagen til det antal faglige  

 emner, der omfattes af arrangementet.
22. I tilskudsgrundlaget kan rejse- og opholdsudgifter  

 for virksomheders og organisationers medarbejdere højst indgå med et beløb  

 svarende til statens satser.
Ved visse besøgsarrangementer i Danmark og i  

 udlandet, kan udgifter til rejse og ophold indgå i tilskudsgrundlaget med en  

 passende standard.
 23. Udgifter til tur/retur-transport og forsikring for  

 et produkt kan indgå i tilskudsgrundlaget for et arrangement, hvis produktet  

 ikke sælges.
24. Indtægter i forbindelse med arrangementer, hvortil  

 der ydes tilskud, skal modregnes i tilskudsgrundlaget.
De med  

 indtægtserhvervelsen direkte forbundne udgifter kan modregnes forlods.
Regnskab og rapport 25. Før et tilsagn afregnes, skal der til  

 Eksportfremmerådet indsendes regnskab og rapport for det gennemførte  

 arrangement.
 5 Supplerende retningslinjer for tilskud til særlige aktivitetsformer.
A Tilskud til eksportkonsulenter 1. Virksomheder, der samarbejder i en eksportgruppe,  

 kan opnå tilskud til ansættelse af en fælles eksportkonsulent på  

 heltidsbasis.
En eksportkonsulent kan fx varetage følgende opgaver:
 - Analyse af markedsforhold og indhentning af markedsdata for udvalgte  

 lande og vareområder.
 - Forberedelse og gennemførelse af rejser og evt. demonstrationer i  

 udvalgte lande.
 - Rådgivning vedrørende firmaernes follow-up-arbejde efter rejser og  

 demonstrationer.
 - Udarbejdelse af rekommandationer vedrørende opbygning af salgsapparat,  

 markedsføring m.v.
 - Opbygning af agentnet.
 - Etablering af kontakter med udenlandske potentielle købere.
 - Bistand ved forskellige eksportinitiativer, såsom udstillinger og  

 propagandaforanstaltninger.
 2. Tilskud til eksportkonsulentarrangementer kan ikke  

 omfatte selve salgsarbejdet som fx hjemtagelse af eksportkontrakter m.v., men  

 såfremt det skønnes påkrævet, vil der efter nærmere aftale kunne åbnes  

 mulighed for, at eksportkonsulenten mod nedsættelse af tilskud får adgang til  

 at hjemtage prøveordrer.
 3. Eksportkonsulenten ansættes af gruppen af  

 samarbejdende eksportører, og der vil kunne ydes tilskud til konsulentens  

 aflønning og rejseudgifter.
 4. Tilskud ydes normalt for perioder på 1 år ad gangen  

 i op til 3 år - i ganske særlige tilfælde i op til 4 år.
 5. Tilskuddet andrager indtil 55 pct. af  

 eksportkonsulentens løn (* 3) og indtil 45 pct. af udgifterne i forbindelse  

 med eksportkonsulentens tjenesterejser i udlandet og i Danmark, beregnet  

 efter statens satser.
Det maksimale tilskud ydes højst i 2 år.
Derefter kan der i 1 år (og i  

 ganske særlige tilfælde i 2 år) ydes 33 1/3 pct. tilskud både til løn og  

 rejser. (* 4) 6. I øvrigt gælder retningslinjerne i afsnit 4.
 B Tilskud til markedsundersøgelser m.v.
 1. Der kan ydes tilskud til markedsundersøgelser,  

 herunder til indhentning og bearbejdning af materiale indeholdende  

 oplysninger af betydning for virksomhedernes eksportfremstød, forudsat at  

 anvendeligt materiale ikke allerede foreligger.
 Tilskud til markedsundersøgelser forudsætter en detaljeret  

 opgavebeskrivelse og normalt et tilbud.
 2. I øvrigt gælder retningslinjerne i afsnit 4.
C Tilskud til udstillingsvirksomhed 1. Tilskud til kollektiv deltagelse i messer og  

 udstillinger i udlandet kan ydes til en række af de udgiftskategorier, som  

 normalt forekommer i forbindelse hermed, jf. vejledning til ansøgningsskema.
 2. Der ydes ikke tilskud til virksomheders  

 repræsentationsudgifter samt til virksomhedernes udgifter til individuel  

 reklame og public relation bortset fra annoncer i messe- og  

 udstillingskataloger.
3. For tilskud til nyanskaffelse af varigt  

 standmateriel kan der fastsættes særlige begrænsninger.
Ydelse af tilskud til  

 standmateriel forudsætter, at der på ansøgningstidspunktet fremlægges en  

 detaljeret specifikation af, hvilket materiel der tænkes anskaffet.
 4. I øvrigt gælder retningslinjerne i afsnit 4.
D Tilskud til arrangementer i Danmark 1. Tilskud til eksportfremmearrangementer her i landet  

 ydes fortrinsvis til den del af arrangementerne, som sigter mod at tiltrække  

 nye udenlandske køberemner.
 2. Der ydes ikke tilskud til deltagelse på faste  

 messer og udstillinger i Danmark.
 3. I øvrigt gælder retningslinjerne i afsnit 4.
E Tilskud til tilbudsgivning 1. Tilskud kan ydes til grupper af virksomheder til  

 udarbejdelse af tilbudsmateriale, herunder nødvendige forundersøgelser  

 vedrørende større projekter.
Bevillingsudvalget lægger herved den skønnede  

 samlede valutaindtægt her til landet til grund og fastsætter en  

 minimumsgrænse herfor. (* 5) 2. Tilskud til tilbudsgivning ydes kun i tilfælde,  

 hvor ansøgergruppen er i stand til på tilfredsstillende måde at dokumentere,  

 at den er inviteret til at deltage i den pågældende tilbudsgivning.
 Tilskud ydes tidligst med virkning fra den dato, hvor den fornødne  

 dokumentation for invitationen foreligger i sekretariatet.
 3. Der skal foreligge oplysninger om, hvornår accept  

 af tilbuddet kan forventes at foreligge.
4. Ved behandling af ansøgninger om tilskud til  

 tilbudsgivning vil bl.a. kunne indgå en vurdering af ansøgergruppens  

 økonomiske og faglige formåen sammenholdt med opgaven samt markedets og  

 kundeemnets betalingssituation.
Oplysninger om køberen skal vedlægges  

 ansøgningen.
 5. Tilskud ydes kun til udgifter, der afholdes forud  

 for kontrakttidspunktet, og kan højst andrage 40 pct. af de direkte udgifter,  

 herunder direkte lønudgifter til tegnestuepersonel og andet personel, som  

 deltager i tilbudsudarbejdelsen i Danmark eller i udlandet.
6. De lønudgifter, hvortil der ydes tilskud, kan ikke  

 for nogen person overstige et maksimum, som fastsættes af bevillingsudvalget.  

 (* 6) 7. Der ydes ikke tilskud til generalomkostninger.
 8. Tilskud tilbagebetales, såfremt der opnås kontrakt.  

 Såfremt der ikke opnås kontrakt, men hel eller delvis kompensation for  

 udgifter i forbindelse med tilbudsgivningen, skal der ske forholdsmæssig  

 tilbagebetaling af tilskuddet.
 9. I øvrigt gælder retningslinjerne i afsnit 4.
F Tilskud til annoncering og til publikationer 1. Tilskud er betinget af, at annonceringen eller  

 publikationen er kollektiv, og at ansøgergruppens medlemmer alle fremtræder  

 med firmanavn og/eller fællesejet bomærke.
Dersom annonceringen er delt op  

 eller publikationen er delelig, skal kollektivitetskravet være opfyldt for  

 hver del.
 2. Der vil i almindelighed ikke kunne forventes  

 tilskud til annoncering i særnumre af aviser og tidsskrifter.
 3. Inden for et marked ydes der tilskud til højst 3  

 annonceringstilfælde (tre annoncer i dagblad, tidsskrift, TV eller radio) og  

 højst 3 kataloger eller publikationer for hver af følgende 3  

 afsætningssektorer:
 4. Uafhængigt af reglen i stk. 3 kan der ydes tilskud  

 til publikationer og annoncering, som skal understøtte eksportfremstød.  

 Tilskuddet begrænses i disse tilfælde til aktiviteter, der afvikles inden for  

 6 sammenhængende uger sammenfaldende med eller i direkte tilknytning til det  

 fremstød, som skal understøttes. 3 gange-reglen måles i sådanne tilfælde på  

 hovedfremstødet, og det er en forudsætning for tilskud, at hovedfremstødet,  

 uanset om dette opnår tilskud, kan godkendes af bevillingsudvalget.
 5. I øvrigt gælder retningslinjerne i afsnit 4.
G Projekttilskud gennem projektudvalget 1. Der kan inden for bevillingsrammen afholdes  

 udgifter til udvikling og markedsføring af projekter/modeller til eksport med  

 det formål at bidrage til oprettelsen af samarbejdsorganisationer, som har  

 nødvendig kapacitet til gennemførelsen af en hovedsagelig dansk eksport af  

 projekter/modeller, samt at bære en del af udgifterne ved  

 projekt/model-udvikling og -markedsføring.
2. Projektudvalget kan kræve et projekt opdelt i  

 faser.
I de tidligste faser kan udgifterne afholdes fuldt ud.
Tilskuddet kan  

 aftrappes i takt med, at et projekt nærmer sig en egentlig tilbudsfase.
 3. Tilskud kan gøres betinget af, at modtageren giver  

 projektudvalget adgang til at følge arbejdets gang og resultater.
 4. Afholdes udgifterne fuldt ud af projektudvalget,  

 tilhører alle rettigheder projektudvalget.
5. Projektudvalget kan, såfremt formålet med ydelse af  

 tilskud ikke længere skønnes at være til stede, afbryde tilskuddet i enhver  

 fase af et projekt.
Afbrydes tilskuddet, kan rettighederne til det udførte  

 arbejde overdrages til tilskudsmodtageren.
 6. Opnås eksportkontrakt, skal tilskuddet normalt  

 tilbagebetales.
 7. I øvrigt gælder retningslinjerne, afsnit 4 og  

 afsnit 5-A til F.
6 Eksportstipendiatordningen 1. I medfør af loven om Danmarks Erhvervsfond kan der  

 udsendes eksportstipendiater med den opgave at bistå danske virksomheder med  

 at skabe kontakt til eksportmarkederne.
Eksportstipendiaterne skal tillige  

 rapportere hjem om markedsudviklingen i det område - normalt kommercielle  

 centre uden for hovedstæderne - hvor de virker.
 2. Eksportstipendiaterne modtager opgaver direkte fra  

 danske virksomheder og organisationer, og den bistand, der ydes, er  

 vederlagsfri bortset fra visse tilfælde, hvor bistanden medfører særlige  

 udgifter, fx rejseudgifter.
 3. Eksportstipendiaterne er ikke bemyndiget til at  

 udføre selve salgsfunktionen.
 4. Hvis en eksportstipendiat planlægger at nedsætte  

 sig på tjenestestedet som selvstændig forretningsdrivende med det formål at  

 sælge danske varer, kan stipendiaten efter 2 års virksomhed opnå tilladelse  

 til at optage agenturer for danske produkter, forudsat at dette ikke medfører  

 en ubillig forrykkelse af konkurrencevilkårene mellem danske virksomheder.
 (* 1) Tilskud ydet før 1. januar 1982 medregnes ikke ved denne opgørelse.
 (* 2) Til konsulentarrangementer, for hvilke en 3-årig (eller 4-årig)  

 tilskudsperiode er afsluttet efter 1. januar 1982, ydes der ikke yderligere  

 tilskud.
 (* 3) p.t. højst 180.000 kr. i årsløn.
 (* 4) Til konsulentarrangementer, for hvilke en 3-årig (eller 4-årig)  

 tilskudsperiode er afsluttet efter 1. januar 1982, ydes der ikke yderligere  

 tilskud.
(* 5) For tiden 5 mio. kr.
For rene rådgivningskontrakter dog 1 mio. kr.
 (* 6) For tiden 180.000 kr. i årsløn.
