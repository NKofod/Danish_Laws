I henhold til den grønlandske kriminallov skal der beskikkes bistandsværge  

 for personer, der i medfør af denne lov anbringes i anstalt eller undergives  

 anden særlig indgribende foranstaltning.
Denne bistandsværgeordning er af  

 ministeriet for Grønland udvidet til også at omfatte de i Danmark anbragte  

 grønlandske mentalobservander.
Den praktiske udvælgelse af bistandsværgerne  

 foretages af det grønlandske rådgivningskontor POQ.
 Den særlige grønlandske bistandsværgeordning er forskellig fra den i  

 straffelovens § 71 omtalte, og er i første række etableret i erkendelse af,  

 at de grønlandske indsatte mangler mulighed for de personlige kontakter til  

 omverdenen, som familie og venner kan sikre de danske indsatte.  

 Bistandsværgerne har derfor den udvidede opgave at fungere som  

 »familieerstatning«, hvilket vil sige, at de ud over at påse, at  

 foranstaltningen ikke udstrækkes i længere tid end påkrævet, jævnligt besøger  

 den indsatte, har besøg af den indsatte under udgang eller orlov, hjælper med  

 kontakt til familie og venner i Grønland m.v., altså udfører et egentligt  

 omsorgspræget og mentalhygiejnisk arbejde.
Man er blevet opmærksom på, at de samme behov ofte gør sig gældende for  

 grønlændere, der under ophold i Danmark kommer i konflikt med straffeloven og  

 anbringes i danske institutioner.
Ministeriet for Grønland har derfor  

 besluttet at udvide den omtalte bistandsværgeordning til at omfatte  

 grønlændere, der opholder sig i anstalter eller arresthuse på grundlag af  

 dansk retsbeslutning.
Man anmoder om, at nuværende og kommende grønlandske indsatte, herunder  

 varetægtsfængslede, gøres bekendt med foranstående.
Såfremt den indsatte er  

 interesseret i en sådan kontakt, anmoder man institutionen om at meddele  

 dette til det grønlandske rådgivningskontor POQ, Løvstræde 6, 1152 København  

 K., tlf. (01) 15 51 60, der herefter foretager det videre fornødne.
 Eksemplarer af skrivelsen er sendt direkte til arresthusene.
 E.B.
J.
Waagensen Til kriminalforsorgens anstalter og arrestinspektørerne.
