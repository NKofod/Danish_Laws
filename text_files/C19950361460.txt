 Denne At-meddelelse giver vejledning om anvendelse af lænkekæder til  

 bæremidler i hejse-, løfte- og transportredskaber og til anhugningsgrej.
 Til slut i At-meddelelsen gives nærmere oplysning om lænkekæders  

 opbygning.
Lænkekæder skal anvendes i overensstemmelse med arbejdsmiljølovgivningens  

 bestemmelser om tekniske hjælpemidler.
Ud fra disse bestemmelser stilles  

 efter Arbejdstilsynets praksis følgende krav:
Valg af lænkekæder Der skal vælges lænkekæder, der er velegnede til formålet, så de kan  

 anvendes på forsvarlig måde og i overensstemmelse med leverandørens  

 forskrifter.
 Kæder skal være så stærke, at de med den nødvendige sikkerhed  

 (sikkerhedsfaktor) kan bære den størst tilladelige belastning.
 Sikkerhedsfaktoren er forholdet mellem kædens mindste garanterede  

 brudstyrke og den størst tilladelige belastning.
 Kæder, der benyttes i forbindelse med personløft (fx til ophængning af  

 kurv i krankrog) skal hver have sikkerhedsfaktor 6 over for den totale  

 belastning.
 Eksempel: Hvis en sådan kurv plus dens nyttelast (mandskab og materiale)  

 belaster kranen med 4,3 kN, skal hver kæde have en mindste garanteret  

 brudstyrke på 6 x 4,3 kN = 25,8 kN (2.580 kg).
 Kæder til anhugning skal have sikkerhedsfaktor 4 og være mærket med  

 størst tilladelige belastning, SWL eller WLL.
 Kroge, sjækler, samleled og lignende tilbehør, der monteres på kæder, skal  

 normalt have en sikkerhedsfaktor 4 over for den mindste garanterede  

 brudbelastning og være mærket med den størst tilladelige belastning, SWL  

 eller WLL.
Kroge skal være forsynet med afhægtningssikring, fx ved anvendelse af  

 sikkerhedskroge.
Se også At-meddelelse nr. 2.02.10 om anhugningsgrej og  

 At-anvisning nr. 2.3.0.1 om indretning af hejseredskaber.
Lænkekæder anvendes ret sjældent som egentlige bæremidler, men bruges dog  

 i specielle kædetaljer.
For kæder til dette formål gælder særlige regler.
Kalibrerede lænkekæder Leddenes mål er meget ens fra led til led, således at kæden kan anvendes  

 som maskinelement, fx som drivkæde i langsomme transmissioner, løftekæde i  

 kædetaljer m.v., hvor leddene skal passe ned i fordybningerne i spiltromlen  

 (kædenødden).
Ukalibrerede lænkekæder Der vil være noget større forskel på de enkelte leds mål, hvilket  

 billiggør produktionen.
Den kortleddede kæde af denne type er den  

 almindeligst anvendte til anhugningsopgaver.
 Kæder og deres tilbehør skal være fremstillet af ældningsbestandigt stål.
Brug Lænkekæder må ikke overbelastes.
De må ikke bruges til løft, hvis man er i  

 tvivl om, at kædernes tilladelige belastning overskrides.
 Til løft må kun bruges kæder med certifikat.
 Chockpåvirkninger skal undgås, især i koldt vejr.
 Til anvendelse i havmiljø bør kun anvendes sorte kæder - galvaniserede  

 kæder er uegnede, da der er risiko for skørhedsbrud allerede ved lave  

 belastninger.
Der må kun bruges originalt kædetilbehør efter leverandørens forskrifter.  

 Kædetilbehør er fx sjækler, ringe, opkortningskroge, samleled m.v.
Det skal  

 have en garanteret brudstyrke, der mindst svarer til kædens brudstyrke.
 Kæder må aldrig snos om hinanden, og der må ikke slås knude på dem, se  

 fig. 1 og 2.
 Der må aldrig øves vold på kæder, fx slag med hammer, vridning med tænger,  

 dorne o.l.
 Vridning af kæder skal så vidt muligt undgås.
Vedligeholdelse Kæder skal holdes i forsvarlig stand efter leverandørens forskrifter.
 Kæder skal efterses omhyggeligt med jævne mellemrum.
 Kæder, der anvendes til anhugning, skal efterses mindst en gang om måneden  

 og have et hovedeftersyn mindst hver 12. måned.
 Ved eftersynet skal hvert enkelt kæde- og samleled kontrolleres (og helst  

 med forstørrelsesglas) for at konstatere, om der er brud m.v., se fig. 3.
 De fleste kæder, der leveres i dag, er fremstillet af legeret stål eller  

 er specialhærdede, og sådanne kæder må ikke udglødes.
 Kæder af ulegeret, uhærdet stål skal derimod udglødes mindst een gang om  

 året.
 Vedligeholdelsen af kæder skal omfatte jævnlig afvaskning i  

 rustbeskyttende middel.
 Når en kæde ikke er i brug, skal den opbevares på et tørt og luftigt sted.
 Kæder må ikke repareres ved svejsning, lodning o.l.
Kassation Kæder skal kasseres i følgende tilfælde:
 - Når kædens ledtykkelse ved slid er mindsket med 10% af den oprindelige  

 tykkelse, eller et kædeled ved brug er forlænget mere end 5%, se fig. 4.
 - Når kæden har rustgruber.
- Når kædeled er forstrakt, vredet eller bukket ud af facon, har brud,  

 revner eller andre deformationer.
Enkelte beskadigede led kan dog eventuelt  

 udskiftes ved brug af originale samleled.
- Når der er snoninger eller deformationer over mange led.
Sådanne  

 snoninger eller deformationer kan være vanskelige at se ved kontrol af de  

 enkelte led, men kan kontrolleres ved at hænge kæden op i den ene ende, så  

 hele kæden (eller den del af den, man skal afprøve) hænger frit.
Leddene skal  

 danne fuldstændig lodrette linier uden snoninger.
Lænkekæders opbygning Lænkekæder er fremstillet af rundstål, der er formet som aflange ringe  

 (kædeled), der griber ind i hinanden.
 En kædes dimension angives ved rundstålets diameter, leddenes indvendige  

 bredde og længde og omtrentligt antal led pr. meter.
 Kortleddet lænkekæde.
 Langleddet lænkekæde.
Der skelnes mellem kort- og langleddede kæder.
Den kortleddede kæde er den  

 mest anvendte.
 En kæde kaldes kortleddet, når den indvendige længde af leddene er højst 3  

 gange godstykkelsen.
H.
Elo Petersen --------------------------------------------------------------------- BAGGRUND:
 - Bekendtgørelse om indretning af tekniske hjælpemidler.
 - Bekendtgørelse om anvendelse af tekniske hjælpemidler.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
