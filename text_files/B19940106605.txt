 I medfør af §§ 3 og 5 og § 16, stk. 4, i byggeloven, jf.
 lovbekendtgørelse nr. 357 af 3. juni 1993, fastsættes:
 § 1.  I bygningsreglement 1982 og bygningsreglement  

 for småhuse 1985 indføjes følgende frikommuneregulativer, gældende for Odense  

 kommune:
 § 2.  Det i § 1 nævnte frikommuneregulativ nr. 2  

 indebærer, at følgende bestemmelser i bygningsreglement 1982 og bilag B i  

 bygningsreglement for småhuse 1985 ændres: Kap. 2.1.2, stk. 6 (om  

 legeområder) og kap. 2.1.3, stk. 2, 3 og 5 (om parkeringsarealer).
 Stk. 2.  Det i § 1 nævnte frikommuneregulativ nr. 3  

 indebærer, at følgende bestemmelser i bygningsreglement 1982 ændres: Kap.  

 4.3.1-4.3.4 (om etageboligers indretning).
 Stk. 3.  Det i § 1 nævnte frikommuneregulativ nr. 4  

 indebærer, at bestemmelserne i bygningsreglement 1982 kap. 5.1 (om  

 modulprojektering) ændres.
 Stk. 4.  Det i § 1 nævnte frikommuneregulativ nr. 5  

 indebærer, at bestemmelserne i bygningsreglement for småhuse 1985 bilag A  

 2.2.3 (om beregning af bebyggelsesprocenten) ændres.
 § 3.  De i § 1 nævnte frikommuneregulativer træder i  

 kraft den 1. januar 1995 og gælder indtil bygningsreglement 1982 ophæves og  

 nyt bygningsreglement på området træder i kraft og bygningsreglement for  

 småhuse 1985 ophæves og nyt bygningsreglement for småhuse træder i kraft.
 Stk. 2.  De i § 1 nævnte frikommuneregulativer vil være  

 fremlagt de samme steder som kommunalbestyrelsens mødedagsordener, jf. § 8,  

 stk. 4, i lov om kommunernes styrelse.
