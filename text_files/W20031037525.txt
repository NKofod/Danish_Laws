Genoptagelse,  

 tilbagebetaling, svig, 962 timer, straffesag, fældende dom Resumé  



  

 Sagen handler om, hvorvidt arbejdsløshedskassen skal genoptage behandlingen  

 af den sag, som arbejdsløshedskassen traf afgørelse i den 11. november 1999,  

 og  

 om direktoratet skal genoptage behandlingen af den sag, som direktoratet traf  

 afgørelse i den 5. juli 2000.  


  

 Arbejdsløshedskassen traf afgørelse om, at medlemmet skulle tilbagebetale  

 dagpenge for perioden 9. juni 1997-10. marts 1999, brutto kr. 165.769,-.  

 Arbejdsløshedskassen  

 fandt forholdet svigagtigt.
Tilbagebetalingen vedrørte uge 24-52/1997, uge  

 1-5  

 og uge 14-34/1998 og uge 1-10/1999.  


  

 Medlemmet klagede ikke over denne afgørelse.  


  

 Direktoratet traf den 5. juli 2000 afgørelse om, at medlemmet skulle gennemgå  

 en effektiv karantæne på 962 timer for ikke at have overholdt sin  

 oplysningspligt.  


  

 Direktoratet lagde til grund, at medlemmet i 1997, 1998 og 1999 havde haft  

 arbejde hos flere, forskellige arbejdsgivere og fået løn herfor samtidig med,  

 at han havde skrevet 0 timer på dagpengekortene.  


  

 Det fremgik af direktoratets sagsfremstilling, at medlemmet havde forklaret,  

 at  

 han under et jobtræningsforløb var af den overbevisning, at det var normal  

 procedure at fortsætte med at indsende dagpengekort, idet der ikke var tale  

 om  

 ordinært arbejde.
Hans begrundelse for at skrive 0 timer på dagpengekortene  

 var, at han ifølge kontrakten skulle arbejde 37 timer om ugen, hvilket  

 arbejdsløshedskassen og arbejdsformidlingen var vidende om.
Han mente derfor,  

 at han kun skulle anføre arbejdstimer, der lå ud over de 37 timer.
Han havde  

 ikke bemærket, at der gik både løn og dagpenge ind på kontoen, idet han på  

 daværende tidspunkt havde modtaget erstatning i forbindelse med indbrud i sit  

 hjem.  


  

 Direktoratet bad arbejdsløshedskassen om at politianmelde medlemmet.  


  

 Medlemmet klagede ikke over denne afgørelse.  


  

 Ifølge politimesterens oversigt af 30. april 2002 over udbetaling af dagpenge  

 og løn forelå der dobbeltudbetaling i forbindelse med  

 dagpengeudbetalingerne  

 den 29. september 1997, den 28. oktober 1997, den 28. november 1997, den 30.  

 december 1997, den 30. januar 1998 og den 31. august 1998. Der var således i  

 alt udbetalt netto kr. 42.393,- i dagpenge med urette.  


  

 Det fremgår af dom af 1. maj 2002, at medlemmet fandtes at have gjort sig  

 skyldig i bedrageri for et beløb på i alt kr. 42.393,- netto.
Det lagdes til  

 grund, at medlemmet ikke var fast månedslønnet, og at der var usikkerhed om  

 størrelsen af hans løntilskud, således at han ikke havde overblik over sine  

 månedlige indtægter.
Det lagdes videre til grund, at arbejdsløshedskassen var  

 informeret om, at han var i jobtræning, men trods dette fremsendte  

 dagpengekort  

 til ham.
Det måtte imidlertid have stået medlemmet klart, at han ved løbende  

 måned for måned at returnere de fremsendte dagpengekort til  

 arbejdsløshedskassen med angivelse af, at han ikke havde nogen indtægter uden  

 at søge situationen afklaret med arbejdsløshedskassen, uberettiget havde fået  

 udbetalt dagpenge som beregnet af anklageren.
Han blev idømt 3 måneders  

 betinget fængsel og skulle betale kr. 42.393,- til arbejdsløshedskassen.  


  

 Medlemmet anmodede den 29. november 2002 om, at sagen blev revurderet.  


  

 Arbejdsløshedskassen traf derfor den 27. december 2002 afgørelse om, at der  

 ikke kunne ske nedsættelse af gælden.
Dommen havde alene taget stilling til,  

 hvilken del af fejludbetalingen der var bedrageri, og ikke til hvad der  

 skulle  

 tilbagebetales til arbejdsløshedskassen.  


  

 Medlemmets advokat klagede den 9. januar 2003 til direktoratet over denne  

 afgørelse.  


  

 Medlemmets advokat fremsendte den 26. februar 2003 medlemmets bemærkninger  

 til  

 12 kontoudtog fra hans konto.  


  

 Direktoratet traf den 5. juni 2003 afgørelse om, at der ikke var fremkommet  

 nye  

 oplysninger i sagen, hvorfor denne ikke skulle genoptages.  


  

 Medlemmets advokat klagede over afgørelsen den 30. juni 2003 og anførte  

 bl.a.,  

 at hans brev af 26. februar 2003 netop indeholdt nye oplysninger, som  

 direktoratet ikke havde taget stilling til.  


  

 Direktoratet oversendte sagen den 2. juli 2003 og fastholdt afgørelsen.  


  

 Ankenævnet traf den 19. december 2003 afgørelse om, at arbejdsløshedskassen  

 skulle genoptage behandlingen af den sag, som den traf afgørelse i den 11.  

 november 1999, og at direktoratet skulle genoptage behandlingen af den sag,  

 som  

 direktoratet traf afgørelse i den 5. juli 2000  idet der siden disse  

 afgørelser var afsagt dom i en straffesag mod medlemmet, hvorefter han alene  

 var dømt for bedrageri for netto kr. 42.393,-, og fordi arbejdsløshedskassen  

 og  

 direktoratet ikke havde taget udtrykkelig stilling til medlemmets advokats  

 indsigelser  

 i brev af 26. februar 2003.  


  

 Ankenævnet ændrede således direktoratets afgørelse.
 Ankenævnet har behandlet Deres klage på vegne af xxx,  

 cpr.nr. xxx, Deres j.nr. xxx, på møde den 18. december 2003.
Nævnet traf følgende A F G Ø R E L S E Ankenævnet finder, at arbejdsløshedskassen skal  

 genoptage behandlingen af sagen om tilbagebetalingen, som den traf afgørelse  

 i  

 den 11. november 1999. Nævnet finder videre, at direktoratet skal genoptage  

 behandlingen af sagen om sanktion, som direktoratet traf afgørelse i den 5.  

 juli 2000.
BEGRUNDELSE Ankenævnet lægger til grund, at   

 	  

 arbejdsløshedskassen  

 den 11. november 1999 traf afgørelse om, at Deres klient skulle tilbagebetale  

 dagpenge for perioden 9. juni 1997-10. marts 1999 brutto kr. 165.769,-,   

 	  

 arbejdsløshedskassen  

 samtidig indstillede til direktoratet, at forholdet ansås for svigagtigt,   

 	  

 direktoratet den 5.  

 juli 2000 traf afgørelse om, at Deres klient skulle gennemgå en effektiv  

 karantæne  

 på 962 timer for svig,   

 	  

 direktoratet lagde  

 arbejdsløshedskassens opgørelse over tilbagebetalingen til grund,   

 	  

 Deres klient ikke  

 klagede over disse afgørelser,   

 	  

 ifølge  

 Politimesteren i xxx´ oversigt af 30. april 2002 over udbetaling af dagpenge  

 og  

 løn forelå der dobbeltudbetaling i forbindelse med  

 dagpengeudbetalingerne den  

 29. september 1997, den 28. oktober 1997, den 28. november 1997, den 30.  

 december  

 1997, den 30. januar 1998 og den 31. august 1998. Der var således i alt  

 udbetalt  

 netto kr. 42.393,- i dagpenge med urette,   

 	  

 Deres klient ved  

 Retten i xxx´ dom af 1. maj 2002 fandtes at have gjort sig skyldig i  

 bedrageri  

 for et beløb på i alt netto kr. 42.393,-, som han skulle betale tilbage til  

 arbejdsløshedskassen,   

 	  

 Deres klient den 29.  

 november 2002 anmodede om, at sagen blev revurderet,   

 	  

 arbejdsløshedskassen  

 den 27. december 2002 traf afgørelse om, at sagen vedrørende  

 tilbagebetalingen  

 ikke skulle genoptages,   

 	  

 De den 9. januar  

 2003 klagede til direktoratet over denne afgørelse,   

 	  

 De den 26. februar  

 2003 fremsendte Deres klients bemærkninger til 12 kontoudtog fra sin konto,   

 	  

 direktoratet den 5.  

 juni 2003 traf afgørelse om, at der ikke var fremkommet nye oplysninger i  

 sagen, hvorfor denne ikke skulle genoptages,   

 	  

 De den 30. juni 2003  

 klagede over afgørelsen og anførte, at Deres brev af 26. februar 2003 netop  

 indeholdt nye oplysninger, som direktoratet ikke havde taget stilling til.
 Ankenævnet finder, at direktoratets afgørelse af 5. juni 2003 må  

 forstås således, at arbejdsløshedskassens afgørelse af 27. december 2002 er  

 et  

 afslag på genoptagelse, således at direktoratets afgørelse er en tiltrædelse  

 af  

 denne afgørelse og en afgørelse om, at direktoratets afgørelse af 5. juli  

 2000  

 om sanktion for svig heller ikke skal genoptages.
Ankenævnet lægger vægt på, at efter arbejdsløshedskassens og  

 direktoratets oprindelige afgørelser af henholdsvis 11. november 1999 og 5.  

 juli 2000 er Deres klient blevet dømt for bedrageri i forhold til netto kr.  

 42.393,-, ligesom Deres klient er blevet dømt til at betale dette beløb  

 tilbage  

 til arbejdsløshedskassen.
Arbejdsløshedskassen traf oprindelig afgørelse om,  

 at  

 Deres klient skulle tilbagebetale brutto kr. 165.769,- i dagpenge.
I sin  

 afgørelse af 5. juli 2000 fandt direktoratet, at Deres klient skulle gennemgå  

 en effektiv karantæne på 962 timer, fordi udbetalingen af brutto kr.  

 165.769,-  

 ansås for at skyldes svigagtigt forhold.
Hertil kommer, at De den 26. februar  

 2003 fremkom med Deres klients bemærkninger til 12 kontoudtog fra sin konto.
 På denne baggrund finder ankenævnet, at der er fremkommet nye  

 oplysninger i sagen, som arbejdsløshedskassen og direktoratet udtrykkeligt  

 bør  

 tage stilling til ved en egentlig genoptagelse af sagen.
 Ankenævnet ændrer således direktoratets afgørelse af 5. juni 2003.
På ankenævnets vegne xxx  

  

 fuldmægtig De kan læse om afgørelsens grundlag på de følgende  

 sider.
 Kopi til:
xxx  

  

 xxx Arbejdsløshedskasse  

  

 Arbejdsdirektoratet 1.  

 Sagsforløb Arbejdsløshedskassen traf den 11. november 1999 afgørelse om, at  

 Deres klient i perioden 9. juni 1997-10. marts 1999 fejlagtigt havde modtaget  

 brutto kr. 165.769,- i dagpenge, som han skulle tilbagebetale.  

 Arbejdsløshedskassen indstillede til direktoratet, at forholdet måtte  

 betragtes  

 som svigagtigt.
 Det fremgik af den vedlagte opgørelse over  

 tilbagebetalingsbeløbet, at tilbagebetalingen vedrørte uge 24-52/1997, uge  

 1-5  

 og uge 14-34/1998 og uge 1-10/1999.
 Direktoratet meddelte den 5. april 2000 Deres klient, at sagen om  

 sanktion for svig afventede de nye regler om sanktion, som forventedes at  

 træde  

 i kraft den 1. juli 2000.
I sin afgørelse af 5. juli 2000 udtalte direktoratet, at Deres  

 klient ikke havde klaget over arbejdsløshedskassens afgørelse om  

 tilbagebetalingen.
Deres klient skulle gennemgå en effektiv karantæne på 962  

 timer for ikke at have overholdt sin oplysningspligt.
 Direktoratet lagde til grund, at Deres klient i 1997, 1998 og 1999  

 havde haft arbejde hos flere, forskellige arbejdsgivere og fået løn herfor  

 samtidig med, at han havde skrevet 0 arbejdstimer på dagpengekortene.  

 Direktoratet fandt det bevist, at han for at få en ydelse, han ikke havde  

 haft  

 ret til, havde undladt at oplyse om arbejdstimerne på dagpengekortene.
Det fremgik af direktoratets sagsfremstilling, at Deres klient  

 havde forklaret, at han under et jobtræningsforløb var af den overbevisning,  

 at  

 det var normal procedure at fortsætte med at indsende dagpengekort, idet der  

 ikke var tale om ordinært arbejde.
Hans begrundelse for at anføre 0 timer på  

 dagpengekortene var, at han ifølge kontrakten skulle arbejde 37 timer om  

 ugen,  

 hvilket arbejdsløshedskassen og arbejdsformidlingen var vidende om.
Han mente  

 derfor, at han kun skulle anføre arbejdstimer, der lå ud over de 37 timer.  

 Han  

 havde ikke bemærket, at der gik både løn og dagpenge ind på kontoen, idet han  

 på daværende tidspunkt havde modtaget erstatning i forbindelse med et indbrud  

 i  

 sit hjem.
 Direktoratet bad arbejdsløshedskassen om at lade politiet vurdere,  

 om der var grund til at rejse tiltale mod Deres klient for overtrædelse af  

 straffeloven.
 Arbejdsløshedskassen anmeldte den 12. juli 2000 Deres klient til  

 Politimesteren i xxx.
 Deres klient klagede ikke over direktoratets afgørelse af 5. juli  

 2000.
 Det fremgår af Politimesteren i xxx´ oversigt af 30. april 2002  

 over udbetaling af dagpenge og løn, at der forelå  

 dobbeltudbetaling i  

 forbindelse med dagpengeudbetalingerne den 29. september 1997, den 28.  

 oktober  

 1997, den 28. november 1997, den 30. december 1997, den 30. januar 1998 og  

 den  

 31. august 1998. Der var således i alt udbetalt netto kr. 42.393,- i dagpenge  

 med urette.
Det fremgår af Retten i xxx´ dom af 1. maj 2002, at retten efter  

 bevisførelsen fandt det godtgjort, at Deres klient havde gjort sig skyldig i  

 bedrageri som beskrevet i anklageskriftet, dog alene for et beløb på i alt  

 kr.  

 42.393,- netto. (Ifølge det oprindelige anklageskrift, der var modtaget af  

 retten den 2. april 2001, udgjorde bedrageribeløbet kr. 165.769,-.) Det  

 lagdes  

 til grund, at Deres klient ikke var fast månedslønnet, og at der var  

 usikkerhed  

 om størrelsen af hans løntilskud således, at han ikke havde overblik over  

 sine  

 månedlige indtægter.
Det lagdes videre til grund, at arbejdsløshedskassen var  

 informeret om, at han var i jobtræning, men trods dette fremsendte  

 dagpengekort  

 til ham.
Retten fandt imidlertid, at det måtte have stået ham klart, at han  

 ved  

 løbende måned for måned at returnere de fremsendte dagpengekort til  

 arbejdsløshedskassen med angivelse af, at han ikke havde nogen indtægter uden  

 at søge situationen afklaret med arbejdsløshedskassen, uberettiget havde fået  

 udbetalt dagpenge som beregnet af anklageren.
 Deres klient blev idømt 3 måneders betinget fængsel og skulle  

 betale kr. 42.393,- til arbejdsløshedskassen.
 På baggrund af den afsagte dom anmodede Deres klient den 29.  

 november 2002 direktoratet om, at sagen blev revurderet.
 Direktoratet fremsendte Deres klients brev til  

 arbejdsløshedskassen, der den 27. december 2002 traf afgørelse om, at der  

 ikke  

 kunne ske nedsættelse af gælden, der pr. 16. december 2002 i alt udgjorde kr.  

 157.369,-.
Begrundelsen var, at det forhold, at Retten i xxx havde afsagt dom  

 om, at Deres klient havde gjort sig skyldig i bedrageri for et beløb på netto  

 kr. 42.393,-, ikke var ensbetydende med, at gælden til arbejdsløshedskassen  

 kun  

 udgjorde dette beløb, idet retten kun så på, hvilket beløb/perioder der kunne  

 henføres til bedrageri.
Retten kunne som sådan ikke ændre hverken  

 arbejdsløshedskassens eller direktoratets afgørelse vedrørende  

 tilbagebetalingsbeløbets  

 størrelse.
 De klagede den 9. januar 2003 til direktoratet over denne  

 afgørelse.
 Arbejdsløshedskassen oversendte den 17. januar 2003 sagen til  

 direktoratet og fastholdt afgørelsen.
 De fremsendte den 26. februar 2003 til arbejdsløshedskassen Deres  

 klients bemærkninger til 12 kontoudtog fra hans konto.
 Arbejdsløshedskassen fremsendte den 3. marts 2003 Deres brev af  

 26. februar 2003 til direktoratet.
2.  

 Direktoratets afgørelse Direktoratet traf den 5. juni 2003 følgende afgørelse, henvendt  

 til deres klient:
Afgørelse Direktoratet mener, at der ikke er fremkommet nye  

 oplysninger i sagen.
 Direktoratets afgørelse af den 5. juli 2000 genoptages derfor  

 ikke.
Begrundelse Direktoratet traf den 5. juli 2000 afgørelse om, at De  

 skulle gennemgå en karantæne for svig.
De har ikke klaget over denne  

 afgørelse.
Direktoratet traf afgørelse efter at Deres a-kasse havde truffet  

 afgørelse om tilbagebetaling og havde samtidig indstillet til direktoratet,  

 at  

 De skulle pålægges en sanktion for svig.
Da De ikke havde klaget over  

 a-kassens  

 afgørelse, behandlede direktoratet alene spørgsmålet om  

 sanktionsfastsættelse.
 Da der var tale om svig, er sagen endvidere oversendt til politiet  

 med henblik på en vurdering af, om der er begået en straffelovsovertrædelse.  

 Ifølge byrettens dom er der alene taget stilling til omfanget af Deres  

 bedrageri og spørgsmålet om, hvorvidt den af a-kassen administrative  

 behandling  

 hviler på et korrekt grundlag har ikke været behandlet.
Direktoratet mener derfor, at der ikke er fremkommet nye beviser i  

 sagen eller andre oplysninger som tilsidesætter eller stiller tvivl om de  

 oplysninger, som ligger til grund for a-kassens eller direktoratets  

 behandling  

 af Deres sag. 3. Klagen  

 til ankenævnet Ved indankningen den 30. juni 2003 anførte De:
 Som advokat for klageren, xxx, påklager jeg hermed til  

 Arbejdsmarkedets Ankenævn Arbejdsdirektoratets afgørelse af 5. juni 2003, i  

 hvilken det nærmere fremgår, at xxx Arbejdsløshedskasse (a-kassen) har  

 meddelt,  

 at klageren ikke kan få nedsat sin gæld til a-kassen.
 Hvad angår begrundelsen for klagen, skal jeg særligt henlede  

 Arbejdsmarkedets Ankenævns opmærksomhed på det brev, jeg sendte d. 26.  

 februar  

 2003 til a-kassen.
 Det gøres herudover gældende, at man allerede i byretsdommen, der  

 blev afsagt den 1. maj 2002 fastslog, at klageren alene var skyldig i  

 bedrageri  

 for et beløb på i alt kr. 42.393,- netto.
 Eftersom a-kassen under sagen nedlagde påstand om, at klageren  

 skulle betale kr. 42.393,- i erstatning, hvilket beløb klageren blev dømt til  

 at betale, er man fra a-kassens side naturligvis ikke berettiget til at  

 opkræve  

 et større beløb.
 Såfremt man fra a-kassens side var af den opfattelse, at klageren  

 rettelig skyldte et større beløb, burde man naturligvis have nedlagt påstand  

 om  

 betaling af det højere beløb.
 Af Arbejdsdirektoratets afgørelse af 5. juni 2003 fremgår det  

 endvidere, at der efter direktoratets opfattelse ikke er fremkommet nye  

 oplysninger i sagen.
 Det er imidlertid min opfattelse, at mit brev af 26. februar 2003  

 til a-kassen netop indeholder nye oplysninger, som man netop ikke har taget  

 stilling til fra Arbejdsdirektoratets side.
 Det bør i den forbindelse naturligvis ikke komme klageren til  

 skade, at det ikke er sket.
Der tages afslutningsvis forbehold for at fremkomme med  

 supplerende oplysninger, såfremt nærværende klage måtte give anledning til  

 yderligere bemærkninger fra Arbejdsdirektoratets side. 4.  

 Direktoratets bemærkninger til klagen Direktoratet udtalte den 2. juli 2003:
 Direktoratet sender klage over afgørelse af 5. juni 2003.
 Der er ikke kommet nye oplysninger, der giver direktoratet  

 anledning til at ændre afgørelsen.
 Bilagsfortegnelse og alle bilag i sagen vedlægges.
