 Efter forhandling med Københavns Magistrat fastsættes følgende  

 bestemmelser for stadslægeembedet i København for så vidt angår dettes  

 statslige funktioner:
 ADMINISTRATIVE FORHOLD.
 § 1.  Embedsområdet for stadslægeembedet er Københavns  

 kommune.
§ 2.  Stadslægeembedet består af stadslægen og en  

 eller flere embedslæger, der under stadslægens ansvar varetager de denne  

 pålagte forretninger.
Ansættes der ved stadslægeembedet underordnede læger,  

 udfører disse samtlige de embedet påhvilende forpligtelser i henhold til  

 denne instruks under stadslægens ansvar.
 § 3.  Stadslægeembedet hører i faglig henseende under  

 sundhedsstyrelsen, hos hvem embedet kan søge vejledning i spørgsmål af  

 sundhedsmæssig art.
 GENERELT OM STADSLÆGEEMBEDETS OPGAVER.
 § 4.  Stadslægeembedet er rådgiver for statslige  

 myndigheder i lægelige, hygiejniske, miljømæssige og social-medicinske  

 forhold.
 § 5.  Stadslægeembedet skal følge sundhedsforholdene i  

 Københavns kommune, påse at sundhedslovgivningen overholdes, samt henlede  

 myndighedernes opmærksomhed på mangler ved de sundhedsmæssige  

 foranstaltninger og fremkomme med forslag til forbedringer.
 § 6.  Ved stadslægeembedets rådgivning og bistand til  

 statslige myndigheder påhviler det embedet at afgive erklæringer, deltage i  

 møder og udvalgsarbejde m.v. samt i tilsyns- og kontrolarbejde.
 MILJØMÆSSIGE, HYGIEJNISKE OG  

 SOCIALMEDICINSKE FORHOLD.
 § 7.  Statslægeembedet yder bistand til de i  

 lovgivningen om miljøbeskyttelse, vandløb, vandforsyning, levnedsmidler,  

 bygning, boligbyggeri, boligtilsyn, fysisk planlægning og naturfredning  

 nævnte myndigheder.
 § 3.  Indenrigsministeren fastsætter efter forhandling  

 med arbejdsministeren og Københavns Magistrat regler om stadslægeembedets  

 pligter i forhold til det stedlige arbejdstilsyn og til direktoratet for  

 arbejdstilsynet.
 § 9.  Stadslægeembedet bistår statslige myndigheder  

 ved disses planlægning og gennemførelse af sociale og sundhedsmæssige opgaver  

 i Københavns kommune.
 Stk. 2.  Stadslægeembedet bistår de i § 23, stk. 2 og 4,  

 i lov om sygesikring nævnte udvalg.
 STADSLÆGEEMBEDETS OPGAVER FOR  

 SUNDHEDSSTYRELSEN.
 § 10.  Stadslægeembedet fører på sundhedsstyrelsens  

 vegne tilsyn med den virksomhed, der udøves i Københavns kommune af apotekere  

 og apotekspersonale samt med læger, tandlæger, jordemødre, sygeplejersker,  

 sygehjælpere, terapiassistenter m.fl. (medicinalpersonalet).
 Stk. 2.  Tilsynet med apoteker, hospitalsapoteker samt  

 med apoteksudsalg sker i samarbejde med de farmaceutiske visitatorer.
§ 11.  Stadslægeembedet skal holde sig underrettet om  

 de i Københavns kommune virkende uautoriserede helbrederes virksomhed, jfr.  

 lægelovens Kap.
VI.
 § 12.  Finder stadslægeembedet, at der bør indledes  

 politimæssig undersøgelse eller rejses tiltale mod en af de i §§ 10 og 11  

 omhandlede personer i anledning af dennes virksomhedsudøvelse, afgiver  

 embedet indstilling herom til sundhedsstyrelsen.
 § 13.  Finder stadslægeembedet, at en medicinalperson  

 kan være farlig for sine medmennesker under udøvelse af sin virksomhed, jfr.  

 lovgivningen om sundhedsvæsenets centralstyrelse og de enkelte grupper af  

 medicinalpersonale, eller i øvrigt er helt eller delvist uskikket til at  

 udøve sin gerning, indberetter embedet efter stedfunden undersøgelse  

 forholdet til sundhedsstyrelsen.
§ 14.  Efter nærmere af sundhedsstyrelsen fastsatte  

 regler påhviler det stadslægeembedet at: a) indberette om de sundhedsmæssige  

 forhold i Københavns kommune b) indsamle og bearbejde medicinalstatistiske  

 oplysninger c) give orientering om væsentlige forhold af sundhedsmæssig betydning og medvirke ved myndighedernes sundhedsoplysende virksomhed over for befolkningen eller grupper af denne i Københavns kommune. d)  

 virke for samarbejde mellem de forskellige grupper af medicinalpersoner e) forsyne medicinalpersoner med gældende bestemmelser  

 m.v. f) føre fortegnelse over medicinalpersonalet g) deltage i planlægningen  

 af befolkningens forsyning med lægemidler.
 § 15.  Stadslægeembedet skal foranledige, at  

 medicinalpersoner afgiver de anmeldelser og indberetninger, som de er  

 pligtige at afgive, samt indberette til sundhedsstyrelsen, såfremt pålæg  

 herom ikke efterkommes.
 RETSMEDICINSKE FORHOLD.
§ 16.  Stadslægeembedet yder bistand til rets- og  

 politimyndighederne i følgende tilfælde: a) godkendelse af tvangsindlæggelse  

 af sindssyge, jfr. § 2, stk. 2, 2. pkt. i lov nr. 118 af 13. april 1938 om sindssyge  

 personers hospitalsophold, i forening med overlægen ved justitsministeriets psykiatriske undersøgelsesklinik. b) vurdering af lægeattester til brug  

 ved erhvervelse eller fornyelse af førerbevis, jfr. § 3 i justitsministeriets bekendtgørelse nr. 258 af 28. juni 1966 om førerprøver, førerbeviser m.v. c) foretagelse af ligsyn, jfr. ligsynsloven og ligbrændingsloven.
 IKRAFTTRÆDELSESBESTEMMELSE.
 § 17.  Bekendtgørelsen træder i kraft den 1. oktober  

 1974. Samtidig ophæves justitsministeriets instruks af 28. august 1922 for  

 stadslægen i København for så vidt angår hans statslige funktioner.
 INDENRIGSMINISTERIET, DEN 19. SEPTEMBER  

 1974.
 Jacob Sørensen.
 /Ebbe Sørensen.
