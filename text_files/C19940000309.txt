Efter vedtagelsen af lov nr. 434 af 30. juni 1993 om aktiv  

 arbejdsmarkedspolitik, jf. senest bekendtgørelse nr. 1199 af 27. december  

 1993, fastsættes nedenstående retningslinier for den budgetmæssige behandling  

 af jobtræningsforløb i staten.
Om udgifterne i forbindelse med loven gælder,  

 at nogle udgifter forhåndfordeles ved indbudgettering på finansloven på  

 underkonto 81, som alene kan anvendes til disse udgifter, jf. §§ 2-4. Andre  

 udgifter optages først på forslag til lov om tillægsbevilling (TB) på øvrige  

 konti (»ordinær drift«), jf. §§ 5-11.
Statskvoten for jobtræningsforløb fordeles til de regionale  

 Arbejdsmarkedsråd, således at den enkelte AF-region får tildelt et vist antal  

 pladser til jobtræning.
Der vil altså ikke blive udmeldt kvoter til de  

 enkelte statsinstitutioner som i de foregående år, men ministerområderne har  

 fortsat en forpligtelse til at stille jobtræningspladser til rådighed for AF.  

 Den enkelte statsinstitution skal aftale besættelsen af stillingerne med det  

 relevante AF-kontor.
Fordelingen af jobtræningspladser mellem AF-regioner for  

 1994 sker på baggrund af antal ATB-ansættelser i 1992. Iøvrigt henvises til  

 Arbejdsministeriets nærmere meddelelse herom.
Visitation af ledige § 1.  Ledige til ansættelse i jobtræning og særligt  

 tilrettelagte jobtræningsforløb visiteres af AF-kontorerne.  

 Statsinstitutionerne kan videre efter nærmere aftale med det relevante  

 AF-kontor selv overtage visitationsopgaven, herunder annoncere efter ledige.
Udgifter indbudgetteret på finansloven § 2.  For institutioner, der på finansloven  

 indbudgetterer udgifter til ansættelse af ledige i særligt tilrettelagte  

 jobtræningsfoløb under delperiode 2, skal udgifterne konteres som lønudgift  

 (standardkonto 11. Lønninger) på underkonto 81 »Jobtræningsforløb (uden  

 refusion)».
Stk. 2.  For tilskudsinstitutioner gælder tillige, at  

 udgifterne til ledige under delperiode 2 konteres på underkonto 81.  

 »Jobtræningsforløb (uden refusion)», dog med anvendelse af  

 standardkonto 54. Tilskud til anden virksomhed.
I de tilfælde, hvor  

 institutionens virksomhed er delt i løn og øvrig drift, placeres udgifterne  

 indenfor lønsumsrammen.
§ 3.  Der kan uden særskilt anmærkningshjemmel på  

 finansloven ske overførsel af underkonto 81-beløb inden for samme  

 ministerområde.
Finansministeriet kan i forbindelse hermed godkende, at der  

 oprettes nye underkonti på TB.
Stk. 2.  Der kan fra en hovedkontos udgifter til ordinær  

 drift overføres lønsumsmidler (standardkonto 11. Lønninger) til underkonto 81  

 under samme hovedkonto.
Derimod kan der ikke overføres beløb fra underkonto  

 81 til ordinær drift.
 Stk. 3.  I det omfang der efter stk. 2 sker overførsel  

 af lønmidler fra ordinær virksomhed til underkonti 81, skal overførslen altid  

 optages på forslag til lov om tillægsbevilling.
 Stk. 4.  Såfremt der efter bestemmelserne i stk. 1 sker  

 overførsel af midler til eller fra en statsvirksomhed eller en nettostyret  

 virksomhed, skal virksomhedens nettotal korrigeres med samme beløb, således  

 at overførslen ikke får indflydelse på nettotallet.
 § 4.  Da hensigten med den særlige ordning er hurtigt  

 at fremme en positiv beskæftigelsesvirkning, er der ikke mulighed for at  

 foretage opsparing af lønsumsmidler, der ved udgangen af finansåret måtte  

 henstå som uforbrugt på underkonto 81.
 Stk. 2.  Såfremt en statsvirksomhed eller en nettostyret  

 virksomhed ved finansårets udgang har uforbrugte midler på underkonto 81,  

 skal virksomhedens nettotal korrigeres svarende til mindreforbruget.
Udgifter på tillægsbevillingslovforslaget indenfor statskvote § 5.  Lønudgifter og løntilskud vedrørende ledige i  

 jobtræning og særligt tilrettelagte jobtræningsforløb under statslig kvote  

 kan optages på TB.
Samtidig kan der for hver jobtræningsperson optages et  

 overheadtillæg, der indtil videre er fastsat til 750 kr. pr. måned.
Stk. 2.  Lønudgifter konteres på standardkonto 19.  

 Diverse driftsudgifter under ordinær drift og løntilskud på standardkonto 29.  

 Diverse driftsindtægter.
Overheadtillægget konteres på de relevante  

 udgiftsstandardkonti.
 Stk. 3.  Tilskudsinstitutioner konterer på TB både  

 lønudgiften, overhead og løntilskud på standardkonto 54., sammen med  

 institutionens tilskud iøvrigt.
 Stk. 4.  Udgifter og indtægter kategoriseres i  

 TB-oversigten under »Jobtræningsforløb, statslig kvote« (kategori  

 8), med følgende autoriserede transaktionstekster: »Statslig kvote x,x  

 årsværk« for lønudgifter og løntilskud og »Overhead statslig  

 kvote« for overheadtillægget.
Udgifter på tillægsbevillingslovforslaget uden for statskvote § 6.  En statsinstitution kan overtage ansættelse af  

 en ledig i jobtræning eller særligt tilrettelagt jobtræningsforløb fra en  

 (amts)kommunal kvote.
Statsinstitutionen modtager løntilskud fra AF og  

 (amts)kommunen refunderer den resterende del af lønudgiften til  

 institutionen.
 Stk. 2.  Lønudgifter, løntilskud og den (amts)kommunale  

 refusion optages på TB.
Stk. 3.  Lønudgifter konteres på standardkonto 19.  

 Diverse driftsudgifter under ordinær drift.
Løntilskud og refusion af  

 nettoudgift konteres på standardkonto 29. Diverse driftsindtægter.
 § 7.  Statsinstitutioner kan udover kvoten, efter  

 aftale med de regionale AF-kontorer, ansætte ledige i jobtræning eller  

 særligt tilrettelagte jobtræningsforløb og modtage løntilskud og refusion af  

 den resterende lønudgift fra AF.
 Stk. 2.  Lønudgifter, løntilskud og refusion af  

 nettolønudgift optages på TB.
Stk. 3.  Lønudgifter konteres på standardkonto 19.  

 Diverse driftsudgifter under ordinær drift.
Løntilskud og refusion af  

 nettoudgift konteres på standardkonto 29. Diverse driftsindtægter.
 § 8.  Statsinstitioner kan udover kvoten, efter aftale  

 med en kommune, ansætte kontanthjælpsmodtagere i særligt tilrettelagte  

 jobtræningsforløb og modtage løntilskud fra kommunen.
Stk. 2.  Den del af lønudgiften, der modsvares af  

 løntilskuddet, optages sammen med årsværksforbruget på TB.
Løntilskuddet  

 optages ligeledes på TB.
Den resterende lønudgift skal afholdes indenfor de  

 givne bevillinger.
 Stk. 3.  Lønudgifter og løntilskud konteres på  

 standardkonto 11. Lønninger under ordinær drift.
 § 9.  Statsinstitutioner kan udover kvoten, efter  

 aftale med en ledig og de regionale AF-kontorer, ansætte den pågældende  

 ledige i selvfunden jobtræning og modtage løntilskud fra AF.
Stk. 2.  Den del af lønudgiften, som modsvares af  

 løntilskuddet, optages sammen med årsværksforbruget på TB.
Løntilskuddet  

 optages ligeledes på TB.
Den resterende lønudgift skal afholdes indenfor de  

 givne bevillinger.
 Stk. 3.  Lønudgifter og løntilskud konteres på  

 standardkonto 11. Lønninger under ordinær drift.
 § 10.  Udgifter og indtægter, der efter § 6 til § 9  

 kan optages på TB, kategoriseres i TB-oversigten under »Øvrige  

 jobtræningsforløb« (kategori 9), med følgende autoriserede  

 transaktionstekst: »Ledige udover statskvote x,x årsværk«.
 Stk. 2.  Tilskudsinstitutioner skal ikke optage  

 jobtræningsforløb efter § 6 til 9. på TB, men afholde lønudgift og modtage  

 tilskud i deres egne regnskaber.
Overgangsordning § 11.  Personer ansat under de hidtidige ordninger  

 indgår bevillingsmæssigt som ledige i jobtræning, jf. § 5 til §10.
