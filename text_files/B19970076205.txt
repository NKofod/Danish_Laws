 I medfør af § 47, stk. 1, i ophavsretsloven, jf. lovbekendtgørelse nr. 194  

 af 11. marts 1997, fastsættes:
Ophavsretslicensnævnet § 1.  Ophavsretslicensnævnet har til opgave at træffe  

 den endelige administrative afgørelse i henhold til ophavsretslovens § 17,  

 stk. 1 og 4, § 18, stk. 1, § 35, § 48, stk. 1 og 2, § 51, stk. 2, og § 68.  

 Med virkning fra den 1. januar 1998 gælder nævnets kompetence for så vidt  

 angår § 48, stk. 1, bestemmelsen, således som den er affattet ved lov nr.  

 1207 af 27. december 1996.
 Stk. 2.  Nævnet kan for året 1997 i overensstemmelse med  

 § 2, stk. 3, i lov nr. 1207 af 27. december 1996 træffe afgørelse om  

 videreudsendelse i kabelanlæg m.v. af de i lovens § 35, stk. 5, nævnte radio-  

 eller fjernsynsudsendelser.
Stk. 3.  Nævnet, der består af en formand og to andre  

 medlemmer, nedsættes af kulturministeren for 5-årige perioder.
Formanden skal  

 være en dommer, der ved beskikkelsen opfylder de almindelige betingelser for  

 at kunne udnævnes til højesteretsdommer, og et af medlemmerne, der skal være  

 advokat, udnævnes efter forhandling med Advokatrådet.
§ 2.  For hvert medlem udnævner kulturministeren en  

 suppleant, som når vedkommende medlem har forfald, deltager i nævnets  

 afgørelser i stedet for det forhindrede medlem.
Suppleanterne udnævnes efter  

 samme regler som medlemmerne.
Stk. 2.  Et medlem af nævnet kan ikke deltage i  

 afgørelsen af en sag, der umiddelbart berører institutioner, virksomheder  

 eller organisationer, i hvilke han er interesseret, eller til hvilke han er  

 knyttet.
Det samme gælder for sager, hvori han i øvrigt er personligt eller  

 økonomisk interesseret, eller når andre omstændigheder foreligger, som er  

 egnede til at vække tvivl om hans fuldstændige upartiskhed.
Nævnet afgør  

 selv, om et nævnsmedlem kan deltage i en sags behandling.
 § 3.  Kulturministeriet stiller sekretærbistand til  

 rådighed for nævnet.
Udgifter ved nævnets virksomhed § 4.  Efter sagens afslutning fastsætter nævnet  

 størrelsen af dets udgifter ved den enkelte sag og fordelingen af disse  

 mellem sagens parter.
Nævnet giver underretning til Kulturministeriet, der  

 foreløbigt afholder de pågældende udgifter.
Stk. 2.  Medmindre nævnet bestemmer andet, deles  

 udgifterne til vederlag m.v. til nævnets medlemmer i den enkelte sag ligeligt  

 mellem sagens parter.
Er der flere parter på samme side, hæfter disse  

 solidarisk for betaling af andelen.
De skyldige beløb indbetales af sagens  

 parter til Kulturministeriet efter påkrav.
 Stk. 3.  Nævnet kan under særlige omstændigheder  

 bestemme, at en parts udgifter skal dækkes af det offentlige.
Sagens forberedelse og afgørelse § 5.  Tid og sted for nævnets møder fastsættes af  

 formanden, der drager omsorg for mødernes indkaldelse.
 Stk. 2.  Formanden tilrettelægger nævnets arbejde og  

 leder forhandlingerne på nævnets møder.
 Stk. 3.  Formanden påser, at de for nævnet indbragte  

 sager fremmes med tilbørlig hurtighed.
 Stk. 4.  I nævnets beslutninger skal alle medlemmer  

 deltage.
 § 6.  Nævnet kan om fornødent opfordre parterne til at  

 give personligt møde for nævnet for nærmere at redegøre for sagen.
Stk. 2.  Der skal gives parterne adgang til at gøre sig  

 bekendt med det for nævnet forelagte materiale.
Der skal endvidere gives  

 parterne adgang til ved møde for nævnet mundtligt nærmere at redegøre for  

 sagen.
§ 7.  Nævnet er berettiget til at mægle forlig i  

 sagen.
Opnås forlig ikke, træffer nævnet afgørelse snarest muligt.
I tilfælde  

 af uenighed træffes afgørelsen ved stemmeflerhed.
 Stk. 2.  Afgørelsen skal være begrundet og skal  

 indeholde oplysning om de forskellige meninger under afstemningen vedrørende  

 såvel resultatet som begrundelsen.
Stk. 3.  Afgørelse indføres i en dertil indrettet  

 protokol og underskrives af hvert af nævnets medlemmer.
Formanden sørger for,  

 at afgørelsen meddeles parterne og stilles til rådighed for andre, der måtte  

 have interesse heri.
§ 8.  Over nævnets møder føres en protokol, der ved  

 hvert mødes slutning underskrives af formanden og sekretæren.
I denne  

 protokol angives tid og sted for mødet, om nævnets medlemmer møder personligt  

 eller ved suppleant, parternes navne, de i sagen fremlagte dokumenter og  

 navne på de personer, der er til stede som parter eller på disses vegne eller  

 til disses bistand.
Endvidere skal protokollen indeholde en kort fremstilling  

 af forhandlingerne med angivelse af parternes påstande, begæringer og  

 indsigelser, for så vidt de ikke indeholdes i fremlagte dokumenter.
 § 9.  Der påhviler nævnets medlemmer, suppleanter,  

 sekretæren og eventuelle medhjælpere tavshedspligt, jf. forvaltningslovens §  

 27.
 § 10.  Bekendtgørelsen træder i kraft den 15. oktober  

 1997 og har virkning for sager, der er indbragt for nævnet efter den 1.  

 januar 1997.
 Stk. 2.  Bekendtgørelse nr. 260 af 14. juli 1962 om  

 fastsættelse af vederlag ved benyttelse af beskyttede litterære og  

 kunstneriske værker samt fotografiske billeder ophæves.
