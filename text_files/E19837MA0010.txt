Et typehusaktieselskab havde opført en lille snes parcelhuse for et bygge-  

 og handelsanpartsselskab.
Eneejeren af anpartsselskabet var tillige ejer af  

 næsten alle aktierne i aktieselskabet.
Ved leveringen af parcelhusene blev  

 der på hvert hus uanset størrelse mv ydet anpartsselskabet en rabat på 20.000  

 kr på den almindelige prislistepris.
Af materiale vedrørende aktieselskabets bruttofortjeneste ved salg af huse  

 til såvel anpartsselskabet som andre bygherrer fremgik det, at overskuddet  

 svingede fra byggeri til byggeri, uanset om der var ydet rabat eller ej.
Der  

 forelå ikke et skriftligt aftalegrundlag for aktieselskabets rabataftaler med  

 anpartsselskabet, men vilkårene aftaltes før byggeriets start.
Det var  

 oplyst, at den ydede rabat satte anpartsselskabet i stand til om nødvendigt  

 at sælge husene billigere end ellers, men der kunne ikke godtgøres noget  

 herom.
 Nævnet traf afgørelse om, at afgiften af de omhandlede parcelhuse i  

 overensstemmelse med lovens § 9, stk 1, skal beregnes på grundlag af  

 selskabets almindelige salgspris, dvs prislisteprisen uden rabatfradrag, jf  

 lovens § 8, stk 3, og stk 2.
Nævnet tilføjede, at en virksomhed, der bygger huse på egne grunde,  

 respektive bygger for eget salgsfirma, vil kunne foretage afgiftsberigtigelse  

 på grundlag af en afgiftspligtig værdi, hvori der er fradraget en  

 mængderabat.
Det er dog en forudsætning, at der til andre (fremmede) købere  

 ydes samme rabat.
 Nævnet traf en tilsvarende afgørelse, hvor et aktieselskab på egne grunde  

 havde opført nogle parcelhuse med henblik på videresalg, og hvor selskabet  

 havde reduceret sin prislistepris (excl moms) med en rabat på 5 pct.
 Se også Dep.409, Dep.453, Dep.454, Dep.455 og Dep.456.
