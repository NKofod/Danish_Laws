Betænkning afgivet af Trafikudvalget den 1. december 2005 Betænkning over Forslag til lov om nedlæggelse af visse gods-  

 og havnebaner [af  

 transport‑ og energiministeren (Flemming Hansen)] 1. Ændringsforslag Det Radikale Venstres medlem af udvalget har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 5. oktober 2005 og var til 1. behandling  

 den 3. november 2005. Lovforslaget blev efter 1. behandling henvist til  

 behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 16. september 2005 dette  

 udkast til udvalget, jf. folketingsåret 2004-05, 2. samling, TRU alm. del  

 −  

 bilag 391. Den 27. oktober 2005 sendte transport- og energiministeren de  

 indkomne  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige  

 henvendelser fra Michael Andersen,  

 Viby Sjælland, Hans Jakob Hansen, Haderslev,  

 og Lokomotivklubben KLK.
 Ministeren har over for udvalget kommenteret de skriftlige henvendelser  

 til udvalget.
Spørgsmål Udvalget har stillet 11 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i  

 udvalget (V, S, DF og KF) indstiller lovforslaget til  

  

 vedtagelse uændret.
Socialdemokratiets  

 medlemmer af udvalget understreger, at det er vigtigt, at hvis der er lokale  

 interesser  

 i at udnytte en banestrækning, bør bemyndigelsen til at nedlægge den  

 pågældende  

 bane ikke udnyttes.
I så fald bør spørgsmålet om den pågældende bane tages op  

 politisk.
 Et  

  

 mindretal  

  

 i  

 udvalget (RV) indstiller lovforslaget til  

  

 vedtagelse  

  

 med det stillede ændringsforslag.
Det Radikale Venstre havde gerne set, at der kun blev givet  

 bemyndigelse til transport- og energiministeren til at nedlægge jernbaner,  

 hvor  

 det allerede nu står klart, at ingen har indsigelser mod deres nedlæggelse;  

 dette er også med henblik på at afstemme yderligere banenedlæggelser med en  

 samlet godsstrategi.
Derfor har Det Radikale Venstre fremsat et  

 ændringsforslag, der begrænser bemyndigelsen til de banestrækninger, hvor der  

 ikke er indvendinger mod nedlæggelsen.
Det Radikale Venstre konstaterer  

 imidlertid også, at transport- og energiministeren har givet klart tilsagn  

 om,  

 at der ikke vil blive foretaget banenedlæggelser uden grundig høring af alle  

 berørte parter, herunder det lokale erhvervsliv, og at man vil konsultere  

 Folketingets Trafikudvalg, inden en endelig beslutning tages.
På den baggrund  

 kan De Radikale støtte lovforslaget, også selvom det fremsatte  

 ændringsforslag  

 ikke skulle blive vedtaget.
Et  

  

 andet mindretal  

  

 i udvalget  

  (SF) indstiller  

 lovforslaget til  

  

 vedtagelse  

  

 med det stillede  

 ændringsforslag.
Hvis det stillede ændringsforslaget ikke  

 vedtages, stemmer mindretallet imod lovforslaget ved 3. behandling.
Et  

  

 tredje mindretal  

  

 i udvalget (EL)  

 indstiller lovforslaget til  

  

 forkastelse  

  

 ved 3. behandling.
Mindretallet  

 stemmer for det stillede ændringsforslag.
Enhedslistens medlem af  

 udvalget betegner lovforslaget som et bunkeforslag, der giver mulighed for at  

 nedlægge en række baner, selv om der er meget forskellige lokale  

 indstillinger  

 til, om de bør nedlægges.
Enhedslisten mener, at der i stedet skal  

 opretholdes en  

 mulighed for at køre gods på skinner alle de steder, hvor det kan lade sig  

 gøre, eller hvor denne mulighed kan genoptages.
Der kan være fornuft i at  

 fjerne et spor, hvis en by f.eks. har flyttet godsbanegården eller omlagt  

 havnen.
Men at sporene ikke har været anvendt i en årrække, er ikke  

 nødvendigvis en god grund til at pille dem op.
Enhedslisten har flere  

 gange opfordret transport- og energiministeren til at tage fat på at lave en  

 samlet plan for at få mere gods transporteret på skinner i Danmark.
Det vil  

 give store miljøfordele, det vil aflaste vejnettet, og det vil spare os for  

 en  

 masse unødvendig udbygning af motorveje og broer.
Derfor vil Enhedslisten  

 også  

 i denne betænkning benytte lejligheden til at gøre opmærksom på behovet for  

 en  

 samlet plan om mere gods på skinnerne.
Der skal udformes et projekt om  

 fremtiden  

 for godsbanerne i Danmark, i stedet for at der føres en udmarvningskrig mod  

 jernbanen og en langsom afvikling af alle mindre baner i landet, fordi de  

 ikke  

 bliver vedligeholdt.
En sådan plan skal også omfatte, hvordan der kan opnås  

 øget lokal passagertransport på skinner.
Enhedslisten håber, at  

 transport- og energiministeren vil trække lovforslaget tilbage og i stedet  

 komme med et bud på, hvordan godstransport med jernbane og dertil knyttet  

 havnetransport kan styrkes.
Det kan godt være, der ikke er brug for alle  

 jernbaner.
Det kan godt være, at nogle skal nedlægges.
Men vi kan ikke bare  

 afvikle dem alle sammen en for en uden en samlet plan for, hvad det er, vi  

 vil  

 med godstransport her i landet.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (SF og EL):
Til § 1 1)  

  

 Paragraffen affattes således:
 »§ 1.  

  

 Transport- og energiministeren bemyndiges til at nedlægge forbindelsesbanen  

 Haderslev H-Haderslev By og havnebanen til Haderslev Havn.
 Stk. 2.  

  

 Transport- og  

 energiministeren bemyndiges til at nedlægge følgende havnebaner:
 1)  

 	  

 Holbæk havnebane.
 2)  

 	  

 Strækningen fra  

 Ålykke Allé til Odense Havn på Odense havnebane.
3)  

 	  

 Aalborg havnebane.« [Ændret  

 bemyndigelse] Bemærkninger Til nr. 1 Det Radikale Venstre ønsker ikke at give transport- og  

 energiministeren bemyndigelse til at nedlægge skinner, hvor der ikke er en  

 fuldstændig og entydig afklaring af, at de ikke kan anvendes til  

 godstransport,  

 og ønsker derfor at afvente dels regeringens godsstrategi, dels konkrete  

 ansøgninger fra de pågældende kommuner, før bemyndigelse sker på de  

 resterende  

 strækninger.
Kim Andersen (V)   

 Gitte Lillelund Bech (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Torben Hansen (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 24 Bilagsnr.
Titel 1 Henvendelse af 8/10-05 fra Michael Andersen, Viby Sjælland 2 Forslag til tidsplan for udvalgets behandling af  

 lovforslaget 3 Høringssvar, fra transport- og energiministeren 4 Henvendelse fra Lokomotivklubben KLK og transport- og  

 energiministerens kommentar hertil 5 Henvendelse af 9/11-05 fra Hans Jakob Hansen, Haderslev Oversigt over spørgsmål og svar vedrørende L 24 Spm.nr.
