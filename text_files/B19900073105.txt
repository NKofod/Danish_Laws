I medfør af §§ 38 b, 45 og 61 i lov om kemiske stoffer og produkter, jf. lovbekendtgørelse nr. 566 af 15. august 1989 fastsættes:
Bekendtgørelsens område § 1.  Denne bekendtgørelse omfatter erhvervsmæssig  

 anvendelse af godkendelsespligtige kemiske bekæmpelsesmidler til beskyttelse,  

 bekæmpelse og regulering af plantevækst, herunder statens, amtskommuners og  

 kommuners anvendelse af sådanne bekæmpelsesmidler.
 § 2.  Bekendtgørelsen berører ikke de bestemmelser,  

 der følger af anden lovgivning vedrørende anvendelse af bekæmpelsesmidler.
Anvendelse § 3.  Erhvervsmæssig anvendelse af bekæmpelsesmidler,  

 jf. § 1, må efter den 1. april 1992 kun foretages af de nedennævnte personer,  

 såfremt de er i besiddelse af et sprøjtecertifikat som dokumentation for at  

 have modtaget en undervisning i miljø- og sundhedsmæssig forsvarlig  

 anvendelse af bekæmpelsesmidler, jf. kap. 4:
 Stk. 2.  Bekendtgørelsen omfatter ikke elever, der under  

 deres uddannelse udfører bekæmpelse under arbejdsgivers instruktion.
Frivillig undervisning § 4.  Den, der erhvervsmæssigt udfører bekæmpelse i  

 egen bedrift og ikke er omfattet af kravet om erhvervelse af  

 sprøjtecertifikat, tilbydes kurser af mindst 12 timers varighed.
 Stk. 2.  De nærmere retningslinier om kursets indhold  

 fastsættes af kulturministeren inden for rammerne af lov om folkehøjskoler,  

 landbrugsskoler, husholdningsskoler og efterskoler m.v., af  

 undervisningsministeren inden for rammerne af lov om godkendelse af  

 handelsskoler og tekniske skoler m.fl., og af landbrugsministeren inden for  

 rammerne af lov om uddannelse af skovteknikere samt for  

 skovarbejderuddannelsen efter forhandling med Miljøstyrelsen.
Stk. 3.  De i stk. 2 under kulturministeren,  

 undervisningsministeren og landbrugsministeren henhørende  

 uddannelsesinstitutioner samt landbo- og husmandsforeninger m.v., der i  

 øvrigt afholder de i stk. 1 nævnte kurser, fører statistik over antallet af  

 deltagere i de i stk. 1 nævnte kurser hvert kalenderår.
Statistikken sendes  

 til Miljøstyrelsen ved udgangen af hvert kalenderår.
Sprøjtecertifikat § 5.  Kursus til opnåelse af et sprøjtecertifikat  

 afholdes af AMU-centre/specialarbejderskoler, landbrugsskoler, gartnerskoler,  

 Skovskolen og andre tilsvarende uddannelsesinstitutioner.
Kursets  

 hovedelementer samt varighed fremgår af bilaget til denne bekendtgørelse.
 Stk. 2.  De nærmere regler om kursets indhold samt om  

 betingelserne for opnåelse af sprøjtecertifikat fastsættes af  

 kulturministeren inden for rammerne af lov om folkehøjskoler,  

 landbrugsskoler, husholdningsskoler og efterskoler m.v., af  

 undervisningsministeren inden for rammerne af lov om godkendelse af  

 handelsskoler og tekniske skoler m.fl., af landbrugsministeren inden for  

 rammerne af lov om uddannelse af skovteknikere samt for  

 skovarbejderuddannelsen, og af chefen for Arbejdsmarkedsstyrelsen inden for  

 rammerne af lov om arbejdsmarkedsuddannelser, herunder efteruddannelse af  

 faglærte gartnere efter forhandling med Miljøstyrelsen.
 § 6.  De i § 5 nævnte skoler udsteder  

 sprøjtecertifikater på basis af aflæggelse af prøve, jf. bilaget til denne  

 bekendtgørelse.
 Stk. 2.  Personer, der har opnået bevis for  

 gennemførelse af en undervisning, hvis indhold og krav mindst svarer til  

 kravene til opnåelse af et sprøjtecertifikat kan fritages for at aflægge  

 prøve.
Myndigheder § 7.  Tilsyn med oveholdelse af § 3 udøves af  

 kommunalbestyrelsen og kan ske ved stikprøvekontrol, jf. lovens § 46.
Straf § 8.  Medmindre højere straf er forskyldt efter den  

 øvrige lovgivning, straffes overtrædelse af § 3 med bøde eller hæfte.
§ 9.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
Ikrafttræden § 10.  Bekendtgørelsen træder i kraft den 1. januar  

 1991.
Miljøministeriet, den 5. november 1990 Lone Dybkjær / Hans Jurgen Stehr Bilag Sprøjtecertifikat Undervisningen skal indeholde følgende hovedelementer:
 1. Kemikaliekendskab: fareklasser, R- og S-sætninger,  

 forgiftningssymptomer, førstehjælp, opbevaring, bortskaffelse af rester og  

 tom emballage.
 2. Sprøjtekendskab: sprøjtetyper, sprøjtens opbygning, funktion og  

 justering, sprøjteteknik, dysevalg, vinddrift, påfyldning af kemikalier,  

 rengøring af materiel.
 3. Alment plantekendskab: kulturplanternes familieforhold,  

 ukrudtsarternes biologi, plantebestemmelse, optagelse, transport og  

 persistens af bekæmpelsesmidlerne i planterne, principper for  

 ukrudtsmidlernes selektivitet, skadetærskler for ukrudt, alternativ  

 bekæmpelse.
 4. Sygdomme og skadedyr: skadevolderens biologi, symptomer på  

 angreb, principper for forebyggelse og bekæmpelse, alternativ bekæmpelse,  

 skadetærskler, varsling, brug af indbygget resistens.
 5. Miljøpåvirkning: jord (binding, bevægelighed, persistens), vand  

 (alger, dafnier og fisk), påvirkning af nytteinsekter og fugle.
 6. Arbejdsmiljø: værnemidler, leverandørbrugsanvisninger,  

 sundhedsfaren ved bekæmpelsesmidler.
 7. Bekæmpelsesmidler: bekæmpelsesmiddelgrupper, formuleringstyper,  

 blandinger, tilsætningsstoffer, brugsanvisning, behandlingsfrist.
 Beregning af aktivt stof og væskemængde.
 8. Lovgivning: relevante dele af Landbrugsministeriets,  

 Arbejdsministeriets og Miljøministeriets lovgivninger.
 Varighed: 2 uger.
 Prøve: sprøjtecertifikatet udstedes på basis af aflæggelse af  

 prøve afholdt efter retningslinier udstedt af Foreningen af danske  

 Landbrugsskoler.
