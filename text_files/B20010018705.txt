 Bekendtgørelse om nettilslutning af  

 vindmøller og prisafregning for vindmølleproduceret  

 elektricitet m.v.
 I medfør af § 59, stk. 1, § 68, stk. 1 og 2, § 78, stk. 3 og stk.  

 8, § 88 og § 90 i lov nr. 375 af 2. juni 1999 om elforsyning, som senest  

 ændret ved lov nr. 1277 af 20. december 2000,
fastsættes:
Kapitel 1 Anvendelsesområde, definitioner og fælles  

 betingelser § 1. Bekendtgørelsen gælder for  

 elproducerende vindmøller på land og på havet, som  

 tilsluttes elnettet.
 Stk. 2. Bestemmelserne i denne bekendtgørelse  

 finder anvendelse for elværksejede vindmøller, medmindre andet  

 er fastsat i bekendtgørelse nr. 1363 af 20. december 2000 om  

 prisafregning og pristillæg for elektricitet produceret af visse  

 vindmøller.
 § 2. Ved en vindmølle på havet  

 (havvindmølle) forstås i denne bekendtgørelse en  

 vindmølle, der er opstillet på søterritoriet eller i  

 den eksklusive økonomiske zone.
 Stk. 2. Ved udlagt vindmølleområde  

 forstås et område, der i en region-, kommune- eller lokalplan er  

 udlagt specifikt til opstilling af en eller flere vindmøller.
 Stk. 3. Ved prisafregning forstås afregningspris og  

 pristillæg.
 Stk. 4. Ved installeret effekt forstås den  

 opstillede vindmølles nominelle effekt, der er angivet i  

 typegodkendelsen.
 Stk. 5. Ved oprindelig tilslutning forstås en  

 vindmølles første tilslutning til elnettet i Danmark eller i  

 udlandet.
 Stk. 6. Ved oprindelig produktion forstås  

 elproduktion, der opgøres eller beregnes for en vindmølles  

 drift siden den oprindelige tilslutning.
 Stk. 7. Ved produktion i en fuldlasttime forstås  

 produktion svarende til en times produktion med vindmøllens  

 installerede effekt.
 § 3. En vindmølle kan kun tilsluttes  

 elnettet, såfremt den er opstillet i overensstemmelse med  

 gældende bestemmelser i elforsyningsloven, lov om udnyttelse af  

 vedvarende energikilder m.v., plan- og byggelovgivningen og regler udstedt  

 med hjemmel i de nævnte love.
 § 4. Prisafregning tilfalder  

 vindmølleejeren.
Kapitel 2 Omkostningsfordeling ved nettilslutning m.v.
 § 5. Ved anmodning om nettilslutning af en  

 vindmølle på land anviser netvirksomheden et tilslutningspunkt  

 på det nærmeste sted på elnettet, hvor elektriciteten fra  

 den nye vindmølle kan aftages med de eksisterende netforhold, jf. dog  

 § 6.
 Stk. 2. Omkostninger til udbygning og forstærkning  

 af elnettet påhviler netvirksomheden.
 Stk. 3. Tilsluttes vindmøllen på  

 transmissionsniveau, finder stk. 1 og 2 tilsvarende anvendelse for  

 transmissionsvirksomheden.
 § 6. Ved opstilling af en eller flere  

 vindmøller på land i et udlagt vindmølleområde er  

 netvirksomheden forpligtet til at føre elnettet frem til et  

 tilslutningspunkt ved vindmølleområdets afgrænsning,  

 når der er tilstrækkelig sikkerhed for, at der opføres  

 vindmøller med en samlet installeret effekt på mindst 1,5 MW.  

 Tilstrækkelig sikkerhed kan være bankgaranti eller tilsvarende  

 sikkerhedsstillelse.
 Stk. 2. Tilsluttes vindmøllen på  

 transmissionsniveau, finder stk. 1 tilsvarende anvendelse for  

 transmissionsvirksomheden.
 § 7. Ved nettilslutning af havvindmøller,  

 som opstilles i de i »Havmøllehandlingsplan  

 for danske farvande« udvalgte hovedområder  

 for havvindmølleudbygningen, er den virksomhed, som ejer det elnet,  

 hvortil havvindmøllerne tilsluttes på havet eller på land,  

 forpligtet til at afholde omkostninger til etablering af ledningsnet frem til  

 et opsamlingspunkt ved havvindmøllernes interne forbindelsesnet.
§ 8. Ved nettilslutning af havvindmøller,  

 som ikke er omfattet af de i § 7 nævnte hovedområder,  

 påhviler omkostninger til etablering af ledningsnet frem til det  

 nærmeste punkt på land vindmølleejeren.
Fra dette punkt  

 påhviler omkostninger til udbygning og forstærkning af elnettet  

 den virksomhed, som ejer det elnet, hvortil havvindmøllerne tilsluttes  

 på land.
§ 9. Omkostninger ved vindmøllens  

 nettilslutning frem til det i § 5 og § 6 nævnte tilslutningspunkt, det  

 i § 7 nævnte opsamlingspunkt eller det i § 8 nævnte punkt  

 på land afholdes af vindmøllens ejer.
Tilslutningsomkostninger  

 omfatter alene udgifter til vindmøllens installation,  

 lavspændingstilslutning og lavspændingsstik, etablering af  

 eventuel lokal transformerstation, inklusive afregningsmåler,  

 stikledning til elnettet, tilslutning til elnettet, herunder fasekompensering  

 samt omkostninger til den kollektive elforsyningsvirksomheds behandling af  

 anmodning om nettilslutning.
 Stk. 2. Omkostninger til fasekompensering for ikke  

 medleveret reaktiv effekt påhviler dog netvirksomheden eller  

 transmissionsvirksomheden.
Stk. 3. Omkostninger til vedligeholdelse af  

 netvirksomhedens afregningsmåler, til aflæsning af måler og  

 afregning af elektricitet påhviler vindmølleejeren.
Det samme  

 gælder faktiske omkostninger i forbindelse med kalibrering og  

 udskiftning af måler.
Kapitel 3 Prisafregning for eksisterende vindmøller § 10. Eksisterende vindmøller på land  

 og på havet defineres som vindmøller, der 1)	senest den 31. december 1999 er købt ved bindende, ubetinget  

 kontrakt, jf. dog stk. 3, 2)	senest den 31. december 1999 er anmeldt i henhold til  

 bekendtgørelsen nr. 304 af 14. maj 1991 om støj fra  

 vindmøller, og 3)	for hvilke der senest den 31. august 2000 er indgivet anmodning om  

 tilslutning til elnettet sammen med dokumentation for opfyldelse af  

 betingelserne for tilslutning.
Stk. 2. Eksisterende vindmøller på land skal  

 senest den 31. december 1999 være anmeldt til kommunen i henhold til  

 byggelovgivningen og enten Stk. 3. Den i stk. 1, nr. 1, nævnte kontrakt kan  

 alene være betinget af, at der opnås de nødvendige  

 myndighedstilladelser til opstilling af vindmøllen senest den 31.  

 december 1999, og at betingelser for nettilslutning er opfyldt senest den 31.  

 august 2000.
 Stk. 4. Hvis en lokalplan ophæves af  

 Naturklagenævnet på grund af forhold forbundet med  

 kommunalbestyrelsens behandling af sagen, vil vindmøller omfattet af  

 lokalplanen blive betragtet som eksisterende, såfremt  

 kommunalbestyrelsen inden 6 måneder fra Naturklagenævnets  

 ophævelse af lokalplanen endeligt vedtager en lokalplan i uændret  

 form efter offentlig fremlæggelse og fornyet behandling i  

 kommunalbestyrelsen.
 § 11. Inden for en periode af 10 år fra den  

 oprindelige tilslutning afregnes elektricitet produceret af en eksisterende  

 vindmølle på land eller på havet til en pris på 33  

 øre pr. kWh og et pristillæg på 10 øre pr. kWh, jf.  

 dog § 15.
 Stk. 2. Såfremt 10 års perioden  

 udløber før den 1. januar 2003, afregnes dog fortsat efter stk.  

 1 indtil den 1. januar 2003.
§ 12. Udover prisafregningen efter § 11 ydes et  

 pristillæg på 17 øre pr. kWh i det omfang leveringen af  

 elektricitet modsvarer en oprindelig produktion ydet ved 1)	25.000 fuldlasttimer for anlæg med den pr. 1. april 2001  

 installerede effekt på 200 kW eller derunder, 2)	15.000 fuldlasttimer for anlæg med den pr. 1. april 2001  

 installerede effekt mellem 201 kW og 599 kW (begge effektværdier  

 inklusive), 3)	12.000 fuldlasttimer for anlæg med den pr. 1. april 2001  

 installerede effekt på 600 kW og derover.
 Stk. 2. Opstilles vindmøllen efter den 1. april  

 2001, er den installerede effekt den effekt, som fremgår af den  

 bindende kontrakt, jf. § 10, stk. 1, nr. 1.
 Stk. 3. Såfremt perioden efter § 11 er  

 udløbet, men fuldlasttimerationen efter stk. 1 endnu ikke er opbrugt,  

 ydes fortsat et pristillæg på 10 øre.
 Stk. 4. Pristillægget efter stk. 1 og 3  bortfalder  

 senest ved udgangen af 2012.
 Stk. 5. Såfremt en vindmølle efter den 1.  

 april 2001 nedtages og tilsluttes et nyt sted, bortfalder pristillægget  

 efter stk. 1, og elektriciteten afregnes alene efter § 11.
 § 13. For elektricitet fra vindmøller, der  

 ikke længere afregnes efter §§ 11 og 12, udstedes der VE-beviser, jf. §  

 60 i elforsyningsloven.
Kapitel 4 Prisafregning for nye vindmøller § 14. Elektricitet produceret af nye  

 vindmøller på land eller på havet, som ikke opfylder  

 betingelserne i definitionen for eksisterende vindmøller efter denne  

 bekendtgørelse, afregnes til en pris på 33 øre pr. kWh og  

 et pristillæg på 27 øre pr. kWh.
 Stk. 2. Miljø- og energiministeren  

 fastsætter en ændret afregningspris og pristillæg,  

 når Europa-Kommissionens stillingtagen til den anmeldte  

 afregningsordning for nye anlæg foreligger.
Kapitel 5 Prisafregning for husstandsmøller § 15. Elektricitet, der leveres til elnettet fra  

 en vindmølle, som er tilsluttet i egen forbrugsinstallation, og som  

 har en installeret effekt på 25 kW eller derunder, afregnes indtil  

 videre af netvirksomheden med 33 øre pr. kWh og et pristillæg  

 på 27 øre pr. kWh.
Kapitel 6 Prisafregning ved udskiftning af vindmøller  

 på land § 16. Nedtagning af en vindmølle på  

 150 kW eller derunder berettiger til modtagelse af et skrotningsbevis,  

 såfremt betingelserne i §§ 17 og 18 er opfyldt.
Skrotningsbeviset giver  

 ejeren ret til at modtage det i § 17 nævnte pristillæg for  

 elektricitet produceret på en fabriksny vindmølle, som ejeren af  

 beviset opstiller.
 § 17. Skrotningsbeviset giver under de angivne  

 betingelser ejeren ret til at modtage et pristillæg på 17  

 øre pr. kWh for det tredobbelte af den nedtagne vindmølles  

 installerede effekt, såfremt denne havde en installeret effekt på  

 under 100 kW.
 Stk. 2. Skrotningsbeviset giver under de angivne  

 betingelser ejeren ret til at modtage et pristillæg på 17  

 øre pr. kWh for det dobbelte af den nedtagne vindmølles  

 installerede effekt, såfremt denne havde en installeret effekt på  

 mellem 100 kW og 150 kW (begge effektværdier inklusive), og  

 såfremt den var placeret maksimalt 2,5 km fra en vindmølle, der  

 havde en installeret effekt på under 100 kW, og som selv har  

 opnået et skrotningsbevis.
 Stk. 3. Den nye vindmølle må ikke være  

 nettilsluttet inden den 1. april 2001 og skal være nettilsluttet senest  

 den 1. januar 2004.
 Stk. 4. Udover pristillægget på de 17  

 øre pr. kWh afregnes elektriciteten efter § 14 dog således, at  

 den samlede prisafregning højest kan udgøre 60 øre pr.  

 kWh.
Stk. 5. Prisafregningen efter stk. 4 bortfalder, når den nye  

 vindmølle har produceret elektricitet svarende til en produktion  

 på 12.000 fuldlasttimer for den del af den producerede elektricitet,  

 som vedrører det i stk. 1 og 2 nævnte skrotningsbevis.
Herefter  

 afregnes elektriciteten efter § 14.
 Stk. 6. Kan et skrotningsbevis ikke fuldt ud udnyttes i  

 én ny vindmølle, bortfalder den overskydende del.
 § 18. Skrotningsbevis kan kun opnås for  

 vindmøller, der er nedtaget i perioden fra den 3. marts 1999 til og  

 med den 31. december 2003.
Stk. 2. Skrotningsbevis for vindmøller, der  

 nedtages i perioden fra den 1. april 2001 til og med den 31. december 2003,  

 kan opnås, såfremt det af en af vindmølleejeren rekvireret  

 landinspektørerklæring fremgår, at vindmøllen er  

 nedtaget.
Endvidere skal det fremgå af en af netvirksomheden  

 udfærdiget erklæring, at vindmøllen har været  

 opstillet, været i drift og har haft en kapacitet på under 100 kW  

 eller på mellem 100-150 kW (begge effektværdier inklusive).
Stk. 3. For vindmøller, der er nedtaget i perioden  

 fra den 3. marts 1999 til og med den 31. marts 2001, kan skrotningsbevis  

 opnås, såfremt der foreligger en erklæring, som er  

 underskrevet af såvel den pågældende netvirksomhed som af  

 ejeren af den nedtagne vindmølle.
Af erklæringen skal  

 fremgå, at vindmøllen har være opstillet, været i  

 drift, har haft en kapacitet på under 100 kW eller på mellem  

 100-150 kW (begge effektværdier inklusive) samt tidspunktet for,  

 hvornår vindmøllen er nedtaget.
Stk. 4. Skrotningsbeviset indleveres samtidig med  

 anmodning om nettilslutning af den nye vindmølle.
Netvirksomheden  

 giver skrotningsbeviset en påtegning om, hvilken ny vindmølle  

 beviset udnyttes i.
Skrotningsbeviset kan herefter ikke udnyttes i andre  

 vindmøller.
Ejeren af et skrotningsbevis kan overdrage beviset til  

 andre.
§ 19. Pristillægget på 17 øre  

 efter § 17 indeholder statsstøtte, der, indtil Europa-Kommissionens  

 stillingtagen til den anmeldte afregningsordning for nye anlæg  

 foreligger, ydes efter det Europæiske Fællesskabs gældende  

 de minimis regel.
Pristillægget kan alene ydes til en producent, der er  

 berettiget til at modtage de minimis støtte.
Såfremt producenten  

 ikke er berettiget til at modtage denne støtte, afregnes efter §  

 14.
Stk. 2. Støttemodtageren skal til Energistyrelsen  

 årligt oplyse, hvilke andre de minimis støtteordninger, der  

 modtages støtte fra.
Betingelserne for at modtage støtte er, at  

 den udbetalte støtte ikke medfører, at  

 beløbsgrænsen på p. t. 100.000 EURO inden for en tre  

 års periode overskrides.
I beløbsgrænsen medregnes alle de  

 minimis støtteordninger.
Kapitel 7 Oplysningspligt § 20. Den til enhver tid værende ejer af en  

 vindmølle eller den, som er berettiget til prisafregning, er  

 forpligtet til over for de kollektive elforsyningsvirksomheder eller  

 Energistyrelsen at afgive sådanne oplysninger, herunder regnskaber og  

 lignende dokumentation, som findes nødvendige til gennemførelse  

 af bekendtgørelsens bestemmelser om nettilslutning og  

 prisafregning.
 Stk. 2. Det påhviler den til enhver tid  

 værende ejer af en vindmølle at afgive underretning til  

 netvirksomheden om ejerskifte, tidligere nettilslutninger og om ændrede  

 forhold i øvrigt af betydning for tilslutningsbetingelsernes  

 overholdelse og prisafregningen for leveret elektricitet.
 Stk. 3. Energistyrelsen kan pålægge den  

 systemansvarlige virksomhed og netvirksomhederne at indberette nærmere  

 angivne oplysninger til et centralt, landsdækkende register for  

 vindmøller.
Kapitel 8 Afgørelser § 21. Den netvirksomhed, som har eller har  

 ansøgt om bevilling til det pågældende  

 forsyningsområde, træffer afgørelse om nettilslutning,  

 herunder om hvorvidt betingelserne for tilslutning er opfyldt.
Endvidere  

 træffer netvirksomheden afgørelse om fordelingen af de  

 løbende omkostninger ved at være tilsluttet.
Stk. 2. Tilsluttes vindmøller direkte til et  

 transmissionsnet, træffer transmissionsvirksomheden afgørelse om  

 nettilslutning, herunder om hvorvidt betingelserne for tilslutning er  

 opfyldt.
Endvidere træffer transmissionsvirksomheden afgørelse  

 om fordelingen af de løbende omkostninger ved at være  

 tilsluttet.
 Stk. 3. Såfremt betingelserne for nettilslutning er  

 opfyldt, har den kollektive elforsyningsvirksomhed pligt til at tilslutte  

 vindmøllen til elnettet.
 Stk. 4. Netvirksomheden træffer afgørelse  

 om, hvorvidt en vindmølle på land opfylder betingelserne i  

 definitionen på eksisterende vindmøller efter § 10, jf. dog stk.  

 6.
 Stk. 5. Den systemansvarlige virksomhed træffer  

 afgørelse om, hvorvidt en havvindmølle opfylder betingelserne i  

 definitionen på eksisterende vindmøller efter § 10, jf. dog stk.  

 6.
 Stk. 6. Energistyrelsen træffer afgørelse  

 om, hvorvidt en vindmølle opfylder betingelserne i definitionen efter  

 § 10 på eksisterende vindmøller i alle sager, hvor en ny  

 vindmølle er købt i perioden fra den 3. marts 1999 til og med  

 den 31. december 1999.
 § 22. Den kollektive elforsyningsvirksomhed, som  

 aftager elektricitet, der afregnes efter denne bekendtgørelse,  

 træffer afgørelse om afregningspriser og pristillæg efter  

 denne bekendtgørelse.
 Stk. 2. Netvirksomheden træffer afgørelse om  

 opgørelse af fuldlasttimer for vindmøller, der er omfattet af §  

 12, stk. 1, og § 17, stk. 5.
 Stk. 3. Den systemansvarlige virksomhed træffer  

 afgørelse om udstedelse af et skrotningsbevis, herunder om hvorvidt  

 betingelserne for opnåelse af beviset er opfyldt.
§ 23. Uanset bestemmelserne i § 21, stk. 1, 2 og 4  

 og § 22, stk. 1 og 2, kan enhver netvirksomhed anmode den systemansvarlige  

 virksomhed om at træffe afgørelse efter denne  

 bekendtgørelse på netvirksomhedens vegne.
Den systemansvarlige  

 virksomhed kan i så fald forlange, at netvirksomheden refunderer de  

 udgifter, som en sådan anmodning påfører den  

 systemansvarlige virksomhed.
Kapitel 9 Opgørelse af fuldlasttimer § 24. Netvirksomheden udarbejder en  

 opgørelse over antallet af forbrugte fuldlasttimer pr. 1. april 2001.  

 Opgørelsen opdateres ved hver prisafregning.
Stk. 2. Opgørelsen baseres på den afregnede  

 elproduktion.
Såfremt der ikke eksisterer afregningsdata tilbage fra  

 vindmøllens oprindelige tilslutning, beregnes de manglende  

 produktionsdata.
Tilbageberegningen foretages ved hjælp af en  

 vindkorrigeret gennemsnitsberegning på de foreliggende afregningsdata.  

 Der vindkorrigeres kun for hele år.
Produktionen for det år en  

 vindmølle nettilsluttes første gang beregnes  

 forholdsmæssigt, hvorved en måneds produktion betragtes som 1/12  

 af et års produktion.
Stk. 3. Ved gennemsnitsberegningen til brug for  

 tilbageberegningen af produktionsdata medtages ikke år, hvor den  

 vindkorrigerede produktion afviger med 25 pct. eller mere fra  

 årsgennemsnittet.
I det omfang der er afregningsdata længere  

 tilbage end fem år hos netvirksomheden eller den systemansvarlige  

 virksomhed, skal disse indgå i beregningen.
Såfremt  

 vindmølleejeren kan dokumentere elafregningsdata længere tilbage  

 end fem år, anvendes dette i stedet for et beregnet tal.
 Stk. 4. Såfremt flere vindmøller er  

 tilsluttet samme måler, fordeles produktionen imellem  

 vindmøllerne ud fra en vindkorrigeret årsproduktion pr. kW.
 Stk. 5. For vindmøller, der er tilsluttet i egen  

 forbrugsinstallation, og som har en installeret effekt på over 25 kW,  

 beregnes opgørelsen af produktionen på grundlag af en  

 årlig produktion på 2.200 fuldlasttimer.
Kapitel 10 Tilsyn § 25. Energitilsynet fører tilsyn med  

 overholdelse af reglerne i denne bekendtgørelse eller vilkår  

 fastsat i afgørelser truffet i medfør af denne  

 bekendtgørelse.
Kapitel 11 Klageadgang § 26. Den kollektive elforsyningsvirksomheds
afgørelser, jf. § 21, stk. 1-3, § 22 og § 23, kan indbringes for  

 Energitilsynet.
Stk. 2. Klage skal være indgivet skriftligt inden 4  

 uger efter, at de i stk. 1 nævnte afgørelser er meddelt.
Klage  

 indgives til den kollektive elforsyningsvirksomhed, der inden 4 uger efter  

 modtagelsen videresender klagen til Energitilsynet med en udtalelse og de  

 oplysninger, der har ligget til grund for afgørelsen.
 § 27. Netvirksomhedens og den systemansvarlige  

 virksomheds afgørelser efter § 21, stk. 4, og stk. 5, kan indbringes  

 for Energistyrelsen.
 § 28. Afgørelser truffet i henhold til §  

 21, stk. 6, § 26 og § 27 kan påklages til Energiklagenævnet.
 Stk. 2. Klage skal være indgivet skriftligt inden 4  

 uger efter, at de i stk. 1 nævnte afgørelser er meddelt.
Kapitel 12 Straffebestemmelser § 29. Medmindre højere straf er forskyldt  

 efter anden lovgivning, straffes med bøde den, der Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 13 Ikrafttrædelse og overgangsbestemmelse § 30. Bekendtgørelsen træder i kraft  

 den 1. april 2001.
 Stk. 2. Følgende bekendtgørelser  

 ophæves:
 1)	Bekendtgørelse nr. 1148 af 13. december 1996 om  

 vindmøllers tilslutning til elnettet.
 2)	Bekendtgørelse nr. 640 af 5. august 1999 om omlægning  

 af tilskud til vindkraftproduceret elektricitet til tillæg til  

 forbrugerprisen.
 § 31. Sager vedrørende omkostningsfordeling mellem  

 vindmølleejer og netvirksomhed ved tilslutning af en vindmølle  

 til elnettet behandles efter bekendtgørelse nr. 1148 af 13. december  

 1996 om vindmøllers tilslutning til elnettet, såfremt anmodning  

 om nettilslutning er indgivet til netvirksomheden inden den 1. april 2001.  

 Såfremt sagerne påklages, finder reglerne herom i  

 bekendtgørelse nr. 1148 af 13. december 1996 tilsvarende  

 anvendelse.
