 Ligningsrådet har med virkning fra indkomståret 1982 vedtaget følgende:
 Udgifter, der er afholdt til nyplantning af træer bestemt til anvendelse  

 som juletræer eller til pyntegrønt, kan fratrækkes ved indkomstopgørelsen.
 Ved køb af en ejendom, hvorpå der ved købet er plantet juletræer eller  

 træer bestemt til pyntegrønt, kan den del af købesummen for ejendommen, der  

 kan henføres til de nævnte træer, fratrækkes ved indkomstopgørelsen for  

 købsåret, under forudsætning af at skatteyderen afgiver en erklæring om, at  

 salgssummen for juletræer m.v., der findes på ejendommen ved salg af denne,  

 medregnes ved indkomstopgørelsen.
 Cirkulæret omfatter ikke udgifter til skovplantning, men alene udgifter  

 til jordbrugsmæssig udnyttelse som anført i lov om landbrugsejendomme § 7a.
