Landsskatteretskendelse vedr.
Fradrag for renteudgifter og  

 kurstab på lån Klagen vedrører  

 fradrag for renteudgifter og kurstab på lån fra et  

 koncernforbundet selskab.
Landsskatterettens afgørelse Myndighederne har forhøjet  

 selskabets indkomst med 1.540.564 kr. idet der ikke er godkendt fradrag for  

 renteudgifter.
 Landsskatteretten stadfæster  

 afgørelsen.
Sagens oplysninger Selskabet er stiftet den 27.  

 januar 1999 og selskabets formål er at eje aktier eller anparter i  

 datterselskaber  

 i udlandet.
Selskabets indkomstår følger  

 kalenderåret.
I indkomståret 2001 udgjorde resultat af den primære drift  

 ¸  

  

 160.913, mens resultat før skat udgjorde  

 ¸  

  

 633.548 kr.
Pr. 31. december 2001 havde sel-skabet  

 tilgodehavender i tilknyttede selskaber for 31.300.395 kr.
Der er i  

 indkomståret betalt en rente på 1.540.564 kr. og realiseret et kurstab på  

 112.287 kr.
Gælden til et koncernforbundet selskab udgjorde 32.651.862 kr. og  

 egenkapitalen var negativ med 579.885 kr.
Passiverne udgjorde i alt  

 32.101.977  

 kr.
Selskabet har indgået to  

 låneaftaler med moderselskabet, B Inc., der har adresse i Polen.
Der er  

 fremlagt en oversigt over koncernens selskaber.
Låneaftalerne er indgået i  

 henholdsvis 2001 og 2002 og fungerer som en løbende kredit med en forretning  

 på  

 9 %.
 Selskabets repræsentant har  

 oplyst, at en stor del af låneprovenuet er anvendt som udlån til  

 datterselskaber.  

 Der er fremlagt kopi af en låneaftale med et datterselskab.
Skattemyndighedens afgørelse Myndighederne har ikke  

 godkendt fradrag for renteudgifter til det udenlandske koncernforbundne  

 selskab  

 og har derfor forhøjet selskabets skattepligtige indkomst med 1.540.564 kr.
 Afgørelsen er begrundet med,  

 at det omhandlede lån er optaget hos det udenlandske moderselskab og  

 rentebegrænsningsreglerne i selskabsskattelovens § 11 finder derfor  

 anvendelse.
Selskabets egenkapital var  

 negativ pr. 31. december 2001 og det samlede rentebeløb på 1.540.564 kr. skal  

 således beskæres, jf. ligningsvejlednings for 2001, pkt.
S.I.3.
 Da den omhandlede gæld  

 overstiger 10 millioner kroner, og da moderselskabet i det omhandlede  

 indkomstår ikke var hjemmehørende i EU eller EØS, anses låneforholdet ikke  

 for  

 at være omfattet af ændringslov nr. 221 af 31. marts 2004. Efter  

 myndighedernes  

 opfattelse vil selskabet derfor ikke have mulighed for at få vurderet lånet  

 ud  

 fra antagelsen om, at selskabsskattelovens § 11 ikke kan anses for gældende i  

 det aktuelle indkomstår.
Klagerens påstand og argumenter Selskabets repræsentant har  

 fremsat principal påstand om, at den skattepligtige indkomst nedsættes til  

 det  

 selvangivne.
 Subsidiært har repræsentanten  

 fremsat påstand om, at selskabets skattepligtige indkomst nedsættes med  

 1.327.848 kr.
 Til støtte for den principale  

 påstand har repræsentanten anført, at der ikke er grundlag for at foretage  

 fradragsbegrænsningen  

 efter den dagældende selskabsskattelovens § 11, idet selskabet kunne have  

 opnået kreditter hos 3. mand på tilsvarende vilkår  en forrentning på 9  

 %.
Renteniveauet har gennem de  

 senere år været meget lavt.
En rente på 9 % er efter markedsrenten en meget  

 høj  

 rente og afspejler, at der er tale om udlån af væsentlige midler, der ikke er  

 stillet sikkerhed for.
 Ved en normal  

 sikkerhedsstillelse vil selskaber i disse år kunne låne til en rente på 4-5  

 %.
 I den konkrete situation vil  

 selskabet mod sikkerhedsstillelse i deres tilgodehavender hos den tilknyttede  

 virksomhed opnå lån hos 3. mand til en rente på ikke over 9 %. Det er derfor  

 ikke grundlag for en fradragsbegrænsning.
Lånet er ikke ydet på særlige  

 lempelige vilkår.
Man kan af låneaftalen se, at aftalen ikke indeholder  

 forhold, som ikke ville indgå i en låneaftale med en uafhængig part.  

 Låneaftalen mangler endvidere ikke forhold, som man utvivlsomt ville medtage  

 i  

 en låneaftale med uafhængige parter.
Endvidere kan renten ikke siges at  

 afvige  

 fra den rente, som ville blive anvendt mellem uafhængige parter.
Af lovbestemmelsen følger, at  

 fradragsbeskæringen bortfalder i det omfang, selskabet godtgør,  

 at lignende  

 finansiering kan opnås mellem uafhængige parter.
Denne godtgørelse behøver  

 nødvendigvis  

 ikke efter formuleringen, at foreligge som en konkret dokumentation.
Her er  

 det  

 godtgjort, at man af de indgåede låneaftaler kan se, at der ikke er tale om  

 forhold, som ikke også en uafhængig part ville acceptere.
 Til støtte for den subsidiære  

 påstand er det anført, at såfremt det koncernforbundne selskab, hvortil  

 renterne betales, efter § 12, stk. 14 i lov nr. 221 af 31. marts 2004 kan  

 anses  

 for et selskab hjemmehørende i EU eller EØS efter dennes loves ikrafttræden,  

 vil selskabet kunne anvende selskabsskattelovens § 11, stk. 1, 6. pkt., som  

 affattet i § 10 i lov nr. 221 af 31. marts 2004.
Myndighederne har ikke haft  

 hjemmel til at foretage skatteansættelsen, idet der i § 12, stk. 14 i lov nr.  

 221 af 31. marts 2004 fremgår, at skatteansættelser, der er foretaget i  

 henhold  

 til den hidtidige affattelse af selskabsskattelovens § 11 kan genoptages, for  

 så vidt angår kontrolleret gæld til et moderselskab, der ER hjemmehørende i  

 et  

 EU land.
Det betyder, at moderselskabet skal være hjemmehørende i et EU-land  

 efter lovens ikrafttrædelse, hvis ansættelsen skal ændres.
Polen er blevet et  

 EU-land efter lovens ikrafttrædelse.
At Polen ikke var et EU land på  

 tidspunktet for låneaftalens indgåelse har dermed ingen betydning.
 Hvis selskabet med adresse i  

 Polen kan anses for omfattet af EU eller EØS, sådan at ovennævnte bestemmelse  

 kan finde anvendelse, vil fradragsbeskæringen alene vedrøre den del af  

 gælden,  

 som skulle konverteres til egenkapital, for at egenkapitalen udgjorde 20 % af  

 balancesummen.
Ad den dagældende  

 selskabsskatteloves § 11, stk. 1 følger, at renteudgifter og kurstab kan  

 fradragsbegrænses, hvis gælden overstiger forholdet 4:1 i forhold til  

 egenkapitalen.
Hvis den overstiger dette forhold, følger det at renteudgifter  

 og kurstab som vedrører den overskydende andel kan fradragsbegrænses.
Det  

 betyder,, at den del af gælden som skulle konverteres til egenkapital for at  

 opnå  

 forholdet 4:1  

 er omfattet af  

 fradragsbeskæringen.
I den konkrete situation har man nægtet fradrag for  

 samtlige tilskrevne renter og ikke kun den overskydende del.
Det samme gælder  

 vedrø-rende kurstabet.
Af den daværende bestemmelse  

 fremgår der vedrører den overskydende del af den kontrollerede gæld  

 . Samme tekst er medtaget i den  

 nuværende bestemmelse.
Der har ikke i den daværende bestemmelse været hjemmel  

 til helt at udelukke rentefradraget på den kontrollerede gæld, blot fordi  

 egenkapitalen er negativ.
Der kan jo stadig skabes et 4:1 forhold selvom  

 egenkapitalen er negativ.
 Vedtagelsen af 6. pkt. i den  

 nuværende bestemmelse må da også anses for et udtryk for en præcisering af,  

 hvorledes bestemmelsen skal forstås.
 Hvis det forhold, at  

 egenkapitalen er negativ medfører, at hele rentefradraget beskæres, stilles  

 selskaber  

 med negativ egenkapital urimeligt dårligere end selskaber med en egenkapital  

 på  

 1 kr.
I det konkrete tilfælde  

 skulle egenkapitalen udgøre 20 % af 32.101.977 kr. eller 6.420.395 kr. for at  

 man ikke var omfattet af fradragsbegrænsningen.
Da egenkapitalen var negativ  

 med 579.885 kr. skulle der derfor konverteres 7.000.280 kr. for at undgå  

 fradragsbeskæringen.
Beskæringen bær derfor alene foretages på den del af  

 renterne og kurstabet, som kan henføres til de 7.000.280 kr.
Det er altså af  

 et  

 beløb svarende til 7.000.280 kr., at selskabet har været tyndt kapitaliseret.
Renter og kurstab udgør  

 1.652.851 kr. som kan deles med den samlede gæld på 32.651.862 kr. og ganges  

 med egenkapitalen på 7.000.280 kr.
Fradragsbeskæringen kan  

 herefter beregnes  

 til 354.357 kr. og selskabets skattepligtige indkomst skal således nedsættes  

 med 1.327.848 kr.
Landsskatterettens bemærkninger og begrundelse Selskabsskattelovens § 11 er  

 ved lov nr. 221 af 31. marts 2004 § 10, nr. 11  15, blevet ændret.
I  

 henhold  

 til lovens § 12, stk. 14 har ændringen virkning for indkomstår, der  

 påbegyndes den 1. januar 2004 eller senere.
Skatteansættelser foretaget i  

 henhold til den hidtil gældende affattelse af selskabsskattelovens § 11 kan,  

 for så vidt angår kontrolleret gæld til udenlandske fysiske eller juridiske  

 personer, der er hjemmehørende i et land inden for EU eller EØS,   .  

 genoptages  

 efter anmodning fra den skattepligtige. Af bemærkningerne til  

 ændringslovens § 12, stk. 14, fremgår, at EF-domstolen har i dom af  

 12. december 2002 i sagen Lankhort-Hohorst mod Finanzamt Steinfurt (C-324/00)  

 anset de tyske regler om tynd kapitalisering for at være i strid med artikel  

 43  

 EF om etableringsfriheden Konsekvensen af EU-dommen er,  

 at de hidtil gældende regler i selskabsskattelovens § 11 kan antages at være  

 EU-stridige.
Det vil i så fald medføre, at der i perioden fra indførelsen af  

 selskabsskattelovens § 11 med virkning for indkomstår, som påbegyndes den 1.  

 januar 1999 eller senere, og frem til den ændrede affattelse af  

 selskabsskattelovens § 11 med virkning for indkomstår, som påbegyndes den 1.  

 januar 2004 eller senere, ikke eksisterer regler om tynd kapitalisering set i  

 forhold til fysiske eller juridiske personer i EU- og EØS-lande.
Det foreslås derfor, at  

 skatteansættelser foretaget i henhold til den hidtidige affattelse af  

 selskabsskattelovens  

 § 11 for så vidt angår gæld til fysiske eller juridiske personer, der er  

 hjemmehørende i et land inden for EU eller EØS, kan genoptages efter  

 anmodning  

 fra den skattepligtige.
De på-gældende skatteansættelser kan ændres, som om  

 selskabsskattelovens § 11 i den hidtidige affattelse ikke eksisterede. Under hensyn til, at  

 selskabets koncerninterne lån ikke blev optaget hos et selskab, der var  

 hjemmehørende  

 inden for EU/EØS i 2001, og idet der ikke er fremlagt dokumentation for,  

 selskabet kunne have opnået tilsvarende lånevilkår hos en uafhængig part, er  

 der hjemmel til at beskære rentefradraget.
 Den påklagede  

 skatteansættelse stadfæstes således.
