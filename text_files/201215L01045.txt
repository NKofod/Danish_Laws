Tillægsbetænkning afgivet af Forsvarsudvalget den 31. maj 2013 Tillægsbetænkning over Forslag til lov om ændring af lov om forsvarets formål, opgaver og organisation m.v.
(Ændringer af organiseringen af ledelsen af forsvaret) [af forsvarsministeren (Nick Hækkerup)]:
1. Udvalgsarbejdet Lovforslaget blev fremsat den 20. marts 2013 og var til 1. behandling den 16. april 2013. Lovforslaget blev efter 1. behandling henvist til behandling i Forsvarsudvalget.
Udvalget afgav betænkning den 28. maj 2013. Lovforslaget var til 2. behandling den 30. maj 2013. Ved 2. behandling blev lovforslaget delt i 2 lovforslag, L 200 A og L 200 B.
L 200 B blev herefter henvist til fornyet behandling i Forsvarsudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Spørgsmål Udvalget har under den fornyede behandling af lovforslaget stillet 6 spørgsmål til forsvarsministeren til skriftlig besvarelse.
Spørgsmålene forventes besvaret inden 3. behandling af lovforslaget.
Samråd Udvalget har under den fornyede behandling af lovforslaget afholdt et åbent samråd med forsvarsministeren, jf.
L 200  samrådsspørgsmål B.
 Forsvarsministeren har efterfølgende sendt udvalget det talepapir, der lå til grund for ministerens besvarelse af samrådsspørgsmålet.
Endvidere har udvalget under den fornyede behandling af lovforslaget, indkaldt forsvarsministeren til endnu et åbent samråd, jf.
L 200 B  samrådsspørgsmål C.
Samrådet forventes besvaret inden 3. behandling af lovforslaget.
2. Indstillinger og politiske bemærkninger Et flertal i udvalget (S, RV, SF, EL, IA og SIU) indstiller lovforslaget til vedtagelse uændret.
 Et mindretal i udvalget (V, DF og KF) indstiller lovforslaget til forkastelse.
Venstres, Dansk Folkepartis og Det Konservative Folkepartis medlemmer af udvalget beklager forløbet omkring behandlingen af lovforslaget.
V, DF og KF finder, at der var behov for at udskyde afgivelsen af tillægsbetænkning, idet der udestår svar på vigtige og principielle spørgsmål, ikke mindst med hensyn til lovforslagets relation til den igangværende behandling af offentlighedsloven (L 144). Bl.a. står det stadig uklart, hvem der træffer beslutning om, hvorvidt et militærfagligt råd skal oversendes til Folketinget, såfremt der i Forsvarsministeriet ikke er enighed om dette spørgsmål.
V, DF og KF finder, at så væsentlige spørgsmål skal være besvarede, før der afgives tillægsbetænkning, men regeringen og dens støttepartier valgte at sidde dette ønske om hensyntagen til mindretallets behov for yderligere behandling i udvalget overhørig.
 Et andet mindretal i udvalget (LA) vil stemme hverken for eller imod lovforslaget.
 Sambandsflokkurin og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
Annette Lind (S) nfmd.
Bjarne Laustsen (S) Jacob Bjerregaard (S) John Dyrby Paulsen (S) Karin Gaardsted (S) Trine Bramsen (S) Zenia Stampe (RV) Rasmus Helveg Petersen (RV) Nadeem Farooq (RV) Ole Sohn (SF) Steen Gade (SF) Nikolaj Villumsen (EL) Jørgen Arbo-Bæhr (EL) Sara Olsvig (IA) Doris Jakobsen (SIU) Gitte Lillelund Bech (V) Jakob Ellemann-Jensen (V) Peter Juel Jensen (V) Jan E.
Jørgensen (V) Kristian Pihl Lorentzen (V) Karsten Nonbo (V) fmd.
Troels Lund Poulsen (V) Hans Christian Thoning (V) Marie Krarup (DF) Martin Henriksen (DF) Søren Espersen (DF) Hans Kristian Skibby (DF) Villum Christensen (LA) Lene Espersen (KF) Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 200 B efter afgivelse af betænkning Bilagsnr.
