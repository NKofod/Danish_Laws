Bekendtgørelse om ændring af bekendtgørelse om synsvirksomheder1) § 1 I bekendtgørelse nr. 724 af 24. juni 2011 om synsvirksomheder, som ændret ved bekendtgørelse nr. 547 af 24. maj 2013, bekendtgørelse nr. 1260 af 27. november 2014 og bekendtgørelse nr. 1332 af 23. november 2015, foretages følgende ændringer:
 1. Indledningen affattes således:
»I medfør af § 5, stk. 2, i lov om godkendelse og syn af køretøjer, jf. lovbekendtgørelse nr. 959 af 24. september 2012, fastsættes efter bemyndigelse i medfør af §§ 4 og 5:« 2. Overalt i bekendtgørelsen ændres »Trafikstyrelsen» til: »Færdselsstyrelsen«.
 3. § 11, stk. 4, affattes således:
 »Stk. 4. Synsvirksomheden skal indberette synsgrundlaget for synsvirksomhedens godkendelser af køretøjer elektronisk til Færdselsstyrelsens      dokumentportal i følgende tilfælde:
 1. Blokvognsattest  samt Trækkraft for blokvogn.
 2. Brændstofforbrug  dokumentation.
 3. CoC-dokument.
 4. Data-erklæring.
 5. Dispensationer.
 6. Dokumentation for udstyrskrav.
 7. Dyretransport  attest.
 8. Farligt gods  ADR-attest.
 9. Farligt gods  national attest.
 10. Flere udførelser  attest.
 11. ID-kontrol, stelnummer  tilladelse.
 12. Koblingsattest.
 13. Koblingsspecifikation.
 14. Konstruktive ændringer  dokumentation.
 15. Replica  dokumentation.
 16. Tidligere registrering  dokumentation.
 17. Toldsyn  dokumentation.
18. Vægte  dokumentation.« 4. I § 17 indsættes som stk. 2:
»Stk. 2. Den i stk. 1 nævnte uddannelse skal mindst svare til de i bilag 4 anførte mindstekrav til kompetence, uddannelse og certificering af synsmedarbejdere.« 5. I § 20, stk. 1, ændres »jf. dog stk. 3,» til: »jf. dog stk. 5,«.
 6. I § 20 indsættes efter stk. 2 som nye stykker:
 »Stk. 3. Færdselsstyrelsen fører tilsyn med, at synsvirksomhederne vedligeholder prøvningsfaciliteter og udstyr efter specifikationerne fra fabrikanterne af udstyret.
Stk. 4. Udstyr, der benyttes til målinger, skal regelmæssigt kalibreres i overensstemmelse med bilag 3 og kontrolleres efter specifikationer tilvejebragt af Færdselsstyrelsen eller af fabrikanten af udstyret.« Stk. 3 bliver herefter stk. 5.
 7. I § 24, stk. 2, ændres »DK/EN ISO 17020:2005« til: »DK/EN ISO 9001:2012«.
 8. § 31, stk. 1, affattes således:
»Færdselsstyrelsen foretager tilsyn med synsvirksomheder i overensstemmelse med de i bilag 3 anførte krav til tilsynsorganer.« 9. Bilag III affattes som bilag 1 til denne bekendtgørelse.
 10. Bilag IV affattes som bilag 2 til denne bekendtgørelse.
 11. Bilag V affattes som bilag 3 til denne bekendtgørelse.
§ 2 Stk. 1. Bekendtgørelsen træder i kraft den 1. januar 2018 jf. dog stk. 2.
 Stk. 2.  § 1, nr. 4-6 og nr. 8-9 træder i kraft den 20. maj 2018.
Trafik-, Bygge- og Boligstyrelsen, den 19. maj 2017 Carsten Falk Hansen / Stefan Søsted Bilag 1 Mindstekrav vedrørende faciliteter til teknisk kontrol og prøvningsudstyr I.
Faciliteter og udstyr Teknisk kontrol, der gennemføres i overensstemmelse med de anbefalede metoder i bilag I, skal udføres ved hjælp af passende faciliteter og udstyr.
Dette kan i givet fald omfatte brug af mobile prøvningsenheder.
Det prøvningsudstyr, der er nødvendigt, afhænger af de køretøjsklasser, der skal kontrolleres, jf. tabel I.
Faciliteter og udstyr skal opfylde følgende mindstekrav:
1) en prøvningsfacilitet med tilstrækkelig plads til at undersøge køretøjer, som opfylder de nødvendige sundheds- og sikkerhedskrav 2) en prøvekørebane af tilstrækkelig størrelse til hver prøve, en grav eller en lift og for køretøjer med en totalvægt på over 3,5 ton en anordning til at løfte et køretøj på en af akslerne, med egnet belysning og om nødvendigt med udstyr til udluftning 3) til kontrol af alle køretøjer en rulleprøvestand, som kan måle, vise og registrere bremsekræfter og lufttryk for trykluftsbremseapparater i overensstemmelse med bilag A til standard ISO 21069-1 om tekniske krav til rulleprøvestande eller tilsvarende standarder 4) til kontrol af køretøjer med en totalvægt på ikke over 3,5 ton en rulleprøvestand i overensstemmelse med punkt 3, eventuelt uden registrering og visning af bremsekræfter, pedalkraft og lufttryk i trykluftbremseapparater¬eller¬en pladeprøvestand svarende til den rulleprøvestand i overensstemmelse med punkt 3, eventuelt uden registrering af bremsekræfter og pedalkraft og visning af lufttryk i trykluftbremseapparater 5) en registrerende decelerationsmåder, som ikke måler kontinuerligt, skal registrere/lagre målinger mindst 10 gange pr. sekund 6) faciliteter til prøvning af trykluftbremseapparater som f.eks. manometre, konnektorer og slanger 7) men anordning til måling af hjulbelastning med henblik på at bestemme akseltryk (valgfrit udstyr til måling af belastningen på to hjul, f.eks. hjultryksvægt og akseltryksvægt) 8) en anordning til prøvning af hjulakselophæng (ratslørsmåler) uden at løfte akslen, som skal opfylde følgende krav:
a) anordningen skal være forsynet med mindst to motordrevne plader, som kan flyttes i modsat retning både i længdegående og tværgående retning b) operatøren skal kunne regulere flytningen af pladerne fra prøvepladsen c) for køretøjer med en totalvægt på over 3,5 ton skal pladerne opfylde følgende tekniske krav:
 langsgående og tværgående bevægelsesfrihed på mindst 95 mm  langsgående og tværgående bevægelse med hastighed 5 cm/s til 15 cm/s 9) en lydniveaumåler af klasse II, hvis lydniveauet måles 10) en 4-gas tester i overensstemmelse med Europa-Parlamentets og Rådets direktiv 2004/22/EF (1) 11) en anordning til måling af absorptionskoefficienten med en tilstrækkelig nøjagtighed 12) et lygteprøveapparat, hvormed lygteindstillingen kan prøves i overensstemmelse med bestemmelserne for indstilling af forlygter på motorkøretøjer (direktiv 76/756/EØF); lys-/mørkegrænse skal let kunne ses i dagslys (uden direkte sollys) 13) en anordning til måling af dæks slidbanetykkelse 14) en anordning for tilslutning til køretøjets elektroniske grænseflade som f.eks. et OBD-scanningsværktøj 15) en anordning til detektering af LPG/CNG/LNG-lækage, hvis sådanne køretøjer kontrolleres.
 Enhver af ovennævnte anordninger kan kombineres i én anordning, forudsat at dette ikke berører den enkelte anordnings nøjagtighed.
II.
Kalibrering af måleudstyr Medmindre andet er specificeret i den relevante EU-lovgivning, må intervallet mellem to på hinanden følgende kalibreringer ikke overstige i) 24 måneder til måling af vægt, tryk og støjniveau ii) 24 måneder for kraftmåling iii) 12 måneder for måling af luftformige emissioner.
Tabel 1 
(2) Bilag 2 Mindstekrav til kompetence, uddannelse og certificering af inspektører 1. Kompetence Inden en ansøger til en stilling som inspektør godkendes til at foretage periodisk teknisk kontrol, skal medlemsstaterne eller de kompetente myndigheder kontrollere, at denne person:
 a) har dokumenteret viden og forståelse relevant for vejkøretøjer på følgende områder:
- mekanik - dynamik - køretøjsdynamik - forbrændingsmotorer - materialer og materialeforarbejdning - elektronik - elektriske systemer - elektroniske komponenter i køretøjer - IT-applikationer b) har mindst tre års dokumenteret erfaring eller tilsvarende som f.eks. dokumenteret vejledning  eller dokumenterede studier og passende uddannelse på det ovenfor anførte vejkøretøjsområde.
2. Grunduddannelse og genopfriskningskurser Medlemsstaterne eller de kompetente myndigheder sikrer, at inspektørerne modtager relevant grund- og genopfriskningsuddannelse eller underkastes passende prøve, herunder i teoretiske og praktiske elementer, for at gøre dem i stand til at bliver godkendt til at foretage teknisk kontrol.
 Mindsteindholdet af grund- og genopfriskningsuddannelsen eller en passende prøve skal omfatte følgende emner:
a) Grunduddannelse eller passende prøve Grunduddannelsen, der tilvejebringes af medlemsstaten eller af et godkendt uddannelsescenter i medlemsstaten, skal mindst dække følgende emner:
i) køretøjsteknologi - bremseapparater - styreapparatet - synsfelter - lysinstallation, belysningsudstyr og elektroniske komponenter - aksler, hjul og dæk - chassis og karrosseri - gener og emissioner - yderligere krav til specialkøretøjer ii) prøvningsmetoder iii) vurdering af mangler iv) gældende retlige krav til køretøjets stand, for at det kan godkendes v) retlige krav i forbindelse med teknisk kontrol vi) administrative bestemmelser i forbindelse med godkendelse, registrering og teknisk kontrol af køretøjer vii) IT-applikationer i forbindelse med prøvning og administration.
b) Genopfriskningsuddannelse eller passende prøve Medlemsstaterne sikrer, at inspektører regelmæssigt modtager en genopfriskningsuddannelse eller regelmæssigt underkastes passende prøve, som tilvejebringes eller fastsættes af medlemsstaten eller af et godkendt uddannelsescenter i medlemsstaten.
 Medlemsstaterne sikrer, at genopfriskningsuddannelsens eller en passende prøves indhold gør det muligt for inspektører at opretholde og genopfriske den kræve viden og de krævede færdigheder for så vidt angår emnerne i ovenstående litra a), nr. i) til vii).
3. Kompetencecertifikat Det certifikat eller den tilsvarende dokumentation, der udstedes til en inspektør, som er godkendt til at foretage teknisk kontrol, skal mindst indeholde følgende oplysninger:
- identifikation af inspektøren (fornavn, efternavn) - køretøjsklasser, for hvilke inspektøren er godkendt til at foretage teknisk kontrol - navn på den udstedende myndighed - udstedelsesdato.
Bilag 3 Tilsynsorganer TILSYNSORGANER Regler og procedurer vedrørende tilsynsorganer, der er oprettet af medlemsstaterne i henhold til artikel 14, skal omfatte følgende mindstekrav:
1. Tilsynsorganers opgaver og aktiviteter Tilsynsorganer udfører mindst følgende opgaver:
 a) Tilsyn med synsvirksomheder:
- kontrol af, om mindstekrav til lokaler og udstyr til prøvningen er opfyldt - verifikation af, at den godkendte enhed opfylder obligatoriske krav.
 b) Kontrol med uddannelse og eksamination af inspektører:
- verifikation af inspektørers grunduddannelse - verifikation af inspektørers periodiske genopfriskningsuddannelse - periodisk genopfriskningsuddannelse af tilsynsorganets eksaminatorer - udførelse af eller tilsyn med prøver.
 c) Kontrol:
- kontrol forud for godkendelse af synsvirksomheder - periodisk fornyet kontrol hos synsvirksomheder - målrettet kontrol i tilfælde af uregelmæssigheder - kontrol hos uddannelsescentret eller hvor prøven aflægges.
 d) Overvågning, idet foranstaltninger såsom følgende benyttes:
- fornyet prøvning af en statistisk signifikant andel af de prøvede køretøjer - »mystery shopper«-kontrol (der kan gøres brug af defekte køretøjer) - analyse af resultaterne af teknisk kontrol (statistiske metoder) - verifikation af ankeproceduren - undersøgelse af klager.
 e) Validering af den tekniske kontrols måleresultater.
 f) Indstiller inddragelse eller tilbagetrækning af synsvirksomheders og/eller inspektørers godkendelse:
- hvis den pågældende synsvirksomhed eller de pågældende inspektører ikke opfylder krav af væsentlig betydning for godkendelsen - hvis væsentlige uregelmæssigheder er afsløret - hvis der er vedvarende negative resultater af tilsynet - hvis den pågældende synsvirksomhed eller inspektør mister sit gode omdømme.
2. Krav, som tilsynsorganet skal opfylde Krav til personale, der er ansat af et tilsynsorgan, skal omfatte følgende områder:
- teknisk kompetence - uvildighed - standarder for kvalifikationer og uddannelse.
3. Regler og procedurer Hver medlemsstat eller dens kompetente myndighed skal fastsætte relevante regler og procedurer, der mindst skal omfatte følgende:
 a) Krav vedrørende godkendelse af og tilsyn med synsvirksomheder:
- ansøgning om tilladelse til at fungere som synsvirksomhed - synsvirksomhedens ansvar - et eller flere besøg inden godkendelsen for at verificere, at alle krav er opfyldt - godkendelse af en synsvirksomhed - periodisk fornyet prøvning af eller kontrol med synsvirksomheder - periodisk kontrol af synsvirksomheder for at undersøge, hvorvidt de løbende overholder gældende regler og procedurer - uanmeldte særlige prøvninger eller kontrolbesøg hos synsvirksomheder på baggrund af hændelser - analyse af prøvningsdata for at undersøge, hvorvidt der er tegn på manglende overholdelse af gældende regler og procedurer - inddragelse eller tilbagetrækning af synsvirksomheders tilladelser.
 b) Synsvirksomhedernes inspektører:
- krav, som skal opfyldes for at blive certificeret inspektør - grunduddannelse, genopfriskningsuddannelse og prøver - inddragelse eller tilbagetrækning af inspektørers certifikat.
 c) Udstyr og faciliteter:
- krav til prøvningsudstyret - krav til prøvningsfaciliteter - krav til skiltning - krav til vedligeholdelse og kalibrering af prøvningsudstyr - krav til IT-systemer.
 d) Tilsynsorganer:
- de tilsynsførende organers beføjelser - krav vedrørende tilsynsorganers personale - anker og klager.
1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2014/45/EU af 3. april 2014 om periodisk teknisk kontrol med motorkøretøjer og påhængskøretøjer dertil og om ophævelse af direktiv 2009/40/EF, EU-Tidende 2014, nr.
L 127, side 51.
