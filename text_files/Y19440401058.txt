 Ministeriet udtaler, at tinglysning af de for udstedelse af  

 dommerattest nødvendige panthavertilladelser bør afvente tilsagn fra  

 ministeriet om, at omdelingen kan forventes approberet.
 Endvidere fremføres at matrikulær sammenlægning kun kan ske, hvor de  

 pågældende arealer tilhører samme ejer.
I Anledning af Hr.
Landsretssagførerens Brev af 11. f.
M. angaaende de i  

 Skrivelse herfra af 2. s.
M. til Landinspektør N.
N. stillede Betingelser for  

 Sammenlægning af den af Johannes Hansen købte Parcel Matr, Nr. 47 d S.
By, R.  

 Sogn, med den hans Hustru tilhørende Ejendom Matr.
Nr. 27 a, 29 a og 55 O.  

 By, R.
Sogn, til een Landbrugsejendom, skal man herved meddele, at  

 Justitsministeriet, med hvilket man har brevvekslet om Sagen, har udtalt, at  

 det, da det er en Forudsætning for Sammenlægning af to faste Ejendomme, at  

 disse tilhører samme Ejer, og da Ægtefællerne i Henhold til § 16 i Lov Nr. 56  

 af 18. Marts 1925 i levende Live har Raadigheden over alt, hvad vedkommende  

 har indført i Fællesboet, dog med de i Lovens §§ 17-20 fastsatte  

 Indskrænkninger, vil det være nødvendigt, at der oprettes og tinglyses  

 Ægtepagt paa Ejendommene, hvorefter der enten etableres et egentligt  

 ejendomsretligt Fællesejeforhold mellem Ægtefællerne i Forening, eller  

 Parcellen Matr.
Nr. 47 d, S. overføres til Hustruens Bodel, saaledes at hun i  

 Tingbogen kommer til at staa som Ejer af begge den fremtidige  

 Landbrugsejendoms Dele.
Justitsministeriet har samtidig bemærket, at den af Dem tilbudte  

 Tinglysning af Ægtefællernes Vielsesattest som Raadighedsindskrænkning for  

 Hustruen for saa vidt angaar Matr.
Nr. 27 a, 29 a og 55 O. og for Manden for  

 saa vidt angaar Matr.
Nr. 47 d S. kun vil være egnet til at henlede bl.a.  

 Tinglysningsmyndighedernes Opmærksomhed paa, at Reglen i fornævnte Lovs § 18  

 finder Anvendelse, men ikke vil kunne tjene som Adkomst for den anden  

 Ægtefælle, jfr. Østre Landsrets Kendelse af 21. December 1929 (U.f.R. 1930 p.  

 380) og Vestre Landsrets Kendelse af 12. Juli 1937 (U.f.R. 1937 p. 957).
Herefter maa Landbrugsministeriet fastholde de i fornævnte Skrivelse af 2.  

 f.
M. stillede Betingelser.
 (* 1) Offentliggjort i Ministerialtidende 1944 nr. 183.
