 Lovreglerne om myndighedernes organisation på told-, skatte- og  

 afgiftsområdet findes i  

 skatteforvaltningsloven       (SFL) , jf. bekendtgørelse nr. 758 af 2. august  

 2005 af lov nr. 427 af  

 6. juni 2005 med den ændring, der følger af § 4 i lov nr. 544 af 24. juni  

 2005.
 SFL har med enkelte undtagelser haft virkning fra den 1. november  

 2005.
Med SFL, der har skabt en enhedsforvaltning på skatte- og  

 vurderingsområdet, er der grundlag for at foretage en justering  

 af den hidtidige terminologi i skattelovgivningen.
Nedenfor følger en  

 præcisering af nogle af de begreber, der anvendes i SFL.
 Begrebet skat anvendes i samme betydning som i grundlovens § 43.  

 Begrebet omfatter herefter enhver form for skat, dvs. indkomstskat, told,  

 arbejdsmarkedsbidrag, moms, punktafgifter, lønsumsafgift, boafgift,  

 ejendomsværdiskat, kirkeskat, afgift efter pensionsbeskatningsloven og  

 andre retlige ydelser til det offentlige.
Begrebet skattepligt anvendes om en fysisk eller juridisk person, som  

 har pligt til at betale skat her til landet.
Begrebet anvendes også om  

 sådanne personer, der har krav på at få refunderet skat her fra landet  

 (godtgørelse).
 Begrebet ansættelse anvendes om en beløbsmæssig opgørelse, uanset om  

 opgørelsen vedrører en enkeltstående disposition eller en periode.
 Begrebet skatteansættelse (ansættelse af skat) anvendes såvel om  

 opgørelse af grundlaget for skatteansættelsen som om beregningen af den  

 skat, som dette grundlag fører til, herunder fastsættelse af  

 afgiftstilsvar.
 Begrebet skattemyndighederne anvendes som en samlebetegnelse for told-  

 og skatteforvaltningen (SKAT), Skatterådet, skatteankenævn,  

 Spillemyndigheden, Spilleankenævnet og vurderingsmænd efter lov om  

 registeringsafgift af motorkøretøjer og Landsskatteretten.
Begrebet told- og skatteforvaltningen (SKAT) anvendes om den del af  

 forvaltningen af lovgivning om skat og ejendomsvurdering, der ikke er  

 særligt lovreguleret.
Begrebet omfatter således ikke Skatterådet,  

 skatteankenævn, vurderingsankenævn, Spillemyndigheden, Spilleankenævnet,  

 vurderingsmænd efter lov om registreringsafgift af motorkøretøjer og  

 Landsskatteretten.
Begrebet ansættelse af indkomstskat anvendes som udgangspunkt om  

 opgørelse af enhver form for skat, der opgøres på grundlag af en indkomst.  

 Begrebet anvendes således bl.a. om pensionsafkastbeskatning,  

 arbejdsmarkedsbidrag, kirkeskat og gaveafgift, men ikke om bl.a. boafgift,  

 ejedomsværdiskat og afgift efter pensionsbeskatningsloven.
Men der kan  

 være fastsat fravigende regler i den enkelte skattelov.
 Begrebet afgørelse anvendes om en retsakt, dvs. en udtalelse, der går  

 ud på at fastsætte, hvad der er eller skal være ret i det foreliggende  

 tilfælde.
A.1.1 Skatteministeriet,  

 Departementet Departementet foretager det lovforberedende arbejde og den direkte  

 ministerbetjening.
Departementet fungerer ikke som klageinstans.
Eventuelle klager over  

 skattemyndighedernes ansatte, dvs. klager, der alene vedrører de ansattes  

 personlige adfærd, herunder klager over brud på tavshedspligten, kan dog i  

 sidste instans indbringes for skatteministeren som øverste  

 forvaltningschef.
A.1.2 Told- og skatteforvaltningen  

 (SKAT) Skatteministeren har i bekendtgørelse nr. 976 af 17. oktober 2005  

 fastsat, at SKAT, der blev oprettet den 1. november 2005, varetager de  

 opgaver, der ved SFL § 1 er tillagt told- og skatteforvaltningen.
 SKAT er organiseret som en landsdækkende enhedsforvaltning, der består  

 af følgende enheder: Hovedcentret, incl. projektenheden - 30 skattecentre  

 opdelt på 5 skattesamarbejder - Store selskaber, kontrol - Store  

 selskaber, service - Betalingscenter - Kundecenter - Inddrivelsescenter -  

 IT Services.
 Endvidere er følgende særligt udskilte enheder en del af SKAT med  

 direkte reference til SKATs direktør: Intern Revision -  

 Ankenævnsekretariater - Spillemyndigheden - Retssikkerhedschefen.
 Derimod er Skatteministeriets departement, Skatterådet,  

 Landsskatteretten, skatteankenævnene, vurderingsankenævnene og  

 Spillenævnet ikke en del af SKAT.
SKAT varetager forvaltningen af lovgivning om skatter og lov  

 om vurdering af landets faste ejendomme, jf.
SFL § 1, hvilket især  

 vil sige foretagelse af ansættelser, opkrævning, kontrol og besvarelse af  

 forespørgsler, herunder bindende svar.
SFL § 1 omfatter ikke kun indkomstskat, herunder dødsboskat og  

 ejendomsværdiskat, men også gaveafgift, moms, punktafgifter, told,  

 arbejdsmarkedsbidrag, kirkeskat, afgift efter pensionsbeskatningsloven og  

 lignende retlige ydelser til det offentlige.
På specielle områder  

 forvaltes skattelove dog af andre myndigheder, f.eks. hører  

 retsafgiftloven under justitsministeren.
 Forvaltningen af lovgivningen om enhver form for skat til det  

 offentlige, jf. anvendelsen af begrebet skat i grundlovens § 43, er  

 således samlet hos SKAT.
SKAT vurderer tillige landets faste ejendomme efter reglerne i  

 vurderingsloven.
SKAT kan foretage fornøden besigtigelse af en ejendom i  

 forbindelse med vurderingen af ejendommen.
Det tidligere tilsyn med de kommunale skatteforvaltninger er bortfaldet  

 i og med, at SKAT nu er en enhedsorganisation.
Der vil stadig blive udøvet  

 et generelt tilsyn i form af udarbejdelse af lignings- og kontrolplaner  

 samt meddelelser om fortolkninger m.v.
Det tidligere tilsyn med skatte- og  

 vurderingsankenævnenes afgørelser er opretholdt, idet SKAT i henhold til  

 SFL § 2, stk. 3, kan indstille til Skatterådet, at en åbenbart ulovlig  

 afgørelse bliver ændret.
Tidligere var kriteriet, at en urigtig afgørelse  

 kunne ændres.
Der er endvidere med etableringen af SKAT sket den ændring, at det  

 hidtidige tilsyn med skatte- og vurderingsankenævnenes virksomhed  

 reduceret til et rent passivt tilsyn.
Dette indebærer, at SKAT alene  

 skal reagere, hvis SKAT eller Skatterådet bliver opmærksom på, at et  

 skatteankenævn eller vurderingsankenævn har truffet en åbenbart ulovlig  

 afgørelse, fx ved at et nævnsmedlem henleder SKATs eller Skatterådets  

 opmærksomhed herpå, eller ved at en medarbejder i nævnssekretariatet gør  

 opmærksom herpå.
I henhold til SFL § 3, stk. 5, stiller SKAT  

 sekretariatsbistand til rådighed for Skatterådet.
Som udgangspunkt er  

 Skatterådet ikke tillagt egne beføjelser, jf.
SFL § 2, hvorefter  

 Skatterådet bistår SKAT ved forvaltningen af ejendomsvurdering  

 og skat, bortset fra told.
I Aftale mellem SKATs direktør og  

 formanden for Skatterådet, som er offentliggjort som  

 SKM2005.449.SKAT ,  

 er nærmere fastsat, i hvilke tilfælde SKAT skal inddrage Skatterådet.
Der  

 henvises nærmere til aftalen.I 2 situationer er Skatterådet i  

 skatteforvaltningsloven tillagt egne beføjelser, nemlig dels  

 vedrørende bindende svar, når betingelserne i SFL § 21, stk. 4, er  

 opfyldt, og dels når en åbenbart ulovlig afgørelse fra et ankenævn  

 skal ændres, jf.
SFL § 2, stk. 3. Herudover er Skatterådet tillagt en  

 række beføjelser i den øvrige skattelovgivning.
Efter SFL § 7, stk. 8, og § 10, stk. 6, samt lov om  

 registreringsafgift af motorkøretøjer § 12, stk. 9, stiller SKAT  

 sekretariatsbistand til rådighed for henholdsvis skatte- og  

 vurderingsankenævnene.
Sekretariatet skal være organisatorisk adskilt fra  

 SKATs øvrige forvaltning.
Dette krav er opfyldt ved etablering af en  

 ankenævnsenhed, hvor lederen refererer direkte til SKATs direktør.
A.1.3 Skatterådet Skatterådet bistår told- og skatteforvaltningen ved forvaltningen af  

 lov om vurdering af landets faste ejendomme og lovgivningen om skatter,  

 bortset fra lovgivningen om told, jf.
SFL § 2, stk. 1.
Skatterådet har således ingen kompetence på toldområdet.
Skatterådet  

 har heller ikke kompetence på områder, hvor SKAT er tillagt  

 kompetencer uden for skatte- og ejendomsvurderingsområdet.
 SFL og Skatterådets forretningsorden (  

 bekendtgørelse       nr. 1035 af 25. oktober 2005 ) indeholder reglerne om  

 rådets  

 sammensætning, tilforordnede, udvalg, rådets virksomhedsområde,  

 repræsentation, rådets møder og afgørelser, protokol og bestemmelser om  

 offentliggørelse af rådets afgørelser.
Skatterådet består af 19 medlemmer.
Heraf vælger Folketinget 6  

 medlemmer, mens 13 medlemmer, herunder formanden og næstformanden,  

 udnævnes af skatteministeren.
Blandt de medlemmer, som skatteministeren  

 udnævner, skal der være repræsentanter for en række  

 interesseorganisationer og for kommunerne.
Den ordinære funktionsperiode er på 6 år.
Der gælder dog ingen fast  

 funktionsperiode for formanden og næstformanden.
 Skatterådets medlemmer skal opfylde de almindelige  

 habilitetsregler.
Hvis et medlem er fraværende fra Skatterådets møder i en sammenhængende  

 periode på mere end 6 måneder, ophører den pågældende med at være medlem  

 af Skatterådet, og der vælges eller udnævnes i så fald et nyt medlem af  

 rådet for den resterende del af funktionsperioden i overensstemmelse med  

 reglerne i SFL § 3, stk. 1. Det samme gælder, hvis et medlem i øvrigt  

 udtræder af Skatterådet, jf.
SFL § 3, stk.3.
Herudover deltager en repræsentant fra Skatteministeriets departement  

 som tilforordnet i rådets forhandlinger.
Den pågældende har dog ingen  

 stemmeret, jf. forretningsordenens § 1, stk. 3. Den tilforordnedes opgave  

 er primært at melde tilbage til skatteministeren, hvis der fx under mødet  

 konstateres lovgivningsmæssige uhensigtsmæssigheder.
Endelig deltager repræsentanter fra SKAT som sekretariat for  

 Skatterådet for at forelægge de sager, som efter dagsordenen skal  

 behandles på mødet.
De pågældende medarbejdere har adgang til at deltage i  

 rådets drøftelser, men har ingen stemmeret.
Der henvises herom til  

 forretningsordenens § 1, stk. 4.
 Skatterådet har mulighed for at nedsætte udvalg til at foretage  

 undersøgelser og afgive indstilling til rådet, jf. forretningsordenens §  

 2.
Skatterådet afholder sine møder i SKATs lokaler.
Møderne afholdes i  

 praksis ca. hver 4. tirsdag.
Skatterådet kan beslutte, at nogle af møderne  

 skal være skriftlige.
Skatterådets møder er ikke offentlige.
 5 medlemmer af rådet kan kræve, at formanden inden 14 dage indkalder  

 til rådsmøde.
 Til hvert møde skal medlemmerne indkaldes skriftligt og med mindst 7  

 dages varsel, jf. forretningsordenens § 4, stk. 1. Særlige forhold  

 kan dog tilsige en kortere frist.
Formanden fastsætter mødets dagsorden, der så vidt muligt skal udsendes  

 til medlemmerne samtidig med mødeindkaldelsen.
Dagsordenen indeholder en  

 fortegnelse over de sager, der skal behandles på mødet, jf.  

 forretningsordenens § 4, stk. 3. Ethvert medlem kan anmode formanden  

 om at få en sag drøftet på mødet.
Kommer sagen - uanset anmodningen - ikke  

 på dagsordenen, afgør Skatterådet, om sagen alligevel skal behandles på  

 mødet.
Når en sag er optaget på dagsordenen, kan medlemmerne kræve sagen  

 fremlagt til gennemsyn i SKAT.
Materialet skal være tilgængeligt for  

 medlemmerne i SKATs lokaler fra og med den 2. hverdag inden mødet.
Ethvert  

 medlem kan desuden kræve, at alt materiale, der vedrører en sag, der skal  

 behandles af Skatterådet, forelægges på selve rådsmødet, jf.  

 forretningsordenens § 5, stk. 3.
 Skatterådets medlemmer får tilsendt sagsmaterialet 12 dage før  

 mødet.
Skatterådets afgørelser træffes ved afstemning.
Afstemningen afgøres  

 ved stemmeflerhed.
Ved stemmelighed er formandens stemme afgørende.
 Skatteministeren kan ikke give rådets medlemmer tjenestebefaling med  

 hensyn til, hvordan de skal stemme i sagerne.
 Over forhandlingerne i rådets møder føres en protokol, der skal  

 indeholde følgende:
 I praksis betegnes Skatterådets protokol som "rådsreferatet", idet  

 protokollen dannes af de før mødet udsendte forreferater, hvorpå der  

 tilføjes de af medlemmerne under mødet fremførte bemærkninger samt  

 oplysning om, hvorvidt SKATs indstilling til sagens afgørelse er tiltrådt  

 af Skatterådet.
Referatet af mødet udsendes normalt til rådsmedlemmerne samtidig med  

 materialet til det følgende møde.
En beslutningsdygtig del af de  

 medlemmer, der deltog i mødet, skal herefter godkende referatet på det  

 efterfølgende møde.
Som det fremgår af SFL § 2, stk. 1, er udgangspunktet,  

 at Skatterådet bistår SKAT ved forvaltningen af ejendomsvurdering og  

 skat.
Endvidere afgør Skatterådet de sager, som SKAT forelægger  

 for Skatterådet til afgørelse, jf.
SFL § 2, stk. 2, herunder de  

 bindende svar, der obligatorisk skal godkendes af Skatterådet, jf.
SFL §  

 21, stk. 4. Der er mellem Skatterådets formand og SKATs direktør aftalt  

 nærmere retningslinjer for, i hvilket omfang SKAT skal inddrage  

 Skatterådet både ved den generelle forvaltning og vedrørende konkrete  

 afgørelser.
Aftalen er offentliggjort som  

 SKM2005.449.SKAT .Efter SFL  

 § 2, stk. 3 kan Skatterådet efter indstilling fra SKAT ændre en åbenbart  

 ulovlig afgørelse, der er truffet af et skatteankenævn eller et  

 vurderingsankenævn.
Skatterådet har i den forbindelse mulighed for at indkalde  

 materialet fra et skatte- eller vurderingsankenævn, jf.
SFL § 2, stk. 3.  

 Skatterådet kan dog ikke ændre en ansættelse, som Landsskatteretten har  

 taget stilling til.
Skatterådet kan foretage eller ændre en vurdering af en fast ejendom  

 efter udløbet af de almindelige frister, jf.
SFL § 33, stk. 3. Skatterådet  

 kan desuden bemyndige SKAT til at ændre vurderinger vedrørende andre  

 ejendomme med tilsvarende forhold.
Efter SFL § 29, stk. 2 kan Skatterådet fastsætte nærmere regler for  

 SKATs udøvelse af kompetencen vedrørende omgørelse af privatretlige  

 dispositioner.
Der er tale om en videreførelse af den tidligere  

 tilsvarende beføjelse for Ligningsrådet, hvis udmøntning af beføjelsen  

 uændret er videreført og indarbejdet i teksten i  

 O.1 .Skatterådet  

 behandler opgaver, som er tillagt Skatterådet ved lov i øvrigt,  

 eksempelvis fastsættelse af skønssatser og forskellige dispensations-  

 og bevillingssager i 1. instans.
Efter SFL § 4, stk. 3 kan Skatterådet tillade, at der indhentes syn og  

 skøn til brug for rådets afgørelse af en sag, som er forelagt Skatterådet  

 efter SFL § 2, stk. 2. Nærmere retningslinjer herom er fastsat i punkt  

 3.1.2 i aftalen mellem Skatterådets formand og SKATs direktør,  

 offentliggjort som  

 SKM2005.449.SKAT ,  

 hvoraf fremgår, at bestemmelsen kun anvendes undtagelsesvist.
Skatterådet  

 kan i den forbindelse bestemme, at der skal være fuld omkostningsdækning i  

 syns- og skønssager for Skatterådet, jf.
SFL § 52, stk.3, 2. pkt.
Skatterådet sekretariatsbetjenes af SKAT, jf.
SFL § 4, stk. 5.
Forinden Skatterådet foretager en ansættelsesændring mv., får  

 skatteyderen fremsendt et udkast til sagsfremstilling med henblik på at  

 kommentere denne.
Skatteyderen skal også underrettes om, at vedkommende  

 har ret til at ytre sig skriftligt eller mundtligt over for SKAT, ligesom  

 vedkommende kan anmode om lejlighed til at fremføre sine kommentarer  

 direkte over for rådet.
Det er Skatterådet, der beslutter, om den pågældende skal have adgang  

 til at forelægge sagen for Skatterådet.
Rådet træffer dog kun beslutning,  

 hvis der bliver tale om at nægte foretræde.
Formanden vurderer, om en  

 anmodning om personligt fremmøde bør imødekommes, og formanden kan selv  

 beslutte, om en anmodning skal imødekommes.
 Skatterådet kan opfordre skatteyderen mv. til at give møde.
Skatterådets afgørelse træffes ved kendelse, der skal indeholde en  

 begrundelse for afgørelsen.
Hvis der er givet afslag på en anmodning om  

 foretræde for Skatterådet, skal kendelsen tillige indeholde en begrundelse  

 for afslaget.
Kendelsen skal være dateret, og den skal give vejledning om  

 klageadgang til Landsskatteretten.
 Skatterådets kendelse skal sendes til den private part og til  

 vedkommendes eventuelle repræsentant.
A.1.4 Skatteankenævnet Reglerne om skatteankenævnenes sammensætning, udnævnelse af  

 medlemmerne, beslutningsdygtighed mv. findes i SFL §§ 5-7 og i  

 forretningsordenen for skatteankenævn, jf. bekendtgørelse nr. 1107 af 12.  

 december 2003.
Skatteministeren bestemmer landets inddeling i skatteankenævnskredse og  

 antallet af medlemmer af det enkelte skatteankenævn, jf.
SFL § 6, stk. 1.  

Kredsinddelingen er  

 fastsat i § 1  

 i bekendtgørelse nr. 256 af 28. marts 2006 om landets inddeling i  

 skatte-, vurderings- og motorankenævnskredse.
Landet er opdelt i 30  

 skatteankenævnskredse.
Den stedlige  

 kompetence for det enkelte  

 skatteankenævn er som hovedregel fastsat således, at klage skal indgives  

 til det nævn, i hvis kreds klageren havde bopæl ved udløbet af  

 det klagebehandlede indkomstår, henholdsvis på dødstidspunktet, hvis  

 klageren er afgået ved døden forinden.
Der gælder dog en række undtagelser  

 fra denne hovedregel.
Der henvises nærmere herom til § 1, stk. 2-4, i  

 forretningsordenen for skatteankenævnene, bekendtgørelse nr. 607 af 14.  

 juni 2006.
Skatteankenævn er kollegiale organer, hvis medlemmer er udnævnt af  

 skatteministeren, der tillige vælger en suppleant for hvert af disse  

 medlemmer.
Nævnets medlemmer udnævnes efter indstilling fra  

 kommunalbestyrelserne i de kommuner, som skatteankenævnet omfatter, jf.  

 SFL § 6, stk. 2. Det er kun personer, der er valgbare til  

 kommunalbestyrelsen, der kan indstilles.
Et skatteankenævn vælger selv en formand og en eller to næstformænd  

 blandt medlemmerne, jf.
SFL § 7, stk. 1.
Der udbetales vederlag for at varetage hvervet som  

 skatteankenævnsmedlem, jf.
SFL § 7.
Det er formanden, der udarbejder dagsorden for, hvad der behandles på  

 det konkrete møde, og dagsordenen skal udsendes til medlemmerne sammen med  

 indkaldelsen til mødet.
Dagsordenen skal angive, hvilke sager, der skal  

 behandles, og om der er skatteydere, der har ønsket at give møde for  

 nævnet.
Formanden sørger for at udsende det nødvendige materiale.
Det er formanden, der indkalder til møde.
Når et medlem af et  

 skatteankenævn er forhindret i at give møde, skal formanden underrettes,  

 og han/hun afgør, om der skal indkaldes en stedfortræder, jf.  

 forretningsordenens § 3.
Reglerne om skatteankenævnenes beslutningsdygtighed findes i SFL § 7,  

 stk. 2 og 3. Skatteankenævnet kan ikke træffe en afgørelse, uden at  

 formanden eller næstformanden deltager i afgørelsen.
Samtidig skal mindst  

 halvdelen af nævnets medlemmer eller deres stedfortrædere deltage i  

 afgørelsen.
Skatteankenævnene kan vedtage at dele sig op i besluttende led  

 bestående af mindst 3 medlemmer, deriblandt formanden eller næstformanden,  

 jf.
SFL § 10, stk. 4. For at et besluttende led er beslutningsdygtigt,  

 skal mindst 3 medlemmer eller deres stedfortrædere deltage i afgørelsen.  

 Uanset opdelingen i besluttende led har ethvert af nævnets medlemmer ret  

 til at kræve en sag forelagt til afgørelse for det samlede  

 skatteankenævn.
Afstemningen afgøres ved stemmeflerhed.
Ved stemmelighed er formandens  

 eller næstformandens stemme afgørende, og undlader et medlem at stemme,  

 anses dette for at have stemt for forslaget, jf. forretningsordenens § 8,  

 stk. 2.
Der skal føres protokol over møder i skatteankenævnene.
Kravene til  

 protokollens indhold er nærmere uddybet i § 9 i forretningsordenen  

 for skatteankenævnene.
Hvis et medlem af et skatteankenævn er uenig i en  

 ansættelse, der er foretaget af skatteankenævnet, kan medlemmet kræve sine  

 indvendinger imod afgørelsen tilført beslutningsprotokollen, og at en kopi  

 heraf sendes til Skatterådet, jf.
SFL § 7, stk 5.
Skatteankenævnets hovedopgaver er angivet i SFL § 5 og består i at  

 afgøre klager over SKATs afgørelser vedrørende fysiske personer og  

 dødsboer om 1) Forskudsregistrering af indkomst.
 2) Ansættelse af indkomstskat.
 3) Bindende svar for så vidt angår spørgsmål som nævnt i nr. 1, 2 og  

 4-7.
 4) Ansættelse af underskud eller tab, der kun kan modregnes i  

 skattepligtig indkomst fra kilder af samme art, som underskuddet eller  

 tabet vedrører.
 5) Ansættelse af ejendomsværdiskat.
 6) Beregning af passivposter efter boafgiftslovens § 13 a, der ikke  

 vedrører værdiansættelse efter boafgiftslovens § 12.
 7) Beregning af passivposter efter KSL § 33 D.
 8) Ansættelse af anskaffelsessummer mv. opgjort efter SKL § 3 C, stk.  

 8, 11 og 13 for fysiske personer og dødsboer.
 9) Behandling af anmodninger efter SKL § 3 C, stk.3, 4. pkt., stk. 5,  

 stk. 11, 5. pkt. og stk. 13, 4. pkt. for fysiske personer og dødsboer.
 Om sagsbehandlingen i skatteankenævn, se afsnit  

H.3.2 .
SKAT stiller sekretariatsbistand til rådighed for skatteankenævnet.  

 Sekretariatet er organisatorisk adskilt fra den øvrige del af  

 SKAT, jf.
SFL § 7, stk. 8.
Efter SFL § 5, stk. 2 kan en klager vælge at springe  

 skatteankenævnsbehandlingen over og klage direkte til Landsskatteretten.  

 Dette gælder dog ikke afgørelser om forskudsregistrering, jf.
SFL § 5,  

 stk. 1, nr. 1, hvor det er skatteankenævnet, der er første og eneste  

 klageinstans.
Skatteankenævnet kan kun behandle det punkt, der er klaget over, eller  

 som er en følge af klagen.
Skatteankenævnene er ikke bundet af  

 ansættelsesfristerne i SFL §§ 26 og 27. Ønsker skattemyndighederne andre  

 forhold i skatteansættelsen ændret, må spørgsmålet tages op af SKAT under  

 iagttagelse af fristreglerne i SFL § 26 og § 27.
Hvis en klage bliver tilbagekaldt, har et skatteankenævn ikke  

 kompetence til at fortsætte klagebehandlingen, jf.
TfS 1995, 641 LSR.
 Reglerne om skatteankenævnenes genoptagelse af egne klagesager findes i  

 SFL § 37, stk. 1 og 2.
 Efter SFL § 37, stk. 1 kan skatteankenævnet genoptage egne afgørelser  

 efter anmodning fra klageren, når nævnet forelægges nye oplysninger, som  

 ikke tidligere har været fremme under sagen, og nævnet skønner, at de nye  

 oplysninger ville have medført et væsentligt ændret udfald af sagen, hvis  

 de havde foreligget tidligere.
 De nye oplysninger skal forelægges skatteankenævnet inden for en af  

 følgende frister:
 1) Fristen efter SFL § 26, stk. 2, jf. § 27, for fremsættelse af en  

 anmodning om genoptagelse.
 2) Fristen efter SFL § 42, stk. 1 for indgivelse af klage over  

 skatteankenævnets afgørelse til Landsskatteretten, eller inden  

 Landsskatterettens behandling af klagesagen er afsluttet.
 3) Fristen efter SFL § 48, stk. 3 for indbringelse af sagen for  

 landsretten, eller inden landsrettens behandling af sagen er  

 afsluttet.
 4) Fristen for indbringelse af landsrettens dom for Højesteret, eller  

 inden Højesterets behandling af sagen er afsluttet.
 Skatteankenævnets adgang til at genoptage egne afgørelser efter SFL §  

 37, stk. 1 er således tidsmæssigt begrænset af ansættelsesfristerne i SFL  

 §§ 26 og 27, og af fristerne for at påklage afgørelsen i det  

 administrative klagesystem eller for at indbringe afgørelsen for  

 domstolene.
Baggrunden herfor er, at det som udgangspunkt ikke skal være lettere at  

 få genoptaget en skatteansættelse, der har været påklaget, end en  

 skatteansættelse, der ikke har været påklaget.
Fristerne indebærer  

 tillige, at en skattepligtig ikke skal afskæres fra at tilbagekalde en sag  

 i Landsskatteretten eller ved domstolene for at få sagen færdigbehandlet i  

 skatteankenævnet.
Efter SFL § 37, stk. 1 skal en anmodning om genoptagelse af  

 en skatteankenævnskendelse som nævnt fremsættes inden for samme frister  

 som dem, der gælder for fremsættelse af en anmodning om genoptagelse i  

 første instans af en skatteansættelse.
Det vil sige inden 1. maj i det  

 fjerde år efter indkomstårets udløb, medmindre der foreligger sådanne  

 særlige omstændigheder som nævnt i SFL § 27, jf. afsnit  

 G.3.2.1.  

 Påberåbes SFL § 27 som grundlag for en genoptagelse, skal betingelsen om,  

 at der skal reageres inden 6 måneder efter, at den skattepligtige er  

 kommet til kundskab om det forhold, der begrunder fravigelse af fristerne  

 i SFL § 26, være opfyldt, jf.
SFL § 27, stk. 2. SKAT kan dog  

 dispensere fra fristen.
 Efter SFL § 37, stk. 2 kan skatteankenævnet efter anmodning fra  

 klageren genoptage egne afgørelser, selv om betingelserne efter SFL § 37,  

 stk. 1 ikke er opfyldt, hvis nævnet skønner, at særlige omstændigheder  

 taler derfor.
I 10-mandsprojektsagerne, andre tilsvarende massesager og i øvrigt i  

 sager med identiske forhold, kan et skatteankenævn efter anmodning give  

 klageren et tilsagn om genoptagelse af skatteankenævnets afgørelse med  

 henvisning til, at en ganske tilsvarende sag er indbragt for  

 Landsskatteretten eller domstolene (pilotsagen). Tilsagnet indebærer, at  

 skatteankenævnet - når der foreligger en endelig dom eller kendelse i  

 pilotsagen - vil vurdere sagen på ny, hvis pilotsagen falder ud til den  

 skattepligtiges fordel, og klageren uden ugrundet ophold efter at være  

 kommet til kundskab om denne afgørelse retter henvendelse til  

 skatteankenævnet herom.
Genoptagelsestilsagnet forudsætter, at  

 skatteankenævnet i hvert enkelt tilfælde vurderer, om betingelserne for et  

 genoptagelsestilsagn er opfyldt, herunder om der foreligger den fornødne  

 sammenlignelighed mellem klagesagen og pilotsagen.
Skatteankenævnet skal  

 desuden påse, at tilbagesøgningskravet ikke allerede er forældet efter  

 1908-loven på tilsagnstidspunktet, jf. afsnit  

 N .  

 Skatteankenævnet skal orientere SKAT om genoptagelsestilsagnet, jf. også  

 TfS 1997, 230 DEP.
Et skatteankenævn kan kun genoptage en tidligere afsagt kendelse efter  

 anmodning fra den skattepligtige, jf.
TfS 1995, 238 LSR.
Hvis et  

 skatteankenævn bliver opmærksom på, at en ændring vil være til gunst for  

 klageren, bør skatteankenævnet opfordre klageren til selv at anmode om  

 genoptagelse.
Det fremgår af SFL § 14, stk. 1, nr. 3, at et skatteankenævn ikke kan  

 træffe afgørelse i en sag i det omfang Skatterådet eller Landsskatteretten  

 har taget stilling til sagen.
Af  

 SKM2006.39.ØLR  

 fremgår, at nævnte bestemmelse ikke var til hinder for, at et  

 skatteankenævn kunne tage stilling til en genoptagelsesanmodning,  

 selv om Landsskatteretten havde taget stilling til samme sag  

 vedrørende et rent formelt spørgsmål.
Landsskatterettens stillingtagen  

 bestod alene i at afvise, fordi klagefristen var overskredet.
Det kan  

 dog tilføjes, at hvis der i en sådan situation ikke kan fremlægges nye  

 faktiske eller retlige oplysninger for skatteankenævnet, således at der er  

 tale om et helt identisk afgørelsesgrundlag, vil  

 skatteankenævnet umiddelbart kunne afvise anmodningen ved at henholde  

 sig til den tidligere afgørelse, der blev påklaget for sent til  

 Landsskatteretten, med den konsekvens, at der ikke udløses en ny frist  

 for klage til Landsskatteretten.
A.1.5 Vurderingsankenævnet Vurderingsankenævnene afgør klager over SKATs afgørelser vedrørende  

 vurdering af landets faste ejendomme og afgørelser om  

 værdiforringelseserklæringer efter ejendomsavancebeskatningslovens § 8,  

 stk. 1, nr. 3, jf.
SFL § 8.
 Skatteministeren bestemmer efter SFL § 9, stk. 1, landets  

 inddeling i vurderingsankenævnskredse og antallet af medlemmer i det  

 enkelte vurderingsankenævn.  

Kredsinddelingen er  

 fastsat i § 2 i bekendtgørelse  

 om landets inddeling i skatte-, vurderings- og motorankenævnskredse.  

 Landet er opdelt i 15 vurderingsankenævnskredse.
 Skatteministeren udnævner efter SFL § 9, stk. 2, nævnsmedlemmerne  

 tillige med en suppleant for hvert af medlemmerne efter indstilling fra  

 kommunalbestyrelserne i de kommuner, som vurderingsankekredsen  

 omfatter.
 De vurderingsankenævn, der er udnævnt efter § 16 c i den nu ophævede  

 skattestyrelseslov, jf. lovbekendtgørelse nr. 868 af 12. august 2004,  

 fortsætter dog deres virke i en vis periode under den ny  

 skatteforvaltningslov, dvs. i perioden 1. november 2005 til og med den 30.  

 juni 2006.
Vurderingsankenævnet vælger en formand og én eller to næstformænd  

 blandt nævnets medlemmer, jf.
SFL § 10, stk. 1.
 I henhold til SFL § 10, stk. 4, kan skatteministeren fastsætte  

 regler for vurderingsankenævnenes virksomhed.  

Der er  

 nu udsendt en udsendt en endelig  

 forretningsorden, der er trådt i kraft d. 1. juli 2006, bekendtgørelse nr.  

 608 af 14. juni 2006, og har ophævet  

 den   

 midlertidige       forretningsorden for vurderingsankenævn , der  

 gjaldt i perioden 1.  

 november 2005-30. juni 2006, jf. bekendtgørelse nr. 961 af 12.  

 oktober 2005.
 Vurderingsankenævnet udøver sin virksomhed ved møder.  

 Formanden for vurderingsankenævnet indkalder nævnet og fastsætter  

 dagsorden for møderne, der ikke er offentlige.
For at vurderingsankenævnet kan træffe en afgørelse, skal mindst  

 halvdelen af nævnets medlemmer eller deres stedfortrædere deltage i  

 afgørelsen, jf.
SFL § 10, stk. 2. Formanden eller en næstformand skal  

 deltage i alle afgørelser.
Et vurderingsankenævn kan ikke som et  

 skatteankenævn opdele sig i mindre, besluttende led.
 Vurderingsankenævnet træffer afgørelse ved afstemning, medmindre  

 formanden (eller næstformanden) skønner, at nævnets stilling er så  

 entydig, at en afstemning er overflødig, jf. forretningsordens § 8, stk. 2  

 og 3. I tilfælde af stemmelighed er formandens eller næstformandens  

 stemme afgørende.
Vurderingsankenævnets sekretær skal føre en mødeprotokol, hvori nævnets  

 beslutninger skal indføres, jf. forretningsordenens § 9, stk. 1. Et  

 medlem, der er uenig i en afgørelse, der er truffet af  

 vurderingsankenævnet, kan kræve sine indvendinger imod afgørelsen tilført  

 protokollen og en kopi af protokollatet indsendt til Skatterådet.
Dette  

 fremgår af SFL § 10, stk. 3, og forretningsordenens § 9, stk. 4 og  

 5.
Hvis et medlem af et vurderingsankenævn på grund af inhabilitet er  

 udelukket fra at deltage i forhandlingen og afgørelsen af en sag, skal  

 mødeprotokollen indeholde oplysning herom, jf. forretningsordenens § 9,  

 stk. 3. Det er forudsat, at nævnet selv træffer beslutning om,  

 hvorvidt et medlems interesse i en sags udfald er af en sådan  

 beskaffenhed, at medlemmet er udelukket fra at deltage i nævnets  

 behandling af sagen.
Det medlem, som er blevet anset for inhabil, kan  

 kræve sine indvendinger mod nævnets beslutning tilført  

 mødeprotokollen.
Vurderingsankenævnet kan foretage fornøden besigtigelse af en ejendom,  

 jf.
SFL § 38, stk. 9.
Vurderingsankenævnet kan foruden at tage stilling til det direkte  

 påklagede forhold foretage afledte ændringer, jf.
SFL § 38, stk. 6.
 Nævnet kan kun påkende ansættelserne i den vurdering, der er påklaget.  

 Nævnet kan ikke tage stilling til vurderinger, der er ældre eller yngre  

 end den påklagede, selv om de vedrører den samme ejendom.
Et vurderingsankenævn kan efter anmodning fra en part genoptage en sag,  

 der er påkendt eller afvist af vurderingsankenævnet, hvis der forelægges  

 nævnet oplysninger, som ikke tidligere har været fremme under sagen, og  

 det skønnes, at de nye oplysninger ville have medført et væsentligt ændret  

 udfald af afgørelsen, hvis de havde foreligget tidligere.
De nye  

 oplysninger skal forelægges nævnet inden en bestemt frist, jf. nærmere  

 herom i SFL § 39.
SKAT stiller sekretariatsbistand til rådighed for  

 vurderingsankenævnene, jf.
SFL § 10, stk.  

 6.
A.1.6 Motorankenævn Motorankenævnene behandler klager over SKATs afgørelser om:
1) fastsættelse af den afgiftspligtige værdi af nye køretøjer efter §  

 9, stk. 4, i lov om registreringsafgift af motorkøretøjer 2) fastsættelse af den afgiftspligtige værdi af brugte køretøjer efter  

 samme lovs § 10 3) fastsættelse af godtgørelse efter samme lovs § 7 b 4) afslag på anmodning om genoptagelse af en afgørelse som nævnt i  

 førnævnte nr. 1-3.
 Alle andre afgørelser om registreringsafgift, der er truffet af SKAT,  

 skal påklages direkte til Landsskatteretten.
Skatteministeren udpeger medlemmer i motorankenævnene og bestemmer  

 landets inddeling i motorankenævnskredse, jf. lov om registreringsafgift  

 af motorkøretøjer § 12. Hvert motorankenævn består af 3 medlemmer, hvoraf  

 de 2 skal være henholdsvis teknisk og handelsmæssigt sagkyndige.
Disse 2  

 sagkyndige skal udnævnes efter indstilling fra hovedorganisationerne  

 af bilejere.
En ansat i SKAT kan ikke være medlem af eller stedfortræder i et  

 motorankenævn.
Ingen kan samtidig være medlem af eller stedfortræder i et  

 motorankenævn og Landsskatteretten.
 Kredsinddelingen er fastsat i § 3 i bekendtgørelse herom nr.  

 256 af 28. marts 2006, hvoraf fremgår, at der på landsplan findes 4  

 motorankenævn, nemlig Motorankenævn Nordjyland, Motorankenævn Midtjylland,  

 Motorankenævn Sydjylland-Fyn og Motorankenævn Sjælland-København.
Den stedlige kompetence for motorankenævn er fastsat i  

 forretningsordenen for motorankenævn, der er udsendt som bekendtgørelse  

 nr. 257 af 28. marts 2006. Det er i § 1, stk. 2, fastsat, at en klage  

 behandles af motorankenævnet i den kreds, hvor den pågældende del af SKAT,  

 der har truffet afgørelsen, er beliggende.
Dette fraviges, hvis et  

 motorankenævn skal tage stilling til et spørgsmål, der tidligere er  

 behandlet ved en domstol eller Landsskatteretten, idet det i givet fald  

 er fastsat, at afgørelsen skal træffes af et andet motorankenævn end  

 det, der oprindelig traf afgørelse.
Det fremgår af lov om registreringsafgift af motorkøretøjer § 12,  

 stk. 9, at SKAT stiller sekretariatsbistand til rådighed for  

 motorankenævnene.
Den nærmere regulering af sekretariatsvirksomheden er  

 foretaget i forretningsordenen for motorankenævn § 5.
A.1.7 Landskatteretten Landsskatteretten er den endelige administrative klageinstans  

 vedrørende afgørelser om skat mv.
Landsskatteretten er organisatorisk  

 placeret som en del af Skatteministeriet, men er uafhængig i sin  

 sagsbehandling.
Landsskatteretten kan således ikke ved tjenestebefaling  

 pålægges at træffe en bestemt afgørelse i en konkret sag.  

 Landsskatteretten er et nævn, og altså ikke en domstol.
 Landsskatterettens forretningsorden, jf.  

 bekendtgørelse       nr. 974 af 17. oktober 2005 , indeholder regler om  

 Landsskatterettens  

 organisation, afvisning af klager, sagsforberedelsen, rettens afgørelser,  

 retsmøder, udfærdigelse af kendelser, tilbagekaldelse, genoptagelsessager,  

 repræsentation, klageafgifter og offentliggørelse af rettens afgørelser.  

 Om klagesagsbehandlingen i Landsskatteretten henvises til afsnit  

 H.3.4.
Retten er et kollegialt organ, der består af en retspræsident, et antal  

 retsformænd, et antal retsmedlemmer samt 30 ordinære medlemmer, hvoraf  

 Folketinget vælger 11 og skatteministeren udnævner 19 medlemmer.
Blandt de  

 medlemmer, som skatteministeren udnævner, skal der mindst være én  

 repræsentant for henholdsvis erhvervslivet og lønmodtagerne.
Mindst 11 af  

 de medlemmer, som skatteministeren udnævner, skal være dommere,  

 jf.
SFL § 12, stk. 3. Herudover udnævner skatteministeren 2 særligt  

 sagkyndige retsmedlemmer, hvoraf den ene repræsenterer bilbranchen og den  

 anden Færdselsstyrelsen.
Skatteministeren udnævner på samme måde  

 suppleanter for disse medlemmer, jf.
SFL § 12, stk. 4.
 Landsskatterettens medlemmer skal herudover opfylde de almindelige  

 habilitetsregler i FVL § 3.
 Ifølge SFL § 13, stk. 2 kan retspræsidenten bestemme, at en kontorchef  

 eller en fuldmægtig i Landsskatteretten kan deltage i afgørelsen af en  

 klage.
Retspræsidenten kan i medfør af SFL § 13, stk. 3 desuden bestemme, at  

 klager over visse nærmere angivne typer afgørelser, der er truffet af  

 SKAT, kan afgøres uden medvirken af ordinære retsmedlemmer.
Denne  

 bemyndigelse til ud fra en konkret vurdering at henlægge klagesager til  

 afgørelse af en af Landsskatterettens embedsmænd er primært tænkt anvendt  

 på de klagesagstyper, der tidligere blev afgjort af told- og  

 skatteforvaltningen.
Der henvises til bekendtgørelse nr. 1025 af 24.  

 oktober 2005.
Landsskatterettens afgørelse træffes på grundlag af en skriftlig  

 votering eller på grundlag af en mundtlig votering i et retsmøde.
I en  

 afgørelse skal normalt deltage mindst 3 retsmedlemmer, heraf skal mindst  

 én være retspræsidenten eller en retsformand, og mindst 2 skal være valgt  

 af Folketinget eller udnævnt af skatteministeren.
I tilfælde af  

 stemmelighed er retspræsidentens stemme afgørende, jf.
SFL § 13,  

 stk.1. Afvisning af en indkommet klage eller afgørelse om genoptagelse  

 efter SFL § 46 af en påkendt klage træffes dog af retspræsidenten, en  

 retsformand eller en kontorchef i Landsskatteretten, jf.
SFL § 13,  

 stk. 4.
 Der føres protokol over retsmøder i Landsskatteretten, jf.  

 forretningsordenens § 16. Protokollen skal indeholde følgende:
Landsskatterettens virksomhed er opregnet i SFL § 11, stk. 1.  

 Landsskatteretten behandler klager over SKATs afgørelser, bortset fra  

 afgørelser om forskudsregistrering som nævnt i SFL § 5, stk. 1, nr. 1.  

 Endvidere behandler Landsskatteretten klager over Skatterådets afgørelser,  

 skatteankenævnenes afgørelser efter SFL § 5, stk. 2 - 7 samt  

 vurderingsankenævnenes afgørelser.
Landsskatteretten afgør også sager, som  

 skatteministeren har indbragt for Landsskatteretten efter SFL § 40,  

 stk. 2 , dvs. afgørelser, som er truffet af Skatterådet, og som indeholder  

 en stillingtagen til et EU-retligt spørgsmål.
Endelig afgør  

 Landsskatteretten klager, der efter anden lovgivning er henlagt til  

 Landsskatteren, jf.
SFL § 11, stk. 3.
Både klager og Skatteministeriet har adgang til at få prøvet  

 Landsskatterettens afgørelse ved domstolene, jf.
SFL §§ 48 - 50 og  

 afsnit   

 I .  

 Om klagevejene henvises i øvrigt til afsnit  

 H .
Landsskatteretten kan genoptage sin egen afgørelse efter anmodning fra  

 klageren, jf.
SFL § 46, stk. 1. Dette kræver dog, at der forelægges  

 oplysninger for Landsskatteretten, som ikke tidligere har været fremme  

 under sagen, uden at dette kan lægges klageren til last, og det skønnes,  

 at de nye oplysninger kunne have medført et væsentligt andet udfald af  

 sagen, hvis de havde foreligget tidligere.
Efter SFL § 46, stk.  

 2 kan Landsskatteretten, når ganske særlige omstændigheder taler derfor,  

 se bort fra genoptagelseskriterierne i § 46, stk. 1. Se herom  

 SKM2004.17.VLR  

 og  

 SKM2004.27.ØLR .  

 Som eksempel kan også nævnes, at Landsskatteretten har afsagt en kendelse,  

 der vedrører et spørgsmål, som samtidig verserer for domstolene, og hvor  

 domstolsafgørelsen tilsidesætter hidtidig landsskatteretspraksis.
Det  

 forudsættes, at bestemmelsen administreres restriktivt, idet retsmidlet  

 mod Landsskatterettens kendelser fortsat må være indbringelse for  

 domstolene.
Forfølger en klager ikke sin opfattelse gennem indbringelse  

 for domstolene, skal der foreligge særlige omstændigheder, der taler  

 afgørende for at tillade genoptagelse, se fx TfS 2000, 816 LSR.
 Det antages, at SFL § 46, stk. 2 giver hjemmel til, at  

 Landskatteretten i et meget begrænset omfang kan give forhåndstilsagn om  

 genoptagelse af afsagte landsskatteretskendelser, nemlig i tilfælde hvor  

 klageren kan påvise, at der verserer en helt identisk sag for domstolene,  

 således at udfaldet af dommen må antages at ville kunne lægges direkte til  

 grund for den sag, der har været forelagt Landsskatteretten.
SKM2004.266.ØLR  

 drejede sig om, hvorvidt sagsøgeren havde ret til genoptagelse af en sag  

 for Landsskatteretten i henhold til et genoptagelsestilsagn.
Da den  

 retssag, som genoptagelsestilsagnet var betinget af, blev hævet af  

 skatteyderen inden sagen blev domsforhandlet, fandt landsretten, at  

 betingelsen for at genoptage sagssøgerens sag ikke var opfyldt.  

 Skatteministeriet blev derfor frifundet.
Ifølge SFL § 11 er Landsskatteretten 1. klageinstans vedrørende klager  

 over SKATs og Skatterådets afgørelser.
SKATs afgørelser om  

 forskudsregistrering af indkomst kan dog ikke påklages til  

 Landsskatteretten, jf. herom SFL § 5, stk. 1, nr. 1.
 Landsskatteretten er desuden 1. klageinstans i skatteankenævnenes  

 afgørelser efter SFL § 5, stk. 2 - 7 og i vurderingsankenævnenes  

 afgørelser.
Endelig afgør Landsskatteretten klagesager, som er henlagt til  

 Landsskatteretten efter anden lovgivning.
Som et eksempel herpå kan  

 nævnes, at Landsskatteretten efter vægtafgiftslovens § 20 er klageinstans  

 for visse afgørelser truffet af Centralregisteret for Motorkøretøjer.
Landsskatteretten afgør endvidere sager, som er afgjort af Skatterådet,  

 og som skatteministeren indbringer for Landsskatteretten, fordi sagen  

 indeholder EU-retlige spørgsmål, som skatteministeren ønsker efterprøvet,  

 jf.
SFL § § 11, stk. 2 og § § 40, stk. 2.
 En ansættelse af indkomst- eller ejendomsværdi kan ifølge SFL § 41  

 påklages, når den klageberettigede mener, at der foreligger et eller flere  

 af følgende forhold:
Landsskatteretten afgør klager over vurderingsankenævnenes og  

 Skatterådets afgørelser, jf.
SFL § 11, stk. 1, nr. 2 og 4. Det drejer  

 sig om spørgsmål, som vurderingsankenævnene har behandlet i medfør  

 af SFL §§ 38 og 39, og om spørgsmål, som Skatterådet har behandlet i  

 medfør af SFL § 2, stk. 2 eller 3, eller SFL § 33, stk. 3.
 Landsskatteretten anses for kompetent til at behandle ethvert  

 spørgsmål, som efter sin art kan indbringes for vurderingsankenævnene,  

 herunder spørgsmål om, hvorvidt der skal ses bort fra klagefristen  

 i SFL § 38, stk. 2.
Klage til Landsskatteretten kan indgives af den, der har en væsentlig,  

 direkte og individuel retlig interesse i den påklagede afgørelse, jf.
SFL  

 § 40, stk. 1. For så vidt angår retten til at klage over en afgørelse, der  

 kan påklages til vurderingsankenævn efter SFL § 8, nr. 1, dvs.  

 afgørelser efter vurderingsloven, afgrænses kredsen af klageberettigede  

 dog på samme måde som kredsen af klageberettigede til  

 vurderingsankenævnene, jf.
SFL § 38, stk. 1.
Er der klaget over en afgørelse som nævnt i SFL § 8, nr. 1, dvs.  

 afgørelser efter vurderingsloven, kan SKAT indbringe andre  

 afgørelser efter vurderingsloven vedrørende ejendommen, der er en følge af  

 klagen, for Landsskatteretten, der påkender disse afgørelser i forbindelse  

 med klagen.
Det følger af SFL § 40, stk. 3.
A.1.8 Spillemyndigheden Spillemyndigheden er en myndighed direkte under SKATs direktør.
 Skattemyndigheden varetager de opgaver, der følger af lov om  

 gevinstgivende spilleautomater, jf. lov nr. 462 af 31. maj 2000.
Spillemyndighedens opgave er at behandle ansøgninger om tilladelse til  

 opstilling og drift af spilleautomater.
Herudover skal spillemyndigheden  

 bl.a. påse, at spil på spilleautomater udbydes i overensstemmelse med  

 loven, og at eventuelle vilkår for tilladelsen, som spillemyndigheden har  

 udstedt, overholdes.
A.1.9 Spilleankenævnet Spilleankenævnet behandler klager over spillemyndighedens  

 afgørelser.
 Nævnet er sammensat af en repræsentant med kendskab til branchen, en  

 repræsentant for SKAT og en repræsentant for Skatteministeriets  

 departement.
A.1.10 Retsikkerhedschefen Retssikkerhedschefen vil primært få til opgave at hjælpe borgerne i  

 deres kontakt med SKAT og at bistå SKATs direktion i at sikre og  

 udvikle god forvaltning.
Det vil være retssikkerhedschefens ansvar at besvare henvendelser fra  

 borgere og virksomheder, idet henvendelserne til retssikkerhedschefen  

 ikke nødvendigvis skal have samme formelle præg som klager, og idet  

 argumentationen kan være på friere basis end ved henvendelser til SKAT.  

 Der kan også være tale om henvendelser om medarbejdernes håndtering af  

 sager i forhold til borgere/virksomheder.
Der er ikke tale om en formel  

 klageinstans.
 Retssikkerhedschefen vil have mulighed for at "samle op" på SKATs  

 afgørelser med indstilling om, at SKATs afgørelser genovervejes i  

 forvaltningen.
 Retssikkerhedschefen vil endvidere få til opgave at vurdere, om SKATs  

 strategier efterleves, og således ikke alene se bagud og konstatere, hvad  

 der måtte være gået galt.
 Retssikkerhedschefen vil være en selvstændig enhed med reference til  

 SKATs direktør og til et udvalg med deltagelse bl.a. af SKATs  

 direktør.
A.1.11Kommunale servicecentre Ifølge SFL § 16, stk. 2 kan skatteministeren fastsætte regler om,  

 at kommunalbestyrelsen i landets kommuner skal løse opgaver, der har  

 karakter af borgervejledning og lignende faktisk forvaltningsvirksomhed,  

 og som efter SFL § 1 henhører under SKATs opgaver.
Denne bemyndigelse er udnyttet i bekendtgørelse nr. 1007 af 20. oktober  

 2005 om kommunernes borgerbetjening på skatteområdet.
Bekendtgørelsen  

 suppleres af en vejledning af 13. marts 2006 om kommunernes  

 borgerbetjening på skatteområdet(ISBN nr. 87-7552-865-7).
Kommunerne er altså ikke bemyndiget til at træffe nogen form for  

 forvaltningsafgørelser.
Af bekendtgørelsens §§ 2-3 fremgår, at kommunernes  

 beføjelser er beskrevet som generel vejledning og information, herunder  

 udlevering af informationsmateriale m.v. og bistand til søgning af  

 relevante oplysninger på SKATs hjemmeside, samt i øvrigt vejledning i  

 brugen af digitale tjenester.
Hvad angår øvrig faktisk forvaltningsvirksomhed fremgår det af  

 bekendtgørelsens §§ 4-5, at bemyndigelsen omfatter dels en række  

 ekspeditioner i tilknytning til administrationen af forskud - eksl.  

 forskudsændringer, som forudsætter, at der træffes afgørelse - dels  

 modtagelse af selvangivelser, forskudsskemaer og øvrigt materiale fra  

 borgere og virksomheder på vegne af SKAT.
Denne modtagelsesfunktion  

 indebærer, at i henseende til frister anses sådant materiale for modtaget  

 hos SKAT den dato, hvor materialet er modtaget i kommunen, som desuden  

 skal vejlede om betydningen af formkrav og frister.
Af bekendtgørelsens § 6 fremgår, at i det omfang behandlingen af  

 en borgerhenvendelse vil gå uden for rammerne af bemyndigelsen i  

 bekendtgørelsen, skal kommunen straks foretage den fornødne  

 videreformidling til SKAT.
Omvendt er det fastsat, at SKAT ikke kan  

 henvise borgerhenvendelser om skat til en kommune.
Hvad angår spørgsmålet  

 i hvilket omfang borgere og virksomheder kan støtte ret på vejledning fra  

 et kommunalt borgerservicecenter henvises til  

 C.2.1 .
A.2 Saglig og stedlig kompetence og  

 kompetenceafgrænsning En forvaltningsmyndigheds kompetenceområde afgrænses ud fra reglerne om  

 den saglige og stedlige kompetencefordeling.
Reglerne om saglig kompetencefordeling bygger på den forudsætning, at  

 visse forvaltningsmyndigheder er særligt velegnede til at tage sig af  

 bestemte forvaltningsopgaver i kraft af deres særlige sagkundskab og  

 opsamlede erfaring, herunder at træffe bestemte typer af afgørelser.
Den  

 saglige kompetencefordeling indeholder derfor en fordeling af opgaver  

 mellem forskellige myndigheder efter opgavernes art.
 Saglig inkompetence foreligger, hvis en forvaltningsmyndighed træffer  

 afgørelse vedrørende et forhold, der efter sin art hører under en anden  

 forvaltningsmyndighed.
 Reglerne om stedlig kompetence fordeler ensartede forvaltningsopgaver  

 mellem flere sideordnede forvaltningsmyndigheder, således at hver  

 myndighed får tildelt sit stedlige forretningsområde.
En stedlig kompetenceregel kan være begrundet i, at et vist  

 stedkendskab vil være nødvendigt ved varetagelsen af en bestemt opgave.
En  

 stedlig kompetenceregel kan også være begrundet i en rent praktisk  

 arbejdsdeling mellem sideordnede myndigheder.
Der er tale om stedlig inkompetence, hvis et skatteankenævn  

 klagebehandler en skatteansættelse, som hører under en anden kommune.
Der  

 vil være tale om stedlig inkompetence, selv om den stedlige  

 kompetenceregel ikke kan opfattes som en garanti for afgørelsens lovlighed  

 og rigtighed.
 Om konsekvenserne af inkompetence, se afsnit  

 F .
 Skatteministeren kan ikke træffe afgørelse om en skatteansættelse eller  

 om en vurdering af en fast ejendom, herunder om de med ansættelsen  

 forbundne bevillinger og dispensationer, jf. skatteforvaltningslovens §  

 14, stk. 1, nr. 1.
SKAT kan ikke træffe afgørelse i en sag, i det omfang Skatterådet,  

 Landsskatteretten, et skatteankenævn, et vurderingsankenævn har taget  

 stilling til sagen.
Uanset dette kan told- og skatteforvaltningen dog  

 ændre et forhold i en ansættelse af indkomst- eller ejendomsværdiskat af  

 de grunde, der er nævnt i skatteforvaltningslovens § 27, stk. 1, hvis den  

 skattepligtige ikke udtaler sig imod ansættelsen.
På tilsvarende vis kan  

 SKAT ændre et forhold i et afgiftstilsvar eller i godtgørelse af en afgift  

 af de grunde, der er nævnt i skatteforvaltningslovens § 32, stk. 1, hvis  

 den afgiftspligtige henholdsvis den godtgørelsesberettigede ikke udtaler  

 sig imod ændringen, jf. skatteforvaltningslovens § 14, stk. 1, nr.  

 2.
 Et skatteankenævn eller et vurderingsankenævn kan ikke træffe afgørelse  

 i en sag, i det omfang Skatterådet eller Landsskatteretten har taget  

 stilling til sagen, jf. skatteforvaltningslovens § 14, stk. 1, nr. 3.
 Skatterådet kan ikke træffe afgørelse i en sag, i det omfang  

 Landsskatteretten har taget stilling til sagen.
Formuleringen "i det omfang" er ensbetydende med, at den underordnede  

 myndigheds kompetence kun er afskåret, hvis den overordnede myndighed har  

 taget stilling til det samme spørgsmål.
Som det fremgår af  

 SKM2006.39.ØLR  

 var et skatteankenævn ikke afskåret fra at prøve en anmodning om  

 genoptagelse af skatteankenævnets tidligere afgørelse, selv om denne havde  

 været behandlet i Landsskatteretten.
Imidlertid bestod Landsskatterettens  

 afgørelse alene i tage stilling til, at klagen blev afvist som følge af  

 overskridelse af klagefristen.
Skatteankenævnet kunne derfor behandle  

 genoptagelsesanmodningen uden at komme i kompetencekonflikt med  

 Landsskatterettens afgørelse.
Tilsvarende vil gælde i andre situationer,  

 hvor den overordnede myndighed alene har taget stilling til et rent  

 formelt spørgsmål.
Det skal dog tilføjes, at hvis der i en sådan  

 situation ikke kan fremlægges nye faktiske eller retlige oplysninger til  

 støtte for genoptagelse, således at der er tale om et helt identisk  

 afgørelsesgrundlag, vil den underordnede myndighed kunne afvise  

 anmodningen og henholde sig til den tidligere trufne afgørelse, der  

 blev påklaget for sent, med den konsekvens, at der ikke løber en ny  

 klagefrist til næste instans.
Skatteankenævnet har ikke kompetence  

 til at tage ligningsmæssig stilling til det efterfølgende år, når dette  

 ikke er omfattet af klagen.
Hvis skatteankenævnet som led i sin  

 begrundelse har anført, hvad konsekvenserne af skatteankenævnets afgørelse  

 vil blive for den skattepligtiges ansættelse det efterfølgende år, er  

 told- og skatteforvaltningen ikke bundet af skatteankenævnets opfattelse  

 ved ligningen af det efterfølgende år, jf.
TfS 1998, 115 VLD.
Heller ikke  

 den skattepligtige kan i denne situation støtte ret på skatteankenævnets  

 tilkendegivelse.
 SKAT kan som nævnt ikke ændre afgørelser truffet af skatteankenævnet.  

 SKAT kan heller ikke udstede direktiver for skatteankenævnets arbejde.  

 SKAT kan tilkendegive sin mening overfor skatteankenævnet efter anmodning  

 eller af egen drift.
 SKAT kan forelægge skatteankenævnets afgørelse for Skatterådet til evt.  

 ændring, jf. afsnit  

 A.1.3 .
Skatteankenævnet eller SKAT kan som nævnt ikke ændre en  

 skatteansættelse for et indkomstår, i det omfang Skatterådet eller  

 Landsskatteretten har taget ligningsmæssig stilling til det pågældende  

 punkt i ansættelsen.
SKAT kan dog ændre andre forhold i ansættelsen end  

 dem, som Skatterådet eller Landsskatteretten har taget stilling til.
For  

 sager, der forelægges Skatterådet med indstilling om en egentlig  

 ansættelsesændring, er der tale om, at der træffes en lovfæstet afgørelse  

 af et uafhængigt råd.
Det vil sige, at skatteministeren henholdsvis SKAT  

 ikke kan ændre afgørelsen.
Skatterådet kan ikke træffe afgørelse om  

 forhold, som Landsskatteretten har afgjort.
