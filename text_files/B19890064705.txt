 I medfør af § 31, § 33, stk. 6 og § 35 i lov om byfornyelse og  

 boligforbedring, jf. lovbekendtgørelse nr. 501 af 21. juli 1987 med de  

 ændringer, der følger af lov nr. 322 af 24. maj 1989, fastsættes:
 § 1.  Kommunalbestyrelsen kan træffe beslutning efter  

 lovens § 33, stk. 1, om boligforbedringer for en enkelt ejendom, uden at  

 iagttage bestemmelserne i lovens § 33, stk. 2-4 og § 10, stk. 1.
 § 2.  Kommunalbestyrelsen kan træffe beslutning efter  

 lovens § 33, stk. 1, uden at iagttage bestemmelserne i lovens § 19, stk. 1-5,  

 § 19 b, stk. 1 og §§ 20-23, såfremt:
 § 3.  Kommunalbestyrelsens beslutninger efter lovens §  

 26, stk. 1, § 27, stk. 2, og § 30, stk. 1, § 32, stk. 1 og § 33, stk. 1, kan  

 af ejeren eller mindst 1/4 af de lejere i ejendommen, der berøres af  

 afgørelsen, indbringes for byfornyelsesnævnet, jf. dog stk. 3.
 Stk. 2.  Kommunalbestyrelsens beslutninger efter § 29,  

 stk. 1, kan af ejendommens ejer indbringes for byfornyelsesnævnet, jf. dog  

 stk. 3.
Stk. 3.  Indbringelse af kommunalbestyrelsens  

 beslutninger efter stk. 1 eller 2 for byfornyelsesnævnet kan kun ske, hvis  

 beslutningen omfatter spørgsmål om forståelse af loven eller af en i medfør  

 af denne fastsat bestemmelse.
Indbringelse kan endvidere tillades, hvis  

 beslutningen efter byfornyelsesnævnets vurdering har almindelig interesse  

 eller videregående betydelige følger for klageren.
 Stk. 4.  Kommunalbestyrelsen skal underrette de  

 klageberettigede om de beslutninger, der kan påklages efter stk. 1-3.  

 Underretningen skal indeholde oplysning om klageadgang og klagefrist, jf.  

 lovens § 80, stk. 1.
§ 4.  Bekendtgørelsen træder i kraft den 21. oktober  

 1989. Samtidig ophæves bekendtgørelse nr. 341 af 2. juli 1985 om  

 gennemførelse af boligforbedringer efter lov om byfornyelse og  

 boligforbedring samt bekendtgørelse nr. 477 af 1. juli 1988 om indbringelse  

 for byfornyelsesnævnet af kommunalbestyrelsens beslutninger om fælles  

 gennemførelsesprojekter.
Bestemmelserne om indbringelse af  

 kommunalbestyrelsens beslutninger i de i 2. punktum nævnte bekendtgørelser  

 bevarer dog deres gyldighed for beslutninger, som kommunalbestyrelsen har  

 truffet før denne bekendtgørelses ikrafttræden.
 Stk. 2.  Bekendtgørelsens ændringer af reglerne om  

 indbringelse for byfornyelsesnævnet, jf. § 3, får virkning for beslutninger,  

 som kommunalbestyrelsen træffer efter bekendtgørelsens ikrafttræden.
