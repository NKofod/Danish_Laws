Fremsat den 13. oktober 1999 af sundhedsministeren (Carsten  

 Koch) Forslag til Lov om ændring af lov om  

 sygehusvæsenet (Bopælsamtskommunens finansiering af akut  

 sygehusbehandling) § 1 I lov om sygehusvæsenet, jf. lovbekendtgørelse nr. 687 af 16.  

 august 1995, som ændret ved lov nr. 1121 af 20. december 1995, lov nr.  

 464 af 10. juni 1997, lov nr. 1044 af 23. december 1998 og § 1 i lov nr.  

 395 af 2. juni 1999, foretages følgende ændringer:
 1. § 5, stk. 1, affattes således:
» 2. § 5, stk. 2, affattes således:
 »Stk. 2. Amtskommunen yder desuden vederlagsfri akut  

 behandling samt behandling efter § 5 b, stk. 1 og 2, ved en anden  

 amtskommunes sygehuse og fødeklinikker til personer, der har  

 bopæl i amtskommunen. «.
§ 2 Loven træder i kraft den 1. januar 2000.
Bemærkninger til lovforslaget Almindelige bemærkninger 1. Lovforslagets formål og indhold I henhold til aftalen mellem regeringen og amterne om  

 amternes økonomi i 2000 foreslås det med lovforslaget at  

 forenkle reglerne om betaling for sygehusbehandling ved at ophæve den  

 såkaldte akutregel i sygehusloven § 5, stk. 1, nr. 2 for  

 så vidt angår patienter med bopæl i Danmark, således  

 at bopælsamtet betaler for behandling på en fremmed amtskommunes  

 sygehus ved akut behandling.
 I forvejen betaler bopælsamtet for  

 fritvalgspatienters behandling ved en anden amtskommunes sygehuse og  

 fødeklinikker og ved kaution til behandling på lands- og  

 landsdelsafdelinger.
Efter de gældende regler i sygehuslovens § 5,  

 stk. 1, yder hver amtskommune vederlagsfri behandling ved sit  

 sygehusvæsen til personer, der enten 1) har bopæl i amtskommunen  

 eller 2) andet steds her i landet, men som midlertidigt opholder sig i  

 amtskommunen, såfremt hensigten med opholdet ikke har været at  

 opnå sygehusbehandling, og patienten ikke tåler at flyttes til  

 sygehus i bopælsamtskommunen eller i øvrigt trænger til  

 øjeblikkelig hjælp.
Der sigtes her til patienter, der under  

 ophold i en anden amtskommune end bopælsamtskommunen, får behov  

 for akut behandling på sygehus.
 Efter sygehusloven § 5, stk. 2, yder  

 amtskommunen vederlagsfri behandling ved en anden amtskommunes sygehuse og  

 fødeklinikker til personer, der har bopæl i amtskommunen.  

 Bestemmelsen omfatter de tilfælde, hvor patienter efter  

 fritvalgsreglerne i sygehuslovens § 5 b vælger at blive behandlet  

 på et sygehus eller en fødeklinik i en fremmed amtskommune.
 Forslaget indebærer, at hver amtskommune fremover  

 skal afholde udgifterne til akut behandling ved fremmede amtskommuners  

 sygehuse og fødeklinikker til personer, der har bopæl i  

 amtskommunen.
Herefter vil hver amtskommune skulle afholde udgifterne  

 til behandling både ved sit sygehusvæsen og ved  

 sygehusvæsenet i andre amtskommuner af personer, der har bopæl i  

 amtskommunen.
Amtskommunerne kommer derved til at afholde udgifterne til  

 sygehusbehandling for sine borgere i alle tilfælde.
 Amtskommunernes forpligtelser til at yde sygehusbehandling  

 samt befordring og befordringsgodtgørelse berøres ikke af  

 lovforslaget.
2. Lovforslagets økonomiske konsekvenser Lovforslaget kan medføre små forskydninger i  

 fordelingen af udgifterne ved akut sygehusbehandling af borgere fra fremmede  

 amtskommuner, men vil ikke medføre en forøgelse af de samlede  

 offentlige sundhedsudgifter.
 3. Lovforslagets øvrige konsekvenser m.v.
Konsekvensen af forslaget er, at amtskommunerne fremover  

 skal afholde udgifterne til akut behandling ved fremmede amtskommuners  

 sygehuse og fødeklinikker af personer, der har bopæl i  

 amtskommunen.
Modsat vil amtskommunerne fremover modtage betaling for akut  

 behandling ved sit sygehusvæsen af personer med bopæl i fremmede  

 amtskommuner.
Forslaget indebærer en regelforenkling for  

 amtskommunerne, og en ændring af administrationen med henblik på  

 opkrævning af betaling for akut behandling af borgere fra fremmede  

 amtskommuner.
Lovforslaget har ikke økonomiske og administrative  

 konsekvenser for erhvervslivet.
Lovforslaget har ikke administrative  

 konsekvenser for borgerne, ligesom det heller ikke har  

 miljømæssige konsekvenser.
Lovforslaget indeholder ikke  

 EU-retlige aspekter.
 Vurdering af konsekvenser af lovforslaget  

 m.v.
Positive konsekvenser/-mindreudgifter Negative konsekvenser/-merudgifter Økonomiske konsekvenser for stat, kommuner og  

 amtskommuner - Eventuelt små forskydninger i fordelingen af udgifterne ved akut sygehusbehandling af borgere fra fremmede amtskommuner Administrative konsekvenser for stat, kommuner og  

 amtskommuner Regelforenkling og ændring af administration ved  

 opkrævning af betaling for akutbehandling af patienter fra fremmed  

 amtskommune.
- Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 4. Høring Lovforslaget har været i høring hos:
Københavns Kommune Frederiksberg Kommune Hovedstadens Sygehusfællesskab Amtsrådsforeningen i Danmark Sygesikringens Forhandlingsudvalg Kommunernes Landsforening Den Almindelige Danske Lægeforening Foreningen af Yngre Læger Praktiserende Lægers Organisation Foreningen af Speciallæger Dansk Sygeplejeråd Den Almindelige Danske Jordemoderforening Danmarks Apotekerforening Dansk Tandlægeforening Tandlægernes Nye Landsforening Danske Fysioterapeuter Dansk Farmaceutforening Danske Bioanalytikere Farmakonomforeningen Ergoterapeutforeningen Nævnet for Etnisk Ligestilling.
Holdningen til lovforslaget har været positiv.
Dog  

 havde Hovedstadens Sygehusfællesskab foretrukket, at udgiften til  

 ambulant akut behandling i en fremmed amtskommune som hidtil skulle afholdes  

 af denne amtskommune, og ikke af bopælsamtskommunen, som det  

 foreslås.
Bemærkninger til de enkelte bestemmelser Til § 1 Til nr. 1 Efter forslaget i § 5, stk. 1, skal hver  

 amtskommune yde vederlagsfri behandling ved sit sygehusvæsen til  

 personer, der har bopæl i amtskommunen.
 Forslaget medfører ingen ændring i de  

 gældende betalingsregler vedrørende behandling af egne borgere i  

 eget sygehusvæsen.
Til nr. 2 Efter forslagets § 5, stk. 2, skal amtskommunen  

 også yde vederlagsfri akut behandling samt behandling efter § 5 b,  

 stk. 1 og 2, ved en anden amtskommunes sygehuse og fødeklinikker  

 til personer, der har bopæl i amtskommunen.
Med forslaget pålægges amtskommunerne som  

 noget nyt at betale udgifterne til akut behandling af deres borgere ved  

 sygehusvæsenet i andre amtskommuner.
Omvendt vil de fremover modtage  

 betaling for akut behandling ved deres sygehusvæsen af borgere fra  

 fremmede amtskommuner.
 Herefter bliver bopælsamtskommunen forpligtet til i  

 alle tilfælde at betale for sygehusbehandling af sine borgere,  

 hvadenten behandlingen foregår i eget sygehusvæsen eller ved  

 fremmede amtskommuners sygehuse og fødeklinikker.
Forslaget medfører ingen ændring i de  

 gældende betalingsregler vedrørende fritvalgspatienter.
Det  

 præciseres blot med henvisningen til § 5 b, stk. 1 og 2, at  

 amtskommunerne som hidtil er forpligtede til at afholde udgifterne til  

 behandling af egne borgere, der behandles som fritvalgspatienter ved fremmede  

 amtskommuners sygehuse og fødeklinikker.
 Amtskommunerne kommer derved til at afholde udgifterne til  

 sygehusbehandling for sine borgere i alle tilfælde, det vil sige,  

 uanset om de bliver behandlet i eget sygehusvæsen eller ved fremmede  

 amtskommuners sygehuse og fødeklinikker, og uanset om der er tale om  

 kautionspatienter til lands- og landsdelsafdelinger, fritvalgspatienter eller  

 akutpatienter.
Til § 2 Det foreslås, at loven træder i kraft den 1.  

 januar 2000.
Bilag Lovforslaget sammenholdt med gældende lov Gældende formulering Lovforslaget 1. § 5, stk. 1, affattes således:
§ 5. Hver amtskommune yder vederlagsfri behandling ved sit  

 sygehusvæsen til personer, der enten »Hver amtskommune yder vederlagsfri behandling ved sit  

 sygehusvæsen til personer, der har bopæl i amtskommunen.«.
-	har bopæl i amtskommunen, jf. dog stk. 2, eller -	har bopæl andetsteds her i landet, jf. dog stk. 2, men som  

 midlertidigt opholder sig i amtskommunen, såfremt hensigten med  

 opholdet ikke har været at opnå sygehusbehandling og patienten  

 ikke tåler at flyttes til et sygehus i bopælsamtskommunen eller i  

 øvrigt trænger til øjeblikkelig hjælp.
 2. § 5, stk. 2, affattes således:
 Stk. 2. Amtskommunen yder desuden vederlagsfri behandling ved  

 en anden amtskommunes sygehuse og fødeklinikker til personer, der har  

 bopæl i amtskommunen.
 »Stk. 2. Amtskommunen yder desuden vederlagsfri akut  

 behandling samt behandling efter § 5 b, stk. 1 og 2, ved en anden  

 amtskommunes sygehuse og fødeklinikker til personer, der har  

 bopæl i amtskommunen. «.
