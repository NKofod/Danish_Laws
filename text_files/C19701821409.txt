 Ved april-kørslen (27/4) er der udskrevet kontoudskrift A 60 med teksten  

 TILSVAR ÆNDR 20 PCT.
En del af disse udskrifter er foretaget, fordi arbejdsgiverne har indsendt  

 månedsredegørelser til trods for, at de har ladet sig registrere som  

 kvartalsredegørere, jf. teksten i øverste linie under stamoplysninger  

 (Frekvens. kod.
KV).
 AKM anmodes om at frasortere de ovenfor nævnte kontoudskrifter før  

 iværksættelsen af den i Vejledning vedr. opkrævning af A-skat, side 66-68,  

 anførte kontrol.
 De frasorterede kontoudskrifter vedrører arbejdsgivere, hvor der som  

 ovenfor anført er uoverensstemmelse mellem faktisk og registreret  

 redegørelseshyppighed.
 For at få gennemført den nødvendige ændring så enkelt som muligt, skal man  

 anmode AKM om - så vidt muligt telefonisk - at underrette de pågældende  

 arbejdsgivere om, at AKM sørger for rettelsen, som vil medføre, at der fra KD  

 tilsendes arbejdsgiveren et nyt registreringsbevis med ændret  

 redegørelseshyppighed.
 Under forudsætning af, at arbejdsgiveren er indforstået med, at  

 redegørelseshyppigheden ændres, foranlediger AKM ændringen indberettet til KD  

 på ændringsmeddelelse vedr. indeholdelsespligtige (A 8). Eksempel på  

 udfyldning af denne blanket - se bagsiden.
 Ønsker arbejdsgiveren ikke ændring, meddeles det, at han i fremtiden  

 nødvendigvis må anvende kvartalsredegørelse.
 Det bedes sikret, at de på ændringsmeddelelsen anførte arbejdsgivernumre  

 er korrekte.
 Ændringsmeddelelserne bedes indsendt daglig til KD; sidste frist for  

 indsendelse af ændringer, som kan få virkning fra 1. juli 1970, er den 10.  

 juni 1970.
 Det må forventes, at de her omtalte arbejdsgivere bliver udskrevet på ny  

 kontoudskrift ved kørslen den 27/5. AKM bedes derfor notere resultatet af den  

 foretagne sagsbehandling på kontoudskrifterne fra april-kørslen og holde den  

 i en bunke for sig, således at man ved at sammenholde de to sæt materialer  

 hurtigt kan frasortere kontoudskrifterne fra maj-kørslen (27/5), når  

 spørgsmålet om redegørelseshyppighed allerede er afklaret, og teksten i  

 rubrikken »Bemærkninger« nu lyder: TILSVAR ÆNDR 2 GANGE.
