Betænkning afgivet af Klima-, Energi- og Forsyningsudvalget den 5. maj 2022 Betænkning over Forslag til lov om ændring af lov om fremme af vedvarende energi (Justering af rammer for etablering af vedvarende energianlæg på havet uden for udbud og udvidelse af VE-ordningerne til at omfatte solcelleanlæg på havet og visse solcelleanlæg på søer m.v.) [af klima-, energi- og forsyningsministeren (Dan Jørgensen)]:
1. Ændringsforslag Klima-, energi- og forsyningsministeren har stillet 5 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Frie Grønne, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af klima-, energi- og forsyningsministeren, tiltrådt af udvalget:
 1) Efter nr. 6 indsættes som nyt nummer:
»01. I § 9, stk. 2, nr. 1, ændres »nr. 4« til: »nr. 5«.« [Konsekvensændring] 2) Efter nr. 11 indsættes som nyt nummer:
»02. I § 14, stk. 4, ændres »stk. 1-3« til: »stk. 1 og 2«.« [Konsekvensændring] 3) Nr. 15 affattes således:
 »15. I § 22, stk. 7, indsættes efter 1. pkt. som nyt punktum:
»Tilladelse til forundersøgelser gives til områder, hvor klima-, energi- og forsyningsministeren finder, at udnyttelse af energi kan være relevant, medmindre væsentlige hensyn afgørende taler imod tilladelsen, herunder væsentlige hensyn til miljø, sikkerhed, forsvars- og beredskabsformål, skibsfart, luftfart, fiskeri, større infrastrukturprojekter og overordnede planmæssige og samfundsøkonomiske forhold.«« [Sproglig præcisering] 4) I den under nr. 16 foreslåede affattelse af § 22 b ændres i stk. 2, 2. pkt., »relevante« til: »berørte«.
[Sproglig præcisering] Til § 2 5) Stk. 3 og 4 affattes således:
»Stk. 3. Loven finder ikke anvendelse på ansøgninger om forundersøgelsestilladelse uden for udbud efter § 22, stk. 2, i lov om fremme af vedvarende energi, som er indgivet før lovens ikrafttræden.
For sådanne ansøgninger finder de hidtil gældende regler anvendelse, jf. dog stk. 4.
Stk. 4. En kommunalbestyrelse kan nedlægge veto mod, at der meddeles etableringstilladelse efter § 25, stk. 1, i lov om fremme af vedvarende energi på baggrund af en forundersøgelsesrapport, der er stillet til rådighed for andre efter § 24, stk. 4, i lov om fremme af vedvarende energi, hvis ansøgningen om forundersøgelsestilladelse er modtaget før den 1. januar 2017 og ansøgningen om etableringstilladelse på baggrund af forundersøgelsesrapporten er modtaget efter lovens ikrafttræden. § 22 b, stk. 2-4, i lov om fremme af vedvarende energi om brug af vetoret efter § 22 b, stk. 1, i lov om fremme af vedvarende energi finder tilsvarende anvendelse på nedlæggelse af veto mod etableringstilladelse efter denne bestemmelse.
Vetoretten skal benyttes i forbindelse med høring af relevante myndigheder, inden der træffes afgørelse om etableringstilladelse.« [Lovteknisk ændring] Bemærkninger Til nr. 1 Den foreslåede ændring er en konsekvensændring af henvisningen i § 9, stk. 2, nr. 1, i lov om fremme af vedvarende energi til lovens § 9, stk. 2, nr. 4.
 Det foreslås i lovforslagets § 1, nr. 7, at der indsættes et nyt nr. 4 i § 9, stk. 2, i lov om fremme af vedvarende energi, hvorefter lovens § 9, stk. 2, nr. 4 og 5, bliver lovens § 9, stk. 2, nr. 5 og 6. Derfor skal henvisningen i § 9, stk. 2, nr. 1, i lov om fremme af vedvarende energi til lovens § 9, stk. 2, nr. 4, ændres til en henvisning til lovens § 9, stk. 2, nr. 5.
Til nr. 2 Den foreslåede ændring er en konsekvensændring af henvisningen i § 14, stk. 4, i lov om fremme af vedvarende energi til lovens § 14, stk. 1-3.
Det foreslås i lovforslagets § 1, nr. 10, at § 14, stk. 3, 1. pkt., i lov om fremme af vedvarende energi ophæves.
Derfor skal henvisningen i § 14, stk. 4, i lov om fremme af vedvarende energi til lovens § 14, stk. 1-3, ændres til en henvisning til lovens § 14, stk. 1 og 2.
Til nr. 3 Med nyaffattelsen af lovforslagets § 1, nr. 15, tydeliggøres det, hvilke væsentlige hensyn der kan tale afgørende imod, at klima-, energi- og forsyningsministeren meddeler tilladelse til forundersøgelser til et givent område.
 Tydeliggørelsen er nødvendig, fordi den i lovforslaget foreslåede tekst i § 1, nr. 15, kunne skabe usikkerhed om, hvilke væsentlige hensyn der gør, at klima-, energi- og forsyningsministeren ikke kan meddele tilladelse til forundersøgelser.
Til nr. 4 Med ændringen præciseres lovteksten i det foreslåede § 22 b, stk. 2, 2. pkt.
Det har ikke været hensigten, at der skal være forskel ved brug af ordet »relevante« i det foreslåede § 22 b, stk. 2, 2. pkt., og ordet »berørte«.
Der menes i begge tilfælde, at det er de berørte kommuner, der kan nedlægge veto mod en ansøgning om forundersøgelsestilladelse.
For at tydeliggøre dette foreslås ordet »relevante« i § 22 b, stk. 2, 2. pkt., ændret til »berørte«.
Til nr. 5 Med nyaffattelsen af lovforslagets § 2, stk. 3, tydeliggøres det, at lov om fremme af vedvarende energi ikke finder anvendelse på ansøgninger om forundersøgelsestilladelse uden for udbud efter lovens § 22, stk. 2, og at de hidtil gældende regler finder anvendelse for sådanne projekter.
Med nyaffattelsen af lovforslagets § 2, stk. 4, tydeliggøres det, at kommunalbestyrelsen kan nedlægge veto mod, at der meddeles etableringstilladelse efter § 25, stk. 1, i lov om fremme af vedvarende energi på baggrund af en forundersøgelsestilladelse, der er stillet til rådighed for andre efter lovens § 24, stk. 4, hvis ansøgningen om forundersøgelsestilladelse er modtaget før den 1. januar 2017 og ansøgningen om etableringstilladelse på baggrund af forundersøgelsesrapporten er modtaget efter lovens ikrafttræden.
Derudover tydeliggøres det, at § 22 b, stk. 2-4, i lov om fremme af vedvarende energi om brug af vetoret efter lovens § 22 b, stk. 1, finder tilsvarende anvendelse på nedlæggelse af veto mod etableringstilladelse efter denne bestemmelse, og at vetoretten skal benyttes i forbindelse med høring af relevante myndigheder, inden der træffes afgørelse om etableringstilladelse.
4. Udvalgsarbejdet Lovforslaget blev fremsat den 23. februar 2022 og var til 1. behandling den 16. marts 2022. Lovforslaget blev efter 1. behandling henvist til behandling i Klima-, Energi- og Forsyningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 4 møder.
Høringssvar Et udkast til lovforslaget har inden fremsættelsen været sendt i høring, og klima-, energi- og forsyningsministeren sendte den 16. november 2021 dette udkast til udvalget, jf.
KEF alm. del  bilag 73. Den 23. februar 2022 sendte klima-, energi- og forsyningsministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for sin holdning til lovforslaget.
Spørgsmål Udvalget har under udvalgsarbejdet stillet 15 spørgsmål til klima-, energi- og forsyningsministeren til skriftlig besvarelse, som ministeren har besvaret.
Anders Kronborg (S) Anne Paulin (S) Bjarne Laustsen (S) Kasper Roug (S) Ida Auken (S) Malte Larsen (S) Jens Joel (S) Orla Hav (S) Signe Munk (SF) Rasmus Nordqvist (SF) Katrine Robsøe (RV) Zenia Stampe (RV) Rasmus Helveg Petersen (RV) fmd.
Søren Egge Rasmussen (EL) Peder Hvelplund (EL) Torsten Gejl (ALT) Kim Valentin (V) Christoffer Aagaard Melson (V) nfmd.
Lars Christian Lilleholt (V) Marie Bjerre (V) Ulla Tørnæs (V) Carsten Kissmeyer (V) René Christensen (DF) Jens Henrik Thulesen Dahl (DF) Mona Juul (KF) Katarina Ammitzbøll (KF) Peter Seier Christensen (NB) Ole Birk Olesen (LA) Orla Østerby (UFG) Frie Grønne, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
