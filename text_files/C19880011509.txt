 I medfør af § 5 i Indenrigsministeriets bekendtgørelse nr. 238 af 3. juni  

 1983 om specialtandlæger, som ændret ved bekendtgørelse nr. 354 af 19. juli  

 1983 og Sundhedsministeriets bekendtgørelse nr. 419 af 12. juli 1988 (bilag  

 1) fastsættes følgende:
Nævnets opgaver § 1.  Nævnet afgiver gennem Sundhedsstyrelsen  

 indstilling til sundhedsministeren om, inden for hvilke områder af  

 tandlægevirksomheden samt på hvilke betingelser tandlæger kan opnå tilladelse  

 til at betegne sig som specialtandlæger.
 § 2.  Nævnet vejleder gennem Sundhedsstyrelsen  

 sundhedsministeren om, hvilken uddannelseskapacitet (antal specialtandlæger)  

 der kan anses for hensigtsmæssig.
 § 3.  Nævnet afgiver indstilling til Sundhedsstyrelsen  

 om meddelelse af tilladelse til tandlæger til at anvende betegnelsen  

 specialtandlæge.
 § 4.  Nævnet rådgiver Sundhedsstyrelsen med hensyn til  

 generelle retningslinjer for kvalifikationsvurderinger, som statslige og  

 kommunale myndigheder anmoder Sundhedsstyrelsen om at foretage, inden  

 stilling som specialtandlæge besættes.
 § 5.  Nævnet rådgiver Sundhedsstyrelsen med hensyn til  

 internationale opgaver, herunder etablering af fælles nordiske og andre  

 internationale uddannelsesprogrammer.
 § 6.  Nævnet rådgiver Sundhedsstyrelsen med hensyn til  

 tandlægers videreuddannelse til specialtandlæge, herunder særligt følgende:
Stående udvalg under nævnet § 7.  Under nævnet oprettes et stående udvalg for  

 uddannelsesbedømmelse.
 Stk. 2.  Udvalget for uddannelsesbedømmelse vejleder  

 nævnet på de i § 3 og § 6 nævnte områder.
 Stk. 3.  Udvalget for uddannelsesbedømmelse har følgende  

 sammensætning:
 Stk. 4.  Udvalgets medlemmer og suppleanter for disse  

 udnævnes af Sundhedsstyrelsen for 4-årige perioder.
Nævnets forretningsgang og administration § 8.  I tilfælde af varigt forfald blandt  

 specialtandlægenævnets medlemmer og suppleanter foretages ny udnævnelse for  

 den resterende del af perioden, medens suppleanterne indtræder i arbejdet ved  

 midlertidigt forfald.
 Stk. 2.  Efter indhentet udtalelse fra nævnet afgiver  

 Sundhedsstyrelsen til Sundhedsministeriet indstilling om udnævnelse af en  

 suppleant for nævnsformanden blandt nævnets medlemmer.
 § 9.  Nævnsformanden, et medlem af nævnet og et medlem  

 af udvalget for uddannelsesbedømmelse udgør et forretningsudvalg, der  

 planlægger nævnets arbejde.
 Stk. 2.  De i § 9, stk. 1, omhandlede to medlemmer af  

 forretningsudvalget udpeges af nævnet og udvalget for uddannelsesbedømmelse.
§ 10.  Nævnet og udvalget for uddannelsesbedømmelse  

 holder møde efter formandens bestemmelse eller såfremt et flertal af  

 medlemmerne anmoder herom.
Møder indkaldes normalt med mindst 14 dages  

 varsel.
Dagsorden og materiale til mødet tilsendes medlemmerne senest 8 dage  

 før mødet.
 Stk. 2.  Til møderne kan indbydes specialrepræsentanter  

 eller andre sagkyndige.
 § 11.  Nævnet kan efter aftale med Sundhedsstyrelsen  

 bemyndige udvalget for uddannelsesbedømmelse til på nævnets vegne at rådgive  

 Sundhedsstyrelsen inden for de under udvalget hørende områder.
 Stk. 2.  De af nævnet og udvalget for  

 uddannelsesbedømmelse behandlede sager videregives til Sundhedsstyrelsen med  

 nævnets eller udvalgets indstilling og angivelse af, hvilket antal medlemmer,  

 der har deltaget i sagens behandling.
Stk. 3.  Til gyldig indstilling kræves, at et flertal af  

 nævnets eller udvalgets medlemmer kan tilslutte sig indstillingen.
I tilfælde  

 af stemmelighed er formandens stemme afgørende.
 § 12.  Der udarbejdes referater fra møder i nævnet og  

 udvalget for uddannelsesbedømmelse.
Stk. 2.  Nævnet udarbejder en årsberetning, der afgives  

 til Sundhedsstyrelsen og skal indeholde korte meddelelser om de i årets løb  

 behandlede sager af principiel betydning samt en kortfattet statistik.
Et  

 resume af årsberetningen offentliggøres.
 § 13.  Der påhviler medlemmer af nævnet og udvalget  

 for uddannelsesbedømmelse, andre deltagere i møderne og sagsbehandlingen samt  

 de personer, der i øvrigt er tilknyttet nævnet, tavshedspligt med hensyn til  

 forhold, de bliver bekendt med, og hvis hemmeligholdelse ifølge sagens natur  

 er påkrævet.
 § 14.  Sundhedsstyrelsen varetager  

 sekretariatsfunktionerne for nævnet og udvalget for uddannelsesbedømmelse.
 § 15.  Midlertidige udvalg kan med Sundhedsstyrelsens  

 tilladelse nedsættes af nævnet til behandling af særlige spørgsmål.
 § 16.  Til deltagere i nævnets og udvalgenes møder  

 udbetaler Sundhedsstyrelsen time- og dagpenge samt rejsegodtgørelse efter de  

 for statens tjenestemænd m.v. gældende regler, ligesom Sundhedsstyrelsen  

 afholder de øvrige med nævnets og udvalgenes virksomhed forbundne udgifter.
 § 17.  Cirkulæret træder i kraft den 1. november 1988.
 Stk. 2.  Sundhedsstyrelsens cirkulære af 20. juli 1983  

 om specialtandlæger ophæves.
Sundhedsstyrelsen, den 4. oktober 1988 PALLE JUUL-JENSEN Eli Schwarz Bilag Indenrigsministeriets bekendtgørelse nr. 238 af 3. juni 1983 om  

 specialtandlæger som ændret ved bekendtgørelse nr. 354 af 19. juli 1983 og  

 ved Sundhedsministeriets bekendtgørelse nr. 419 af 12. juli 1988 I henhold til § 5 og § 20, stk. 3, i lov nr. 276 af 26. maj 1976 om  

 tandlæger fastsættes:
 § 1.  Sundhedsstyrelsen kan meddele tandlæger  

 tilladelse til at betegne sig som specialtandlæger inden for følgende områder  

 af tandplejen:
a.
Ortodonti b.
Hospitalsodontologi.
 Stk. 2.  Ved annoncering må kun overstående betegnelser  

 anvendes.
 § 2.  Tilladelse til at betegne sig som  

 specialtandlæge er betinget af, at tandlægen har gennemgået en af  

 sundhedsministeren fastsat uddannelse.
 Stk. 2.  Sundhedsministeren fastsætter uddannelsen til  

 specialtandlæge efter indstilling gennem Sundhedsstyrelsen fra det i § 4  

 omhandlede specialtandlægenævn.
 § 3.  Tilladelse til at betegne sig som  

 specialtandlæge meddeles af Sundhedsstyrelsen, efter indstilling fra det i §  

 4 omhandlede specialtandlægenævn.
 Stk. 2.  Sundhedsstyrelsen kan efter indstilling fra  

 specialtandlægenævnet fravige de af sundhedsministeren i medfør af § 2, stk.  

 1, fastsatte uddannelseskrav, såfremt tandlægen har gennemgået anden  

 uddannelse, der efter nævnets skøn kan sidestilles hermed, herunder en i  

 udlandet helt eller delvis erhvervet tilsvarende uddannelse.
 § 4.  Specialtandlægenævnet består af en af  

 sundhedsministeren efter indstilling fra Sundhedsstyrelsen udnævnt formand og  

 af 11 medlemmer, der udnævnes af Sundhedsstyrelsen således:
1 medlem efter indstilling fra Sundhedsministeriet, 1 repræsentant fra Sundhedsstyrelsen, 1 medlem efter indstilling fra Undervisnings- og Forskningsministeriet, 1 medlem efter indstilling fra tandlægehøjskolerne i forening, 1 medlem efter indstilling fra Amtsrådsforeningen i Danmark, 1 medlem efter indstilling fra Kommunernes Landsforening.
1. medlem efter indstilling fra Københavns og  

 Frederiksberg kommuner i forening, 3 medlemmer efter indstilling fra Dansk Tandlægeforening, heraf 1 fra  

 Foreningen af Hospitalstandlæger og 1 fra Foreningen af Specialtandlæger i  

 ortodonti, 1 medlem efter indstilling fra Tandlægernes Nye Landsforening.' Stk. 2.  Der udnævnes en suppleant for formanden og hver  

 af de øvrige medlemmer.
 § 5.  Sundhedsstyrelsen fastsætter regler for  

 specialtandlægenævnets virksomhed.
 § 6.  Tandlæger, der uden at have opnået  

 Sundhedsstyrelsens tilladelse til at betegne sig som specialtandlæge betegner  

 sig som sådan, straffes med bøde.
 § 7.  Bekendtgørelsen træder i kraft den 1. juli 1983.
 Stk. 2.  Indenrigsministeriets bekendtgørelse nr. 327 af  

 26. juni 1978 om specialtandlæger ophæves.
