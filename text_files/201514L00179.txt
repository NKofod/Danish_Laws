Betænkning afgivet af Kulturudvalget den 18. november 2015 Betænkning over Forslag til lov om ændring af lov om tilbagelevering af kulturgoder, som ulovligt er fjernet fra et EU-medlemslands område m.v.
(Gennemførelse af Europa-Parlamentets og Rådets direktiv 2014/60/EU af 15. maj 2014 om tilbagelevering af kulturgoder) [af kulturministeren (Bertel Haarder)]:
1. Ændringsforslag Kulturministeren har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 29. oktober 2015 og var til 1. behandling den 5. november 2015. Lovforslaget blev efter 1. behandling henvist til behandling i Kulturudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og kulturministeren sendte den 9. juli 2015 dette udkast til udvalget, jf.
KUU alm. del  bilag 2 (folketingsåret 2014-15, 2. samling). Den 29. oktober 2015 sendte kulturministeren de indkomne høringssvar og et notat herom til udvalget.
Spørgsmål Udvalget har stillet 5 spørgsmål til kulturministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til titlen Af kulturministeren, tiltrådt af udvalget:
 1) Efter »m.v.« indsættes: », og lov om fuldbyrdelse af visse strafferetlige afgørelser i Den Europæiske Union«.
[Redaktionel ændring, som sikrer, at forslagets titel afspejler dets fulde indhold] Til § 1 2) Efter nr. 1 indsættes som nyt nummer:
 »01. Som fodnote til lovens titel indsættes:
»1) Loven indeholder bestemmelser, der gennemfører Europa-Parlamentets og Rådets direktiv 2014/60/EU af 15. maj 2014 om tilbagelevering af kulturgoder, som ulovligt er fjernet fra en medlemsstats område og om ændring af forordning (EU) nr. 1024/2012 (omarbejdning), EU-Tidende 2014, nr.
L 159, side 1, som berigtiget ved meddelelse herom i EU-Tidende 2015, nr.
L 147, side 24.« [Redaktionel ændring, således at EU-noten ikke kun optræder i ændringsloven, men også tilføjes hovedloven] 3) I den under nr. 3 foreslåede affattelse af § 1 a, stk. 1, ændres »område,« til: »område og om ændring af forordning (EU) nr. 1024/2012 (omarbejdning)«.
[Redaktionel ændring, således at direktivet optræder med enslydende titel i alle henvisninger] 4) Efter nr. 7 indsættes som nyt nummer:
»02. Bilag 1 affattes som bilag 1 til denne lov.« [Redaktionel ændring, som præciserer, at bilaget til lovforslaget fremover vil være det korrekte bilag til hovedloven] Til § 2 5) Nr. 1 affattes således:
»1. I § 44 ændres »artikel 1, nr. 1, i direktiv 93/7/EØF af 15. marts 1993 om tilbagelevering af kulturgoder, som ulovligt er fjernet fra en medlemsstats område« til: »artikel 2, nr. 1, i Europa-Parlamentets og Rådets direktiv 2014/60/EU af 15. maj 2014 om tilbagelevering af kulturgoder, som ulovligt er fjernet fra en medlemsstats område og om ændring af forordning (EU) nr. 1024/2012 (omarbejdning)«.« [Redaktionel ændring, således at direktivet optræder med enslydende titel i alle henvisninger] Bemærkninger Til nr. 1 Der er tale om en rent redaktionel ændring, som sikrer, at forslagets titel korrekt afspejler, at forslaget også indeholder en mindre konsekvensrettelse i lov om fuldbyrdelse af visse strafferetlige afgørelser i Den Europæiske Union, jf. lovbekendtgørelse nr. 213 af 22. februar 2013.
Til nr. 2 Der er tale om en rent redaktionel ændring, som medfører, at også hovedloven påføres korrekt EU-note, som umiddelbart identificerer, hvilke EU-retsakter loven gennemfører.
Til nr. 3 Der er tale om en rent redaktionel ændring, der af klarhedsmæssige hensyn sikrer, at direktivets titel optræder enslydende overalt, hvor titlen benævnes i forslaget, jf. også nr. 5.
Til nr. 4 Der er tale om en rent redaktionel ændring, der præciserer, at bilag 1 til lovforslaget fremover vil være det korrekte bilag til læsning, der fremover henviser til det omarbejdede direktiv.
Til nr. 5 Der er tale om en rent redaktionel ændring, der af klarhedsmæssige hensyn sikrer, at direktivets titel optræder enslydende overalt, hvor titlen benævnes i forslaget, jf. også nr. 3.
Alex Ahrendtsen (DF) Morten Marinus (DF) Karin Nødgaard (DF) nfmd.
Kristian Thulesen Dahl (DF) Peter Skaarup (DF) Søren Espersen (DF) Britt Bager (V) Jan E.
Jørgensen (V) Michael Aastrup Jensen (V) Morten Løkkegaard (V) Hans Andersen (V) Anni Matthiesen (V) Mette Bock (LA) Leif Mikkelsen (LA) Naser Khader (KF) Annette Lind (S) Daniel Toft Jakobsen (S) Flemming Møller Mortensen (S) Jan Johansen (S) Mogens Jensen (S) Orla Hav (S) fmd.
Søren Søndergaard (EL) Pernille Skipper (EL) Rasmus Nordqvist (ALT) Lotte Rod (RV) Marianne Jelved (RV) Ida Auken (RV) Holger K.
Nielsen (SF) Pia Olsen Dyhr (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
