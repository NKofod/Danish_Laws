Landsskatteretskendelse vedr.
Fritagelse for pålagte  

 morarenter - for sent indbetalt momstilsvar Klagen skyldes, at BetalingsCentret ikke fuldt ud har imødekommet  

 selskabets anmodning om fritagelse for pålagte morarenter ved for sent  

 indbetalt momstilsvar.
Landsskatterettens afgørelse Landsskatteretten ændrer  

 BetalingsCentrets afgørelse.
Sagens oplysninger BetalingsCentret har oplyst,  

 at SKAT ultimo 2005 udsendte et følgebrev til selskabet om, at  

 afregningsformen  

 for moms pr. 1. januar 2006 var ændret fra kvartalsvis afregning til  

 månedsvis  

 afregning. Ændringen skyldtes, at selskabets momspligtige salg oversteg 15  

 mio.  

 kr. om året.
Selskabet har bestridt at have modtaget dette brev.
Landsskatteretten har anmodet  

 BetalingsCentret om at indsende kopi af det brev til selskabet, hvori det  

 meddeles, at afregningsformen er ændret.
BetalingsCentret har besvaret denne  

 henvendelse ved at indsende kopi af det paradigma, der benyttes til  

 udsendelse  

 af sådanne breve.
 Betalingsfristen for januar  

 måneds momstilsvar på 744.764 kr. var den 27. februar 2006.
 Selskabet er tilmeldt  

 TastSelv ordningen, og den 28. februar 2006 sendte SKAT en e-mail til  

 selskabet  

 for at erindre om angivelse og afregning af moms.
 Ifølge SKATs hjemmeside  

 TastSelv Erhverv sendes en rykker e-mail dagen efter sidste  

 angivelsesfrist  

 vedrørende moms m.v., hvis ikke der er modtaget en angivelse via TastSelv  

 Erhverv.
Selskabets repræsentant har  

 oplyst, at selskabet efter modtagelsen af denne e-mail kontaktede SKAT, der  

 oplyste, at selskabet ikke havde forfaldne angivelser.
SKAT oplyste  

 endvidere,  

 at der ofte var fejl i disse e-mails, hvorfor selskabet kunne se bort fra  

 henvendelsen.
SKAT har oplyst, at der ikke er registreret en sådan  

 henvendelse  

 fra selskabet.
 Ultimo marts 2006 sendte SKAT  

 igen en e-mail til selskabet og erindrede om angivelse og afregning af moms.
 Den 29. marts 2006 indbetalte  

 selskabet 744.769 kr. til dækning af momstilsvaret for januar 2006. Da  

 momstilsvaret for januar måned var indbetalt for sent, blev selskabet pålagt  

 renter af momstilsvaret for 2 måneder med i alt 12.944 kr.
 Selskabet har anmodet om  

 fritagelse for betaling af disse renter.
SKATs afgørelse Anmodningen er imødekommet  

 for så vidt angår 1 måneds rente men fastholdt for så vidt angår den anden  

 måneds rente.
Renterne er pålagt efter § 7  

 i opkrævningsloven.
Fritagelsesbestemmelserne i opkrævningslovens § 8, jf. §  

 4  

 i bekendtgørelsen til opkrævningsloven skal ifølge forarbejderne til loven  

 administreres restriktivt.
Efter praksis på området kan  

 forsinkelsen ikke fritage selskabet for betaling af renter.
BetalingsCentret  

 har imidlertid pr. kulance imødekommet at slette 1 måneds rente på 6.472 kr.,  

 da selskabet er blevet fejlinformeret efter modtagelsen af e-mail den 28.  

 februar 2006.
Forfaldstidspunktet for  

 momstilsvaret for januar måned var 1. februar 2006 og med sidste rettidige  

 indbetalingsdag den 27. februar 2006, ville selskabet under alle  

 omstændigheder  

 være blevet pålagt at betale 1 måneds rente.
Selskabet har endvidere haft  

 rådighed over pengebeløbet en måned ekstra.
Klagerens påstand og argumenter Selskabets repræsentant har  

 fremsat påstand om, at anmodningen om fritagelse for påløbne renter ved for  

 sen  

 betaling af moms for januar 2006 fuldt ud imødekommes.
 Selskabet var ikke vidende  

 om, at det var blevet omregistreret til månedsafregning med virkning fra 1.  

 januar 2006, og at omregistreringen blev foretaget automatisk ved årsskiftet  

 på  

 grund af omsætningens størrelse.
 Ifølge BetalingsCentret skal  

 fritagelsesbetingelserne i bekendtgørelsens § 4 administreres restriktivt.  

 BetalingsCentrets afgørelse om, at selskabet fritages for betaling af  

 morarenter for den ene af de to måneder, må derfor være en tilkendegivelse  

 om,  

 at betingelserne for fritagelse af samtlige påløbne renter er opfyldt.
Landsskatterettens bemærkninger og begrundelse I opkrævningslovens § 8 hedder  

 det:
De statslige told- og  

 skattemyndigheder kan, når det på grund af særlige omstændigheder findes  

 rimeligt, meddele fritagelse for betaling af ( ) 3) renter efter § 7.
 Stk. 2. Skatteministeren fastsætter nærmere regler om  

 anvendelsen af stk. 1.
 Af § 4 i bekendtgørelse nr.  

 503 af 15. juni 2003 fremgår det:
 De statslige told og skattemyndigheder kan fritage en  

 virksomhed for betaling af afgift for foreløbige fastsættelser, gebyrer og  

 renter, som nævnt i opkrævningslovens § 8, stk. 1, såfremt 1)   overskridelse af angivelses- og/eller  

 betalingsfristen skyldes pludseligt opståede hændelser, som virksomheden ikke  

 har haft indflydelse på og ikke har kunnet forudse, og virksomheden straks  

 efter hindringens ophør indgiver angivelse og/eller indbetaler tilsvaret,  

 eller 2)   overskridelse af angivelses- og/eller  

 betalingsfristen er på få dage, og der er tale om et førstegangstilfælde  

 og/eller der foreligger undskyldelige forhold.
Stk. 2. Told- og Skattestyrelsen kan fastsætte nærmere  

 regler for anvendelsen af stk. 1. Uanset om en ændring af en  

 virksomheds afregningsperiode efter reglerne i momslovens § 57 er at anse som  

 en afgørelse i forvaltningsretlig forstand eller ej, må det antages, at det  

 påhviler SKAT at foretage underretning af virksomheden om en sådan ændring.  

 Det  

 er ikke med det for Landsskatteretten fremlagte materiale godtgjort, at der  

 er  

 foretaget sådan underretning.
Den standard-e-mail af 28.  

 februar 2006, hvori der blev erindret om angivelse og betaling af moms, og  

 som  

 selskabet ubestridt har modtaget, kan som udgangspunkt ikke antages at  

 erstatte  

 en egentlig underretning om ændring af afregningsperioden.
Det må endvidere  

 lægges til grund, at selskabet ved den telefoniske henvendelse til SKAT fik  

 meddelelse om, at der kunne bortses fra denne e-mail.
SKAT har således i den  

 påklagede afgørelse anerkendt, at selskabet er blevet fejlinformeret.
Der er  

 derfor intet grundlag for at sidestille denne e-mail med en underretning om  

 afregningsformen.
 Et tilfælde som det  

 foreliggende kan ikke anses for omfattet af de fritagelsesgrunde, der er  

 angivet i bekendtgørelsens § 4.
Efter opkrævningslovens § 15,  

 stk. 6, kan der imidlertid ske eftergivelse af bl.a. renter, når forholdene i  

 ganske særlig grad taler derfor.
Bestemmelsen må antages at finde anvendelse,  

 bl.a. når der er begået myndighedsfejl.
Den manglende underretning af  

 selskabet om ændret afregningsperiode må anses som en myndighedsfejl.
Der er  

 derfor forhold, der i ganske særlig grad taler for eftergivelse af  

 rentebeløbet.
 De  

 opkrævede renter eftergives derfor fuldt ud.
