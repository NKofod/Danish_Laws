(Til samtlige til eksport af  

 kødprodukter autoriserede virksomheder og dyrlægerne ved disse) Som følge af Rådets direktiv af 14. december 1988 (88/658/EØF) om ændring  

 af direktiv 77/99/EØF om sundhedsmæssige problemer i forbindelse med handel  

 med kødprodukter inden for fællesskabet er udarbejdet ny bekendtgørelse om  

 udførsel af kødprodukter, Veterinærdirektoratets bekendtgørelse nr. 500 af  

 29. juni 1990 om udførsel af kødprodukter.
Bekendtgørelsen trådte i kraft den  

 10. juli 1990.
 Der er sket enkelte ændringer i bekendtgørelsesteksten, de fleste dog af  

 redaktionel karakter.
Specielt skal nævnes, at definitionen af »fuldstændig« og  

 »ufuldstændig« behandling er udgået.
Producenten skal angive på  

 produktet, såfremt der er særlige krav til opbevaringstemperatur, jf.  

 bekendtgørelsens § 7, stk. 1. For produkter i hermetisk lukket beholder skal  

 der føres kontrol med behandlingens effektivitet, jf. bekendtgørelsens Bilag  

 2, kap.
II, punkt 1, litra a).
 Der er sket omfattende redaktionelle ændringer i bilagene, som nu består  

 af 3:
 Bilag 1: Omhandler de generelle betingelser for autorisation og drift af  

 virksomheder.
 Bilag 2: Omhandler særlige betingelser for autorisation og drift af  

 virksomheder, der fremstiller og indpakker kødprodukter, herunder produkter i  

 hermetisk lukkede beholdere og færdigretter.
 Bilag 3: Model for hygiejnecertifikat ved eksport til EF-lande.
 Vedrørende definition af drikkevand er henvist til Miljøministeriets  

 bekendtgørelse nr. 515 af 28. august 1988 om vandkvalitet og tilsyn med  

 vandforsyningsanlæg, der er den seneste transformering af Rådets direktiv af  

 15. juli 1980 (80/778/EØF) om kvaliteten af drikkevand (som ændret). Ved en  

 fejl er i kødproduktbekendtgørelens Bilag 2, kapitel II, punkt 1, litra a),  

 6. led, henvist til direktiv 80/778/EØF i stedet for bekendtgørelse nr. 515.  

 Vedrørende vandundersøgelse henvises til Veterinærdirektoratets  

 cirkulæreskrivelse af 19. januar 1984 (K.K. 938-1983) om vandundersøgelse.
 Til de enkelte bestemmelser skal bemærkes følgende:
§ 1, stk. 1, nr. 1 Formuleringen af definitionen på kødprodukter er ændret, så den omfatter  

 alt behandlet kød, når behandlingen har resulteret i, at produktet ikke  

 længere har fersk køds karakteristika.
§ 1, stk. 1, nr. 2 Udover fersk kød af dansk oprindelse, herunder ornestemplet fersk kød, kan  

 der ved produktion af kødprodukter også anvendes fersk kød fra  

 EF-medlemslandene samt 3.-lande, ligesom der kan anvendes fersk fjerkrækød af  

 dansk oprindelse og fra EF-medlemslandene samt fra 3.-lande.
Anvendelsen af kød/kødprodukter, som ikke er af dansk oprindelse, er  

 imidlertid begrænset af, at visse 3.-lande (USA, Canada, Japan m. fl.) kræver  

 særlige bestemmelser om bl. a. zoosanitære forhold og om råvarernes  

 oprindelse opfyldt.
Det er derfor en forudsætning for at kunne eksportere til  

 disse lande, at der kun modtages kød fra lande og virksomheder, som er  

 godkendt af disse lande.
 Med henvisning hertil og til den indbyrdes handel med kød og kødprodukter  

 mellem de eksportautoriserede virksomheder er der ikke mulighed for at  

 modtage og oparbejde udenlandsk kød, medmindre autorisationen ændres til en  

 autorisation i henhold til bekendtgørelsen om udenlandsk kød m.m.
 Kød/kødprodukter fra virksomheder autoriseret i henhold til  

 bekendtgørelsen om udenlandsk kød må ikke under nogen omstændigheder  

 indbringes på virksomheder, der er autoriseret til at producere  

 kød/kødprodukter udelukkende af dansk oprindelse, med undtagelse af de  

 autoriserede frysehuse.
De danske fjerkræslagterier er ikke godkendt til eksport til USA og  

 Canada, men såfremt der kan sikres den nødvendige adskillelse af fjerkrækødet  

 og øvrige råvarer og færdigvarer (modtagelse, produktion, opbevaring m. v.),  

 vil der efter ansøgning kunne forventes meddelt tilladelse til at anvende  

 fersk fjerkrækød på de eksportautoriserede virksomheder.
Ansøgning fremsendes  

 til vedkommende veterinærinspektør med nærmere beskrivelse af den påtænkte  

 produktion og adskillelse.
Kød af hjortedyr, der er kontrolleret og godkendt til menneskeføde  

 (rundstemplet), kan indbringes og anvendes i produktionen.
Der skal under  

 produktionen m. v. forholdes som anført for kød af fjerkræ, og det færdige  

 kødprodukt skal sundhedsmærkes med det cirkelrunde statskontrolmærke.
§ 1, stk. 1, nr. 2, litra c) Opmærksomheden henledes på, at den nu gældende bekendtgørelse om  

 udenlandsk kød er nr. 504 af 29. juni 1990.
§ 1, stk. 1, nr. 7 Definitionen på nedsaltning indebærer, at brug af andre  

 saltningsingredienser end kogsalt (NaC1) er tilladt, når tilsætningsstoffet  

 er tilladt i henhold til den gældende positiv-liste og ikke er forbudt i det  

 land, hvortil kødproduktet eventuelt skal eksporteres.
§ 2, stk. 3 Maver, tarme og blærer fra svin er ikke omfattet af undtagelsen om  

 autorisation, idet modtagerlandene oftest kræver medfølgende attestation om  

 autorisation af oprindelsesvirksomheden og om kontrol af slagtedyrene og  

 deres oprindelse.
§ 5, stk. 2 Det fastsættes, at virksomheden skal betale alle lønomkostninger, såfremt  

 meddelelse om ønske om tilbagekaldelse af autorisationen ikke fremsendes i  

 tilstrækkelig god tid.
§§ 6 og 7 Fastsætter de sundhedsmæssige bestemmelser ved udførsel af kødprodukter.
§ 6, stk. 2 Opmærksomheden henledes på de særlige regler om ioniserende bestråling af  

 levnedsmidler, der er fastsat i Miljøministeriets bekendtgørelse nr. 12 af  

 16. januar 1985 om behandling af levnedsmidler og levnedsmiddelingredienser  

 med ioniserende stråling.
§ 7, stk. 1 Det skal sikres, at der sker mærkning med temperaturkrav og  

 holdbarhedsdato, når det er nødvendigt.
 Ved afsætning til 3.-lande skal eventuelle særlige bestemmelser for de  

 enkelte lande iagttages.
§ 7, stk. 2 Opmærksomheden henledes på, at dybfrosne kødprodukter skal indfryses på  

 produktionsvirksomheden.
§§ 8 og 9 Fastsætter de dyresundhedsmæssige forhold ved udførsel af kødprodukter.
§ 8, stk. 5 Opmærksomheden henledes på, at der i nr. 3 er henvist til »litra  

 b)».
Denne henvisning skal være til »nr. 2«.
§ 13, stk. 1 Indtil videre må kun anvendes godkendt methylviolet stempelfarve.  

 Veterinærdirektoratet kan efter ansøgning godkende andre stempelfarver til  

 produkter bestemt til særlige lande.
§ 14 Bestemmelsen om, at tilvirkning af kødkonserves og kødekstrakt til  

 forhandling kun må finde sted på eksportautoriserede kødvirksomheder, er  

 udtaget af bekendtgørelsen.
Bestemmelsen fremgår af § 11, stk. 1, i lov nr.  

 328 af 4. juni 1986 om kød m.m.
§ 18 Der er indføjet en generel bemyndigelse til Veterinærdirektoratet til at  

 meddele dispensation fra bekendtgørelsens bestemmelser, hvor dette er  

 foreneligt med bestemmelser inden for Fællesskabet.
Bilag 1 Omhandler de generelle betingelser for autorisation og drift af  

 virksomheder.
Punkt 18 Kun rengørings- og desinfektionsmidler godkendt af Veterinærdirektoratet  

 må anvendes.
Punkt 20 Enhver person, der arbejder med eller håndterer fersk kød eller  

 kødprodukter, skal ved en helbredsattest godtgøre, at der ikke er noget til  

 hinder for denne beskæftigelse.
Helbredsattesten skal fornys hvert år.
Punkt 23 Fersk kød skal transporteres i plomberede transportmidler, jf. bilag 1,  

 kap.
XIV, punkt 68, i Landbrugsministeriets bekendtgørelse nr. 544 af 14.  

 september 1988 om udførsel af fersk kød.
Punkt 26 Jf. bemærkningerne til § 1, stk. 1, nr. 2.
Punkt 28 Angiver de opgaver, som embedsdyrlægens kontrol navnlig omfatter.
Det  

 fremgår, at embedsdyrlægen skal gøre optegnelser over resultaterne af  

 undersøgelserne.
Opmærksomheden henledes på, at virksomheden skal føre fortegnelse over  

 modtagelse og afsendelse af fersk kød og kødprodukter.
Endvidere skal  

 resultaterne af virksomhedens egenkontrol opbevares i mindst to år og  

 forevises for embedsdyrlægen på begæring.
Punkt 29 Embedsdyrlægen skal føre kontrol med, at der er overensstemmelse mellem  

 angivelserne på etiketten og det faktiske produkt.
Punkt 30 Embedsdyrlægen skal føre kontrol med, at der ikke eksporteres  

 kødprodukter, som er fremstillet af fersk kød, som i henhold til  

 bekendtgørelse nr. 544 af 14. september 1988 om udførsel af fersk kød, § 7,  

 stk. 2, litra 3 til 8, ikke må eksporteres.
Punkt 36 Kødprodukter skal sundhedsmærkes med det i punkt 39 anførte ovale  

 sundhedsmærke.
Produkter med indhold af hjortekød og produkter uden indhold  

 af kød, som efter særlig tilladelse fremstilles på de i henhold til  

 bekendtgørelsen autoriserede virksomheder, skal indtil videre mærkes med det  

 cirkelrunde statskontrolmærke.
Punkt 38 Der er åbnet mulighed for, at kødprodukter uden individuel  

 sundhedsmærkning kan forsendes til videreforarbejdning eller yderligere  

 indpakning på en autoriseret virksomhed på særlige betingelser.
Punkt 41 Der er åbnet mulighed for, at kødprodukter, der kan opbevares ved  

 almindelige omgivelsestemperaturer, kan oplagres på lagre uden for en  

 virksomhed, der er autoriseret til fremstilling af kødprodukter, såfremt  

 sådanne lagre opfylder betingelser svarende til bekendtgørelsen og er  

 autoriseret af Veterinærdirektoratet.
Bilag 2 Omhandler de særlige betingelser for autorisation og drift af  

 virksomheder, der fremstiller og indpakker kødprodukter, herunder produkter i  

 hermetisk lukkede beholdere samt færdigretter.
Kapitel I.
Særlige betingelser for autorisation Punkt 1, litra a), i) Kød, som ikke er omfattet af fælles EF-regler, er bl. a. hjortekød og  

 fjerkrækød af 3.-lands oprindelse.
Punkt 2 Der skal være særskilt lokale til de forskellige formål, dog med enkelte  

 undtagelser, jf. sidste afsnit i punktet.
Kapitel II.
Særlige krav for hermetisk lukkede beholdere Punkt 1 Embedsdyrlægen skal sørge for, at producenten foretager lukkekontrol og  

 inkubationstest.
Der skal i denne forbindelse henvises til cirkulæreskrivelse  

 af 27. januar 1977 (K.K. 64-1977) om lukkekontrol, termostatafprøvning m. v.  

 af konservesvarer til England.
Opmærksomheden henledes desuden på de særlige  

 krav til embedsdyrlægens kontrol med dåsekonserves til USA.
Punkt 2 Rengøring af dåserne før påfyldning kan foretages med luft eller vand.
Kapitel III.
Særlige forskrifter for fremstilling af færdigretter Punkt 2 Vedrørende mikrobiologiske undersøgelser henvises til  

 Veterinærdirektoratets cirkulæreskrivelse af 15. marts 1988 (K.
K. 2561988)  

 om mikrobiologiske undersøgelser af fersk kød, fersk fjerkrækød og kødvarer  

 m. m. på de eksportautoriserede kødvirksomheder og den tilhørende vejledning  

 af 1. februar 1988.
Punkt 3 Færdigretter skal afkøles, således at der højst går 2 timer, fra kogningen  

 er afsluttet, til den indre temperatur har nået +10 graderC.
Færdigretter,  

 som skal fryses, skal fryses umiddelbart efter afkølingen.
Punkt 5 Fremstillingsdato i klartekst skal altid fremgå af mærkningen.
Bilag 3 Viser en model af hygiejnecertifikat for kødprodukter bestemt for en  

 EF-medlemsstat.
De nuværende EF-hygiejnecertifikater er ikke helt i  

 overensstemmelse med denne model, men kan benyttes indtil videre.
 Der er i øjeblikket følgende EF-hygiejnecertifikater for kødprodukter:
EF 6 E (anvendes til Irland og UK) EF 7 F (anvendes til Frankrig og Luxembourg) EF 8 H (anvendes til Holland) EF 9 I (anvendes til Italien) EF 10 T (anvendes til Vesttyskland) EF 18 G (anvendes til Grækenland) EF 20 S (anvendes til Spanien) EF 23 P (anvendes til Portugal) Til Belgien kan anvendes EF 7 F eller EF 8 H.
 I modellen og de nuværende trykte EF-hygiejnecertifikater er der henvist  

 til direktiv 77/99/EØF om sundhedsmæssige problemer i forbindelse med handel  

 med kødprodukter inden for Fællesskabet.
 Et kødprodukt, som i henhold til betingelserne i Veterinærdirektoratets  

 bekendtgørelse nr. 500 af 29. juni 1990 om udførsel af kødprodukter er mærket  

 med det i bekendtgørelsens Bilag 1, punkt 39, foreskrevne sundhedsmærke,  

 opfylder direktiv 77/99/EØF.
 Artikel 2 i direktivet definerer det ferske kød, som kan indgå i  

 kødprodukter bestemt for samhandelen indenfor EF, og disse definitioner er  

 tilsvarende angivet i bekendtgørelsens § 1. Artikel 4 i direktivet er  

 gengivet i bekendtgørelsens § 7, stk. 1, og omhandler pligten til at angive  

 temperatur for opbevaring og transport samt holdbarhedstid for produkter, som  

 ikke kan opbevares ved almindelige omgivelsestemperaturer.
 Transportmidlerne og læsningsforholdene er i overensstemmelse med  

 hygiejnekravene i direktiv 77/99/EØF, når kravene i bekendtgørelsen er  

 opfyldt.
Den behandling, der er beskrevet i direktiv 77/99/EØF, bilag B, kapitel  

 II, punkt 1, litra a), første led, er gengivet i bekendtgørelsens Bilag 2,  

 kapitel II, punkt 1, litra a), første led.
Denne attestation er ny og vil  

 være angivet, når der optrykkes nye certifikater.
Tilbagekaldelse Veterinærdirektoratets cirkulæreskrivelse af 4. januar 1989 (K.K.  

 3105-1987) om bekendtgørelse nr. 673 af 14. oktober 1988 om udførsel af  

 kødprodukter tilbagekaldes.
 P.V.V.
