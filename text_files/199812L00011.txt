Fremsat den 7. oktober 1998 af  

 fødevareministeren (Henrik Dam Kristensen) Forslag til Lov om ændring af lov om frø,  

 kartofler og planter (Hastebehandling af prøver af frø og  

 sædekorn m.m.) § 1 I lov nr. 834 af 18. december 1991 om frø, kartofler og planter  

 foretages følgende ændringer:
 1. § 1 affattes således:
»§ 1. Ministeren for fødevarer, landbrug og  

 fiskeri kan fastsætte regler om produktion og salg af frø,  

 kartofler samt levende planter og plantedele.
Ministeren kan fastsætte  

 regler eller træffe bestemmelser med henblik på opfyldelse af Det  

 Europæiske Fællesskabs direktiver og beslutninger om forhold, der  

 er omfattet af denne lov.
Ministeren kan endvidere fastsætte de regler,  

 der er nødvendige for anvendelsen af Det Europæiske  

 Fællesskabs forordninger om forhold, der er omfattet af denne lov.
 Stk. 2. Ministeren kan fastsætte regler eller  

 træffe bestemmelser om fravigelse af reglerne i de i stk. 1  

 nævnte retsakter, i det omfang disse indeholder adgang hertil.
Stk. 3. Regler udstedt i medfør af stk. 1 kan blandt  

 andet indeholde forskrifter om 1)	registrering af produktions- og salgsvirksomheder, 2)	afprøvning, godkendelse og navngivning af sorter af  

 landbrugs- og havebrugsplantearter og om oprettelse af officielle  

 fortegnelser over godkendte sorter, 3)	godkendelse og afprøvning af formeringsmateriale af  

 slægter og arter af træer, der finder forstlig anvendelse, og om  

 oprettelse af en officiel fortegnelse over godkendt materiale, 4)	klassificering og godkendelse til salg på grundlag af  

 oprindelse, anvendelse, sundhed, kvalitet, behandling m.m., 5)	indførsel og udførsel, 6)	pakning og mærkning, 7)	regnskab over lager og salg, 8)	kontrol med overholdelsen af de fastsatte bestemmelser samt om  

 offentliggørelse af kontrol- og analyseresultater samt af resultaterne  

 af den officielle sortsafprøvning og 9)	gebyrer til dækning af udgifterne ved afprøvning,  

 godkendelse, kontrol og administration og gebyrer til hel eller delvis  

 dækning af omkostningerne for erindringsskrivelser.
 Stk. 4. I regler udstedt i medfør af stk. 1 kan der  

 fastsættes forskrifter om udbud til salg, fordeling, levering eller  

 anden form for overdragelse.
Stk. 5. Prøver af frø og sædekorn kan mod  

 betaling af et tillæg til analyseprisen undersøges forud for  

 tidligere modtagne prøver.
I hastende tilfælde betales et  

 tillæg på 50 % af analyseprisen jf. stk. 3, nr. 9. I meget  

 hastende tilfælde betales tillige et tillæg på 1200 kr.
 Stk. 6. Betalingsforpligtelser, der er fastsat ved forordning,  

 eller som følger af regler fastsat i henhold til denne lov, og som  

 ikke opfyldes rettidigt overfor den afgiftsopkrævende myndighed,  

 tillægges, medmindre andet er fastsat ved forordning, en årlig  

 rente svarende til renten i henhold til rentelovens § 5. Den tillagte rente  

 udgør dog mindst 50 kr.
Stk. 7. Der er udpantningsret for gebyrer fastsat efter  

 stk. 3, nr. 9, for tillæg fastsat efter stk. 5 og for renter  

 tillagt efter stk. 6.« 2. Efter § 1 indsættes:
»§ 1 a.
Ved fastsættelse af regler efter § 1,  

 stk. 3, nr. 8, om offentliggørelse af kontrol- og  

 analyseresultater kan ministeren for fødevarer, landbrug og fiskeri  

 fastsætte regler om offentliggørelse med navns nævnelse af  

 resultater og sanktioner på grundlag af kontrol, der er  

 gennemført i henhold til regler fastsat efter loven.
Stk. 2. Ministeren kan fastsætte regler om formen for og  

 omfanget af offentliggørelse, herunder at offentliggørelse kan  

 ske elektronisk.
Ministeren kan bestemme, at visse resultater ikke skal  

 offentliggøres.
Stk. 3. Ministeren kan bestemme, at offentliggørelse  

 skal ske på grundlag af et af ministeren oprettet  

 edb-informationssystem vedrørende kontrolresultater.
Ministeren kan  

 på ethvert tidspunkt, herunder periodisk, videregive såvel  

 enkeltstående oplysninger som masseoplysninger fra informationssystemet  

 til en ubestemt kreds af modtagere.
Enhver har adgang til fra  

 informationssystemet at få meddelt oplysninger, der enten har  

 været offentliggjort eller som skal offentliggøres.
Adgangen  

 omfatter såvel enkeltstående oplysninger som  

 masseoplysninger.« 3. § 4, stk. 1, affattes således:
»Overtrædelser af bestemmelser truffet i  

 medfør af § 1, stk. 1 eller 2 samt overtrædelser af § 2, stk. 2,  

 straffes med bøde. « 4. I § 4, stk. 2, indsættes efter »forskrifterne«:
»samt for overtrædelse af bestemmelser i Det  

 Europæiske Fællesskabs forordninger og beslutninger om forhold,  

 der er omfattet af denne lov.« 5. § 4, stk. 3, affattes således:
»Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 Loven træder i kraft den 1. januar 1999.
Bemærkninger til lovforslaget Almindelige bemærkninger Ved forslaget udvides lovens bemyndigelser til  

 fødevareministeren udtrykkeligt til at omfatte regler om hastende og  

 meget hastende undersøgelse af prøver af frø og  

 sædekorn forud for tidligere modtagne prøver og om særlig  

 betaling for hasteundersøgelse.
Der indsættes endvidere regel om  

  betaling for erindringsskrivelser og om rentebetaling ved for sen betaling.  

 Rentebetalingen er hidtil fastsat i henhold til bemyndigelsen ved  

 tekstanmærkning nr. 59 på finansloven.
Rentesatsen foreslås  

 nedsat, ligesom den bliver variabel i forhold til diskontoen.
 Endvidere foreslås nogle ændringer af mere  

 lovteknisk og redaktionel karakter.
 Efter ønske fra frøbranchen har der i mange  

 år eksisteret en mulighed for hasteundersøgelse mod særlig  

 betaling af prøver af frø og sædekorn med henblik  

 på certificering.
På baggrund af store variationer i antallet af  

 indsendte prøve både mellem enkelte arbejdsdage og mellem  

 perioder inden for et år, kan der i visse perioder opstå  

 ventetider på 2-3 uger, før indsendte korn- og  

 frøprøver tages i arbejde i Plantedirektoratets  

 frølaboratorium.
Prøverne analyseres i den  

 rækkefølge, de modtages.
Hvis et firma har brug for et hurtigt  

 resultat, er der dog mulighed for at få foretaget henholdsvis hastende  

 og meget hastende undersøgelser mod ekstra betaling.
Ved hastende  

 undersøgelser udføres arbejdet i renhedslaboratoriet, og  

 spiringsanalysen påbegyndes, senest dagen efter, at prøven er  

 modtaget og registreret.
Ved meget hastende undersøgelser sættes  

 arbejdet i gang forud for alt andet arbejde.
I 1996/97 udgjorde hastende og meget hastende  

 undersøgelser knap 12 % af alle modtagne prøver.
Behovet for at  

 fremme analyseresultaterne mest muligt opstår bl.a. i forbindelse med  

 hastende eksportordrer og ved den indledende vurdering af årets  

 frøkvalitet.
Baggrunden for forslaget om en udtrykkelig hjemmel til  

 denne ordning er, at Folketingets Ombudsmand i sin redegørelse af 9.  

 december 1996 vedrørende »Patentdirektoratets opkrævning af særlig betaling  

 for hastebehandling af patentansøgninger og Patentdirektoratets  

 Erhvervsservice« har  

 tilkendegivet, at der efter hans opfattelse er behov for en udtrykkelig  

 lovhjemmel for at give adgang til hurtigere sagsbehandling mod gebyr, bl.a.  

 fordi det formentlig er i strid med kravet om lige behandling af borgerne, at  

 betaling af et særligt gebyr er eneste kriterium for en hurtigere  

 sagsbehandling.
Hidtil har ordningen alene været fastsat i henhold til  

 finansloven, hvoraf fremgår, at Plantedirektoratet f.eks. foretager  

 il-analyser som serviceydelser.
 Hvis ordningen ikke kan videreføres, må  

 prøverne analyseres i den rækkefølge, de modtages,  

 hvilket i spidsbelastningsperioder kan give en uhensigtsmæssig lang  

 ventetid på visse resultater.
 Da hasteundersøgelser i meget høj grad  

 anvendes af frø- og sædekornsvirksomhederne ved  

 opfølgning af hastende eksportordrer, herunder  

 fødevarehjælp, katastrofehjælp og lignende, vil en  

 ophævelse af ordningen blandt andet betyde, at virksomhederne får  

 dårligere muligheder for at konkurrere med udenlandske  

 leverandører med deraf følgende risiko for at miste  

 eksportordrer.
 Administrative konsekvenser m.v.
Efter den gældende ordning er der ved  

 fastsættelsen af de egentlige gebyrer taget hensyn til provenuet fra  

 betalingen for hastebehandlingen, og der budgetteres med fuld  

 omkostningsdækning.
Disse principper opretholdes, og  

 gennemførelsen af lovforslaget har derfor ikke administrative eller  

 finansielle konsekvenser for staten eller kommunerne.
Forslaget har på den baggrund heller ingen  

 økonomiske konsekvenser for erhvervslivet.
Der er alene tale om  

 videreførelse af en bestående, mangeårig ordning.
 Forslaget har ingen miljømæssige  

 konsekvenser.
Forholdet til EU-retten Den gældende bemyndigelse til at fastsætte  

 bestemmelser til gennemførelse af forskrifter fastsat af Det  

 Europæiske Fællesskab foreslås omformuleret, så den  

 ud over gennemførelsen af direktiver også dækker  

 lovgivning i tilknytning til beslutninger og forordninger.  

 Straffebestemmelsen foreslås tilsvarende ændret.
Høring Følgende organisationer er hørt over  

 forslaget:
 Brancheudvalget for Frø, DAKOFO, Dansk  

 Erhvervsgartnerforening, Dansk Familielandbrug, Dansk  

 Frøhandlerforening, De danske Landboforeninger, De Samvirkende Danske  

 Frøavlerforeninger, Det Danske Haveselskab, Forbrugerrådet,  

 Foreningen af Danske Havefrøgrossister, Foreningen af danske  

 Planteforædlere, Foreningen af danske Stammeejere af Mark- og  

 Havefrø, Handelskammeret, Landbrugsraadet, Landsforeningen Den Lokale  

 Andel, Sammenslutningen af danske Sortsejere.
Bemærkninger til de enkelte bestemmelser Til § 1, nr. 1 Bestemmelserne i § 1, stk. 1 og 2, indeholder en  

 revision af den gældende § 1, stk. 1. Den gældende  

 ordlyd omfatter kun adgangen til at fastsætte bestemmelser til  

 gennemførelse af forskrifter, hvilket alene omfatter direktiver.
Med  

 ændringen bemyndiges ministeren til at fastsætte regler eller  

 træffe bestemmelser med henblik på gennemførsel af  

 såvel direktiver som forordninger og beslutninger, og til at fravige de  

 nævnte retsakter i det omfang, retsakter giver adgang dertil.  

 Bestemmelserne svarer til § 61, stk. 1 og 2, i lov nr. 471 af 1.  

 juli 1998 om fødevarer m.m.
Bemyndigelsen til ministeren til at  

 træffe konkrete bestemmelser forudsættes alene anvendt i  

 tilfælde af, at der f.eks. skal gennemføres EU-beslutninger om  

 hastende foranstaltninger vedrørende f.eks. importbegrænsninger,  

 og hvor der ikke er tid til at afvente udstedelse af generelle regler.
Bestemmelserne i § 1, stk. 3, svarer i  

 hovedsagen til § 1, stk. 2, i den gældende lov dog  

 således, at der i nr. 9 indsættes en bemyndigelse til at  

 opkræve gebyrer til hel eller delvis dækning af omkostningerne  

 for erindringsskrivelser.
Også i andre love indenfor  

 Fødevareministeriets ressort er der adgang til at opkræve  

 rykkergebyrer, jf. således blandt andet § 1, stk. 2, nr. 10 i  

 lovbekendtgørelse nr. 422 af 15. maj 1996 om foderstoffer og  

 § 25, stk. 1, nr. 3 i lovbekendtgørelse nr. 51 af 5. februar  

 1996 om plantenyheder Bestemmelsen i § 1, stk. 4, svarer i hovedsagen  

 til § 1, stk. 3, i den gældende lov.
 Efter forslaget etableres der i § 1, stk. 5  

 udtrykkelig lovhjemmel til i henholdsvis hastende og meget hastende  

 tilfælde at undersøge indsendte frøprøver forud  

 for tidligere indsendte prøver af frø og sædekorn og til  

 at opkræve særlig betaling for sådanne  

 undersøgelser.
Ved hastende undersøgelser udføres arbejdet  

 i renhedslaboratoriet, og spiringsanalysen påbegyndes senest dagen  

 efter, at prøven er modtaget og registreret.
Ved meget hastende  

 undersøgelser sættes arbejdet i gang forud for alt andet  

 arbejde.
Betalingen for en hastende undersøgelse har gennem  

 en årrække været det nævnte tillæg på 50  

 % af analyseprisen, dog med en prisreguleret øvre grænse, der  

 for tiden udgør 360 kr.
Analyseprisen beregnes i henhold til  

 bekendtgørelse om betaling for kontrol med frø og  

 sædekorn, jævnfør senest bekendtgørelse nr. 1123 af  

 17. december 1997, der er gældende for finansåret 1998.  

 Tillægget for meget hastende undersøgelser udgør samme  

 tillæg som for hastende undersøgelser samt et særligt  

 tillæg, der hidtil har udgjort mellem 1.138 kr. og 1.704 kr.
Dette  

 tillæg foreslås fastsat til 1.200 kr.
Baggrunden for de  

 betydelige tillæg i forhold til den ordinære analysepris er, at  

 man vil undgå, at en for stor del af prøverne indsendes til  

 henholdsvis hastende og meget hastende undersøgelser.
 Ved fastsættelsen af betalingen er lagt til grund,  

 at den skal være af en sådan størrelse, at muligheden for  

 de særlig hurtige gennemførelser af analyser kun udnyttes i  

 begrænset omfang, jf. i øvrigt de almindelige bemærkninger  

 til lovforslaget.
I loven foreslås som § 1, stk. 5,  

 endvidere indsat en rentebestemmelse i stedet for bemyndigelsen ved  

 tekstanmærkning nr. 59 på finansloven.
Den gældende  

 rentesats er en fast rente på 1,3% månedlig, jævnfør  

 bekendtgørelse om betaling for kontrol m.m. med frø og  

 sædekorn.
Ved ændringen nedsættes rentesatsen, så den  

 svarer til den almindelige rentesats i henhold til renteloven med tilknyttede  

 forskrifter, dog mindst 50 kr.
Rentesatsen nedsættes herved, ligesom  

 den bliver variabel i forhold til diskontoen.
 Bestemmelsen i § 1, stk. 7, udvider  

 udpantningsadgangen til ud over gebyrer også at omfatte gebyr for  

 erindringsskrivelser og tillæggene for hastende undersøgelser og  

 renter. Ændringen er en konsekvens af forslagets § 1, stk. 3,  

 nr. 9 og § 1, stk. 5.
Til § 1, nr. 2 Bestemmelsen svarer i hovedsagen til § 68 i lov nr.  

 471 af 1. juli 1998 om fødevarer m.m.
Der er tale om en  

 præcisering i forhold til den gældende § 1, stk. 2, nr.  

 8. Hjemmelen til at offentliggøre kontrolresultater med oplysning om  

 navn og sanktioner agtes benyttet ved offentliggørelse af resultaterne  

 af Plantedirektoratets kontrol med spisekartofler og  

 læggekartofler.
Til § 1, nr. 3 Ved ændringen indføres tillige hjemmel til at  

 sanktionere overtrædelse af bestemmelser truffet i medfør af  

 forslagets § 1, stk. 1 eller stk. 2.
Til § 1, nr. 4 Bestemmelsen er ny og en konsekvens af forslagets  

 § 1, stk. 1, der udvides til også at gælde forordninger og  

 beslutninger.
Til § 1, nr. 5 Den ændrede ordlyd er af lovteknisk karakter, og den  

 er en følge af lov nr. 474 af 12. juni 1996 om ændring af  

 straffeloven, for så vidt angår strafansvar for juridiske  

 personer.
Til § 2 Det foreslås, at loven træder i kraft den 1.  

 januar 1999.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 834 af 18. december 1991 om frø, kartofler og planter  

 foretages følgende ændringer:
 § 1. Landbrugsministeren kan fastsætte bestemmelser om  

 produktion og salg af frø, kartofler samt levende planter og  

 plantedele og kan herunder fastsætte bestemmelser til  

 gennemførelse af forskrifter fastsat af De Europæiske  

 Fællesskaber.
 1. § 1 affattes således:
» Stk. 2. Landbrugsministeren kan ved fastsættelse af  

 bestemmelser efter stk. 1 fastsætte regler om Stk. 2. Ministeren kan fastsætte regler eller  

 træffe bestemmelser om fravigelse af reglerne i de i stk. 1  

 nævnte retsakter, i det omfang disse indeholder adgang hertil.
1)	registrering af produktions- og salgsvirksomheder, 1)	registrering af produktions- og salgsvirksomheder, 2)	afprøvning, godkendelse og navngivning af sorter af  

 landbrugs- og havebrugsplantearter og om oprettelse af officielle  

 fortegnelser over godkendte sorter, 2)	afprøvning, godkendelse og navngivning af sorter af  

 landbrugs- og havebrugsplantearter og om oprettelse af officielle  

 fortegnelser over godkendte sorter, 3)	godkendelse og afprøvning af formeringsmateriale af  

 slægter og arter af træer, der finder forstlig anvendelse, og om  

 oprettelse af en officiel fortegnelse over godkendt materiale, 3)	godkendelse og afprøvning af formeringsmateriale af  

 slægter og arter af træer, der finder forstlig anvendelse, og om  

 oprettelse af en officiel fortegnelse over godkendt materiale, 4)	klassificering og godkendelse til salg på grundlag af  

 oprindelse, anvendelse, sundhed, kvalitet, behandling m.m., 4)	klassificering og godkendelse til salg på grundlag af  

 oprindelse, anvendelse, sundhed, kvalitet, behandling m.m., 5)	indførsel og udførsel, 5)	indførsel og udførsel, 6)	pakning og mærkning, 6)	pakning og mærkning, 7)	regnskab over lager og salg, 7)	regnskab over lager og salg, 8)	kontrol med overholdelsen af de fastsatte bestemmelser samt om  

 offentliggørelse af kontrol- og analyseresultater samt af resultaterne  

 af den officielle sortsafprøvning, 8)	kontrol med overholdelsen af de fastsatte bestemmelser samt om  

 offentliggørelse af kontrol- og analyseresultater samt af resultaterne  

 af den officielle sortsafprøvning og 9)	gebyrer til dækning af udgifterne ved afprøvning,  

 godkendelse, kontrol og administration.
 9)	gebyrer til dækning af udgifterne ved afprøvning,  

 godkendelse, kontrol og administration og gebyrer til hel eller delvis  

 dækning af omkostningerne for erindringsskrivelser.
 Stk. 3. I bestemmelserne fastsat efter stk. 1 kan der  

 fastsættes regler om udbud til salg, fordeling, levering eller anden  

 form for overdragelse.
Stk. 3. Regler udstedt i medfør af stk. 1 kan blandt  

 andet indeholde forskrifter om Stk. 4. Der er udpantningsret for gebyrer fastsat efter  

 stk. 2, nr. 9.
 Stk. 4. I regler udstedt i medfør af stk. 1 kan der  

 fastsættes forskrifter om udbud til salg, fordeling, levering eller  

 anden form for overdragelse.
Stk. 5. Prøver af frø og sædekorn kan mod  

 betaling af et tillæg til analyseprisen undersøges forud for  

 tidligere modtagne prøver.
I hastende tilfælde betales et  

 tillæg på 50 % af analyseprisen jf. stk. 3, nr. 9. I meget  

 hastende tilfælde betales tillige et særligt tillæg  

 på 1200 kr.
 Stk. 6. Betalingsforpligtelser, der er fastsat ved forordning,  

 eller som følger af regler fastsat i henhold til denne lov, og som  

 ikke opfyldes rettidigt overfor den afgiftsopkrævende myndighed,  

 tillægges, medmindre andet er fastsat ved forordning, en årlig  

 rente svarende til renten i henhold til rentelovens § 5.. Den tillagte rente  

 udgør dog mindst 50 kr.
Stk. 7. Der er udpantningsret for gebyrer fastsat efter  

 stk. 3, nr. 9, for tillæg fastsat efter stk. 5 og for renter  

 tillagt efter stk. 6.« 2. Efter § 1 indsættes:
»§ 1 a.
Ved fastsættelse af regler efter  

 § 1, stk. 3, nr. 8, om offentliggørelse af kontrol- og  

 analyseresultater kan ministeren for fødevarer, landbrug og fiskeri  

 fastsætte regler om offentliggørelse med navns nævnelse af  

 resultater og sanktioner på grundlag af kontrol, der er  

 gennemført i henhold til regler fastsat efter loven.
Stk. 2. Ministeren kan fastsætte regler om formen for og  

 omfanget af offentliggørelse, herunder at offentliggørelse kan  

 ske elektronisk.
Ministeren kan bestemme, at visse resultater ikke skal  

 offentliggøres.
Stk. 3. Ministeren kan bestemme, at offentliggørelse  

 skal ske på grundlag af et af ministeren oprettet  

 edb-informationssystem vedrørende kontrolresultater.
Til brug for  

 offentliggørelse kan ministeren på ethvert tidspunkt, herunder  

 periodisk, videregive såvel enkeltstående oplysninger som  

 masseoplysninger fra informationssystemet til en ubestemt kreds af modtagere.  

 Enhver har adgang til fra informationssystemet af få meddelt  

 oplysninger, der enten har været offentliggjort eller som skal  

 offentliggøres.
Adgangen omfatter såvel enkeltstående  

 oplysninger som masseoplysninger.« § 4. Overtrædelser af § 2, stk. 2, straffes  

 med bøde.
 3. § 4, stk. 1, affattes således:
»Overtrædelser af bestemmelser truffet i  

 medfør af § 1, stk. 1 eller 2 samt overtrædelser af § 2, stk. 2,  

 straffes med bøde.« Stk. 2. I forskrifter fastsat efter § 1  

 kan der fastsættes straf af bøde for overtrædelse af  

 bestemmelserne i forskrifterne.
 4. I § 4, stk. 2, indsættes efter »forskrifterne«:
»samt for overtrædelse af bestemmelser i Det  

 Europæiske Fællesskabs forordninger og beslutninger om forhold,  

 som er omfattet af denne lov.« 5. § 4, stk. 3, affattes således:
Stk. 3. Er overtrædelsen begået af et aktieselskab,  

 anpartsselskab eller lignende, kan der pålægges selskabet som  

 sådant bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunens  

 styrelse, kan der pålægges kommunen eller det kommunale  

 fællesskab bødeansvar.
