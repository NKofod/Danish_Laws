Landsskatteretskendelse vedr.
Bidrag til politisk parti i  

 forbindelse med en valgkampagne Klagen skyldes, at regionen har anset bidrag  

 ydet til partiet B i forbindelse med en valgkampagne som maskeret udlodning  

 til  

 hovedaktionæren.
Landsskatterettens afgørelse Skattemyndighedens afgørelse  

 stadfæstes.
Sagens oplysninger Klageren ejer hele  

 aktiekapitalen i selskabet C A/S, der ejer hele kapitalen i selskabet D A/S.  

 Herudover  

 ejer C A/S kapitalandele i en række selskaber.
 Selskaberne C A/S og D A/S  

 har i indkomståret 2002 ydet bidrag til Bs valgkampagne med henholdsvis  

 17.000  

 kr. og 16.000 kr., i alt 33.000 kr.
 Selskaberne har ikke  

 selvangivet fradrag for bidragene til Bs valgkampagne.
Skattemyndighedens afgørelse Regionen har i medfør af  

 skattestyrelseslovens § 14, stk. 4, forhøjet klagerens indkomstansættelse med  

 33.000 kr.
Regionen har således anset de af selskaberne C A/S og D A/S ydede  

 bidrag til Bs valgkampagne, som maskeret udlodning til klageren.
 Da selskaberne ikke kan have  

 haft en forventning om konkrete modydelser som følge af de ydede bidrag til  

 partiet B, anses bidragene som en gave.
Efter ligningslovens § 8 A  

 kan selskaber fratrække gaver til foreninger mv., der af skatteministeriet er  

 godkendt til at modtage gaver med denne virkning, når selskabet har ydet en  

 gave på mindst 500 kr. og maksimalt 5.000 kr.
Det er således korrekt, at  

 selskaberne ikke har foretaget fradrag for de ydede bidrag.
Hvis et selskab yder gaver,  

 der ikke giver ret til skattemæssigt fradrag kan disse anses for ydet i  

 hovedaktionærens personlige ideelle interesse.
Bidrag til politiske partier  

 må  

 som udgangspunkt anses for at være givet som udslag af giverens personlige  

 interesse, og dette må gælde uanset hvilket parti, der er tale  

 om.
Det forekommer ikke  

 acceptabelt, at personer med bestemmende indflydelse i selskaber, skal kunne  

 opnå en skattebesparelse ved at yde bidrag til politiske partier gennem disse  

 selskaber frem for direkte af den personlige  

 formue.
 Det ydede bidrag til B må  

 derfor anses som maskeret udlodning til klageren efter ligningslovens § 16 A,  

 stk. 1.
Klagerens påstand og argumenter Klagerens repræsentant har  

 fremsat påstand om, at klagerens indkomstansættelse nedsættes med 33.000 kr.
 Det er af afgørende betydning  

 for erhvervslivet og dermed også for de af klageren ejede selskaber, at der i  

 den politiske ledelse er en velvillig indstilling til erhvervslivet.
 Ledelsen i selskaberne har  

 derfor i selskabernes interesser valgt at bidrage til Bs valgkampagne,  

 da  

 partiet ifølge dets programmer og handlinger tilgodeser erhvervslivet i  

 størst muligt  

 omfang.
Klageren selv er hverken  

 politisk interesseret eller medlem af noget politisk parti.
Det har således  

 ingen personlige økonomiske konsekvenser for klageren, hvilken politisk  

 ledelse  

 der er valgt.
SKAT, Hovedcenterets udtalelse Den påklagede afgørelse er  

 indstillet stadfæstet.
Politiske, økonomiske og erhvervsmæssige interesser  

 kan  

 ikke anses som almennyttige.
Foreninger og andre almennyttige organisationer  

 kan efter ligningslovens § 8 A godkendes som berettigede til at modtage  

 gaver,  

 hvor giver har mulighed for fradrag.
Organisationer, som varetager politiske,  

 økonomiske eller erhvervsmæssige interesser, kan ikke anses for almennyttige.
Efter § 114 i  

 aktieselskabsloven skal beslutning om at yde gaver endvidere træffes på  

 generalforsamling.
Der er ikke dokumentation for, at der er truffet en sådan  

 beslutning før udbetalingen fandt sted.
Der foreligger ikke nogen  

 modydelse for udgiften, og udgiften er derfor gave.
Da gaven ikke er omfattet  

 af aktieselskabslovens § 114, må der være tale om en gave ydet af  

 hovedaktionæren, og dermed maskeret udbytte som ikke er fradragsberettiget.
Landsskatterettens bemærkninger og begrundelse Det følger af  

 aktieselskabslovens § 114, at selskaber kan træffe beslutninger om, at der af  

 selskabets midler ydes gaver til almennyttige og dermed ligestillede formål i  

 det omfang, det under hensyntagen til hensigten med  

 gaven, selskabets økonomiske stilling samt omstændighederne i øvrigt må anses  

 for rimeligt.
 Bidragene  

 fra selskaberne C A/S og D A/S til Bs valgkampagne må anses som gaver.
Selskaber  

 er selvstændige juridiske enheder, hvorfor gaver, der ydes af sådanne  

 selskaber, som udgangspunkt er selskabets gaver, jf. herved  

 aktieselskabslovens  

 § 114. Det kan dog ikke antages at gælde i de tilfælde, hvor  

 gavedispositionen  

 må anses at tilgodese private interesser, således at aktionæren må anses for  

 den reelle gavegiver.
Gaven er i disse situationer maskeret udbytte, der er  

 skattepligtig  

 for aktionæren efter ligningslovens § 16 A.
I den foreliggende sag har  

 selskaberne ydet bidrag til en valgkampagne med den begrundelse, at B anses  

 som  

 det politiske parti, der i størst muligt omfang tilgodeser erhvervslivets  

 interesser.
Dette kan ikke sidestilles med gaver ydet til almennyttige  

 formål,  

 idet organisationer, som varetager politiske, økonomiske eller  

 erhvervsmæssige  

 interesser, ikke kan anses for almennyttige.
 Bidragene må derfor anses at  

 være ydet ud fra hovedaktionærens personlige interesse, hvorfor beløbet på  

 33.000 kr. er at betragte som maskeret udlodning, jf. ligningslovens § 16 A.
 Skattemyndighedens  

 afgørelse stadfæstes.
