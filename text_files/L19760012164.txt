 Den 6. oktober 1976 undertegnedes i København en protokol om  

 konsultationer mellem Danmark og Unionen af Socialistiske Sovjetrepublikker.
 Protokollens danske tekst har følgende ordlyd:
Dansk-sovjetisk protokol om konsultationer Kongeriget Danmark og Unionen af Socialistiske Sovjetrepublikker, der  

 ønsker at styrke den gensidige tillid og forståelse samt venskabet mellem de  

 to lande, og som er overbevist om, at befæstelsen af et fredeligt samarbejde  

 mellem Danmark og Sovjetunionen er i det danske og det sovjetiske folks  

 interesse, der udtrykker en stræben mod samarbejde med henblik på opretholdelse af  

 international fred og sikkerhed i overensstemmelse med De forenede Nationers  

 pagt, der er besluttet på også i fremtiden at udvikle samarbejdet på de  

 politiske, økonomiske, videnskabelige, tekniske, kulturelle og andre områder, har truffet aftale om følgende:
 1. Danmark og Sovjetunionen vil regelmæssigt afholde  

 konsultationer angående internationale problemer, der frembyder gensidig  

 interesse, samt angående spørgsmål, der vedrører bilaterale forhold.
 Sådanne konsultationer vil omfatte:
- spørgsmål inden for det bilaterale forhold på forskellige områder,  

 herunder de politiske, økonomiske, videnskabelige, tekniske og kulturelle  

 forbindelser; - medvirken til international afspænding og til styrkelse af international  

 sikkerhed, til opnåelse af fremskridt inden for våbenbegrænsning og  

 nedrustning; - udviklingen af situationen i Europa og gennemførelsen af bestemmelserne  

 i Slutakten fra Konferencen om Sikkerhed og Samarbejde i Europa; - vigtige internationale spørgsmål, herunder situationer, der fremkalder  

 spænding i forskellige områder af verden; - problemer, der frembyder gensidig interesse og er genstand for  

 multilaterale internationale forhandlinger, herunder sådanne, som behandles  

 inden for rammerne af De forenede Nationer; - alle andre problemer, som parterne finder det formålstjenligt at  

 udveksle synspunkter om.
 2. I tilfælde af, at der opstår situationer, som efter  

 begge parters mening udgør en trussel mod freden, en krænkelse af freden  

 eller, som fremkalder international spænding, vil begge regeringer sætte sig  

 i kontakt med hinanden med henblik på en udveksling af synspunkter om, hvad  

 der kan foretages til en bedring af situationen.
 3. Ovenfor anførte bestemmelser berører ikke  

 forpligtelser, som parterne tidliger har påtaget sig i henhold til  

 internationale overenskomster, som de er deltagere i, og er ikke rettet mod  

 nogen tredjestat.
4. Konsultationerne vil have en regelmæssig karakter  

 og vil finde sted skiftevis i København og Moskva.
Niveau og tidspunkter for  

 deres afholdelse samt emnerne for drøftelserne vil blive fastsat ved gensidig  

 overenskomst.
Udenrigsministrene eller deres repræsentanter vil mødes, når  

 dette bliver nødvendigt og i princippet mindst en gang om året.
København, den 6. oktober 1976 For Kongeriget Danmark K.
B.
Andersen For Unionen af Socialistiske Sovjetrepublikker A.
Gromyko Udenrigsministeriet, den 22. december  

 1976 .
