Den 2. februar 1967 er der i Bonn blevet undertegnet en protokol, ifølge  

 hvilken regeringerne i Danmark, Nederlandene og Forbundsrepublikken Tyskland  

 er blevet enige om at forelægge Den internationale Domstol deres  

 uoverensstemmelse vedrørende afgrænsningen af den kontinentale sokkel i  

 Nordsøen.
Protokollen med en tilhørende særlig overenskomst mellem Danmark og  

 Forbundsrepublikken Tyskland og en dertil knyttet undertegnelsesprotokol  

 mellem Danmark, Nederlandene og Forbundsrepublikken Tyskland har følgende  

 ordlyd:
 Protokol vedrørende indbringelse af en sag for Den internationale Domstol.
Kongeriget Danmarks, Kongeriget Nederlandenes og Forbundsrepublikken  

 Tysklands regeringer er blevet enige om at forelægge Den internationale  

 Domstol deres uoverensstemmelse vedrørende afgrænsningen af den kontinentale  

 sokkel i Nordsøen.
Med henblik herpå vil Kongeriget Danmarks og  

 Forbundsrepublikken Tysklands regeringer forelægge Den internationale Domstol  

 den særlige overenskomst, der er vedlagt denne protokol som bilag;  

 Forbundsrepublikken Tysklands og Kongeriget Nederlandenes regeringer vil  

 forelægge Den internationale Domstol den særlige overenskomst, der ligeledes  

 er vedlagt denne protokol som bilag.
 I overensstemmelse med bestemmelserne i den tillægsprotokol, der er  

 vedlagt nærværende protokol som yderligere bilag, vil de tre staters  

 regeringer anmode Den internationale Domstol om at behandle de ved de to  

 særlige overenskomster indledte sager under eet.
 Denne protokol med bilag gælder også for Land Berlin, såfremt  

 Forbundsrepublikken Tysklands regering ikke inden for tre måneder efter  

 undertegnelsen af denne protokol afgiver anden erklæring over for Kongeriget  

 Danmarks og Kongeriget Nederlandenes regeringer.
 UDFÆRDIGET i Bonn den 2. februar 1967 på dansk, nederlandsk og tysk.
For Kongeriget Danmarks regering K.
Knuth-Winterfeldt For Kongeriget Nederlandenes regering G.
E. van Ittersum For Forbundsrepublikken Tysklands regering Schutz Særlig overenskomst om indbringelse for Den internationale Domstol af en  

 uoverensstemmelse mellem Kongeriget Danmark og Forbundsrepublikken Tyskland  

 vedrørende afgrænsningen af den kontinentale sokkel i Nordsøen mellem  

 Kongeriget Danmark og Forbundsrepublikken Tyskland.
Kongeriget Danmarks regering og Forbundsrepublikken Tysklands regering,  

 som i betragtning af, at afgrænsningen af den kontinentale sokkel i Nordsøen i  

 kystområdet mellem Kongeriget Danmark og Forbundsrepublikken Tyskland er  

 blevet fastslået ved overenskomst afsluttet den 9. juni 1965, i betragtning af,at der for så vidt angår grænsens videre forløb består en  

 uoverensstemmelse mellem den danske regering og den tyske regering, som ikke  

 har kunnet bilægges ved indgående forhandlinger, har til hensigt at bilægge de udestående spørgsmål i samme ånd som den,  

 der præger deres venskabelige og nære indbyrdes forbindelser, erindrer sig forpligtelsen i henhold til artikel 1 i den dansk-tyske  

 voldgifts- og forligstraktat af 2. juni 1926 til at henvise alle  

 uoverensstemmelser,der ikke kan løses ad diplomatisk vej, til juridisk eller  

 forligsmæssig afgørelse, ihukommer den forpligtelse, som de i henhold til artiklerne 1 og 28 i den  

 europæiske konvention af 29. april 1957 om fredelig bilæggelse af  

 tvistigheder har påtaget sig til at henvise alle mellemfolkelige retstvister  

 til Den internationale Domstols afgørelse, for så vidt en anden fremgangsmåde  

 ikke er eller vil blive aftalt, under hensyn til, at Kongeriget Danmark er deltager i Den internationale  

 Domstols statut, og til den af Forbundsrepublikken Tyskland den 29. april  

 1961 afgivne erklæring om anerkendelse af Den internationale Domstols  

 kompetence i overensstemmelse med artikel 3 i konventionen af 29. april 1957  

 og med den af De forenede Nationers sikkerhedsråd den 15. oktober 1946  

 vedtagne resolution om de betingelser, under hvilke Den internationale  

 Domstol skal være åben for stater, der ikke er deltagere i Den internationale  

 Domstols statut, er blevet enige om følgende:
Artikel 1 Hvilke folkeretlige principper og regler finder anvendelse på  

 afgrænsningen af de dele af den kontinentale sokkel i Nordsøen, der tilhører  

 hver af parterne uden for den delgrænse, der er fastlagt ved ovennævnte  

 overenskomst af 9. juni 1965.
Artikel 2 1. et memorandum fra Forbundsrepublikken Tyskland, der  

 skal indgives inden seks måneder efter nærværende overenskomsts forelæggelse  

 for domstolen; 2. et svarskrift fra Kongeriget Danmark, der skal  

 indgives inden seks måneder efter det tyske memorandums aflevering; 3. en tysk replik efterfulgt af en dansk duplik, der  

 skal afleveres inden for sådanne tidsfrister, som domstolen måtte fastsætte.
Artikel 3 Denne overenskomst træder i kraft på datoen for dens undertegnelse.
 UDFÆRDIGET i Bonn, den 2. februar 1967 i  

 tre eksemplarer på engelsk.
For Kongeriget Danmarks regering K.
Knuth-Winterfeldt For Forbundsrepublikken Tysklands regering Schutz En tilsvarende særlig overenskomst undertegnedes samtidig af  

 Forbundsrepublikken Tysklands og Kongeriget Nederlandenes regeringer.
 Endvidere undertegnedes følgende protokol:
Protokol Ved undertegnelsen af den særlige overenskomst af dags dato mellem  

 Forbundsrepublikken Tysklands regering og henholdsvis Kongeriget Danmarks  

 regering og Kongeriget Nederlandenes regering om for Den internationale  

 Domstol at indbringe parternes uoverensstemmelse vedrørende afgrænsningen af  

 den kontinentale sokkel i Nordsøen, ønsker de tre regeringer at anføre, at de  

 er enige om følgende:
 UDFÆRDIGET i Bonn den 2. februar 1967 i fire eksemplarer på engelsk.
For Kongeriget Danmarks regering K.
Knuth-Winterfeldt For Forbundsrepublikken Tysklands regering Schutz For Kongeriget Nederlandenes regering G.
E. van Ittersum Den i den sidstgengivne protokol omhandlede notifikation til Den  

 internationale Domstol fandt sted den 20. februar 1967.
 Udenrigsministeriet, den 18. juli 1967.
J.
O.
Krag.
