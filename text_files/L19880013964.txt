 I tilslutning til Udenrigsministeriets bekendtgørelse nr. 83 af 11.  

 december 1972 og efterfølgende bekendtgørelser, senest nr. 45 af 28. juni  

 1984, Lovtidende C, meddeles det, at nedennævnte lande med virkning fra de  

 vedføjede datoer har tiltrådt eller ratificeret den i Wien den 24. april 1963  

 undertegnede konvention om konsulære forbindelser:
St.
Lucia har den 27. august 1986 givet meddelelse om succession i  

 konventionen med virkning fra 22. februar 1979.
 Nederlandene har med virkning fra 16. janaur 1986 tillige tiltrådt de til  

 konventionen knyttede fakultative protokoller.
 Nedennævnte lande har taget forbehold og afgivet erklæringer som følger:
 Nederlandene fortolker kapitel II i konventionen som omfattende alle  

 karrierekonsuler og konsulatsfunktionærer, herunder de personer, som er ansat  

 på et konsulat, der ledes af en honorær konsulatsembedsmand.
 Nederlandene anser ikke de af Egypten tagne forbehold med hensyn til  

 konventionens artikler 46, 49 og 62 og det af Marokko tagne forbehold med  

 hensyn til artikel 62 for gyldige.
 Den Tyske Demokratiske Republik forbeholder sig ret til at indgå  

 bilaterale aftaler i overensstemmelse med konventionens artikel 73 og  

 erklærer endvidere, at den anser artiklerne 74 og 76 som stridende mod  

 princippet om, at enhver stat har ret til at tiltræde konventioner, der  

 påvirker alle staters interesser.
 Amerikas Forenede Stater har den 4. september 1987 gjort indsigelse mod de  

 forbehold, som Yemen har taget over for konventionens artikel 35, stk. 3, om  

 konsulatspostens ukrænkelighed, artikel 46 om fritagelse for registrering og  

 artikel 49 om fritagelse for beskatning.
 Saudi-Arabien har den 29. juni 1988 afgivet erklæring om, at forsendelse  

 af juridiske og ikke-juridiske dokumenter skal begrænses til civile og  

 kommercielle spørgsmål og i andre tilfælde kun kan ske efter særlig aftale.
Endvidere erklærer Saudi-Arabien, at de privilegier og immuniteter, der  

 følger af konventionen, kun skal tilkomme det konsulære personale, ægtefæller  

 og mindreårige børn, men ikke andre familiemedlemmer.
Endelig erklærer  

 Saudi-Arabien, at de privilegier og immuniteter, der er omtalt i kapitel III  

 vedrørende honorære konsulatsembedsmænd, skal begrænses til honorære poster,  

 der er besat med en saudi-arabisk statsborger.
Honorære konsulater skal ikke  

 være berettiget til at anvende konsulatspost omtalt i konventionens artikel  

 35.
Udenrigsministeriet, den 14. december  

 1988 F.M.
