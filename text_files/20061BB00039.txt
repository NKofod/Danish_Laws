Fremsat den 17. november 2006 af  

 Charlotte Fischer (RV),  

 Ole Glahn (RV) og Marianne Jelved (RV) Forslag til folketingsbeslutning om  

 vurdering af lovforslags sundhedsmæssige konsekvenser Folketinget pålægger regeringen at sikre, at alle lovforslag,  

 der fremsættes efter den 1. oktober 2007, indeholder en vurdering af  

 lovforslagenes sundhedsmæssige konsekvenser.
Bemærkninger til forslaget Folkesundheden er en af fremtidens helt store politiske  

 udfordringer.
Danmark har fortsat som eneste nordiske land en middellevetid,  

 der ligger under OECD-gennemsnittet.
Samtidig er folkesygdommene i vækst.  

 Udfordringen kan ikke mødes alene ved at forbedre og udvide  

 behandlingstilbuddene  

 i sundhedsvæsenet, hvor vigtigt det end er.
Det vil være afgørende, at den  

 sundhedspolitiske vinkel indtænkes overalt i de politiske beslutninger, der  

 træffes, dvs. også på de sektorpolitiske områder, der ligger uden for det  

 snævert sundhedspolitiske, men som har betydning for folkesundheden.
Det skal  

 ske i erkendelse af, at befolkningens sundhedstilstand og velbefindende  

 påvirkes  

 af mange faktorer også uden for sundhedssektoren.
Det gælder f.eks. på  

 områder  

 som arbejdsmiljø, trafik og miljø.
På den baggrund ønsker Det Radikale Venstre, at regeringen pålægges  

 at gennemføre vurderinger af de sundhedsmæssige konsekvenser af alle sine  

 lovforslag.
Det skal ske på samme måde, som regeringen i dag redegør for det  

 enkelte lovforslags økonomiske, administrative og miljømæssige konsekvenser  

 samt for lovforslagets forhold til EU-retten, jf.
Statsministeriets cirkulære  

 nr. 159 af 16. september 1998 om bemærkninger til lovforslag og andre  

 regeringsforslag og om fremgangsmåden ved udarbejdelse af lovforslag,  

 redegørelser,  

 administrative forskrifter m.v.
 Der er overordnet fire formål med sundhedskonsekvensvurderingerne:
 at fremme sundheden blandt befolkningen bedst muligt,  at sikre, at politiske tiltag ikke har en uønsket indvirkning  

 på folkesundheden,  at de investerede ressourcer skaber mest mulig sundhed, og  at der skabes et godt grundlag for de politiske beslutninger.
Internationale organer som WHO og EU anbefaler allerede i dag  

 systematisk brug af sundhedskonsekvensvurderinger.
Også Statens Institut for  

 Folkesundhed (SIF) i rapporten »Sundhedskonsekvensvurderinger  Koncept.  

 Perspektiver.
Anvendelse i stat, amter og kommuner«, april 2005, slår til lyd  

 for systematisk brug af sundhedskonsekvensvurderinger, som instituttet  

 vurderer  

 kan blive »et værdifuldt redskab til samlet at vurdere de mange faktorer, der  

 påvirker folkesundheden, og dermed bidrage til velbelyste og velbegrundede  

 politiske og administrative beslutninger«, jf. rapportens side 19.
SIF fastslår endvidere i sin rapport, at der i dag ikke findes generelle  

 offentlige anbefalinger om at anvende sundhedskonsekvensvurderinger.
Det  

 påpeges, at sundhedskonsekvensvurderinger kun sjældent udarbejdes som  

 grundlag  

 for politiske, administrative og faglige beslutninger  og i det omfang  

 det  

 sker, er det primært i amter/regioner og kommuner.
Dertil kommer, at der er  

 flere danske eksempler i amter og kommuner på, at  

 sundhedskonsekvensvurderinger  

 direkte har påvirket de politiske beslutninger.
På den baggrund anbefalede  

 SIF  

 allerede i foråret 2004, da Finansministeriet skulle udarbejde en ny  

 vejledning  

 om konsekvensvurderinger af lovforslag, at lovforslags konsekvenser for  

 befolkningens mentale og fysiske velfærd, sundhed og sikkerhed blev omfattet  

 af  

 vejledningen.
Til trods for denne anbefaling er sundhedskonsekvensvurderinger  

 ikke medtaget i Finansministeriets vejledning om konsekvensanalyser fra maj  

 2005.
Regeringen peger i sin folkesundhedsstrategi »Sund hele livet   

 de nationale mål og strategier for folkesundheden« på, at det offentlige skal  

 sikre viden om sundhed og sygdom og bidrage til udviklingen af nye metoder  

 til  

 forbedring af folkesundheden.
Konsekvente vurderinger af alle lovforslags  

 sundhedsmæssige konsekvenser vil sikre, at Danmark får mobiliseret den  

 nødvendige viden om nye lovforslags og politikkers effekt på folkesundheden.
Skriftlig fremsættelse Charlotte Fischer  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om vurdering af lovforslags sundhedsmæssige  

 konsekvenser.
(Beslutningsforslag nr.
B 39).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
