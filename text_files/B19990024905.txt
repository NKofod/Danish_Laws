Bekendtgørelse om statstilskud,  

 rammestyring,   

 skoleydelse m.v. ved produktionsskoler I medfør af § 3, stk. 3, § 13, stk. 1, 7 og 8, § 14, stk. 2, og §  

 19, stk. 2, i lov om daghøjskoler og produktionsskoler m.v. jf.  

 lovbekendtgørelse nr. 95 af 8. februar 1999, fastsættes:
Statstilskud § 1. Staten yder driftstilskud til  

 produktionsskoler, hvis vedtægter er godkendt, og som modtager  

 grundtilskud.
Driftstilskuddet omfatter tilskud til undervisningsudgifter,  

 fællesudgifter og bygningsudgifter og ydes som et samlet tilskud til  

 anvendelse inden for lovens rammer.
Tilskuddet ydes med et fast beløb  

 pr. årselev, jf. § 5, med en sats, hvis størrelse  

 fastsættes på de årlige finanslove.
 Stk. 2. Til årselever, som omfatter personer, der  

 deltager som led i aktiveringsforløb i henhold til lov om kommunal  

 aktivering eller lov om en aktiv arbejdsmarkedspolitik, ydes statstilskud med  

 80 pct. af det på finansloven fastsatte beløb pr.  

 årselev.
 Stk. 3. Staten refunderer udgiften til skoleydelse til  

 deltagere på produktionsskoler, jf. § 15 og § 18.
Rammestyring § 2. Inden for en ramme, der er fastsat på  

 finansloven, tildeler Undervisningsministeriet den enkelte produktionsskole  

 et antal årselever (aktivitetskvote), hvortil der maksimalt kan ydes  

 statstilskud.
Aktivitetskvoten tildeles for et finansår og udmeldes ved  

 årets begyndelse.
§ 3. Af den samlede aktivitetsramme afsættes  

 forlods en pulje på 200 årselever til nye skoler.
Den resterende  

 del af rammen fordeles til de øvrige skoler.
I det omfang puljen til  

 nye skoler ikke anvendes, indgår den i fordelingen til de øvrige  

 skoler.
 Stk. 2. Der tildeles den enkelte skole en  

 aktivitetskvote, der beregnes i forhold til skolens andel af den samlede  

 aktivitet i det seneste tilskudsgrundlagsår, jf. § 11, stk. 2. Ved  

 opgørelsen heraf medregnes ordinær produktionsskolevirksomhed,  

 hvortil der er ydet statstilskud.
Stk. 3. Hvor særlige forhold gør sig  

 gældende, herunder at en skole ikke har haft aktivitet i hele  

 tilskudsgrundlagsåret, kan Undervisningsministeriet beregne kvoten  

 på andet grundlag.
Undervisningsministeriet kan nedsætte  

 beregningsgrundlaget, hvis skolen har udskilt en del af sin aktivitet til en  

 ny selvstændig skole.
 Stk. 4. Nye skoler tildeles en kvote, der  

 fastsættes af Undervisningsministeriet ud fra en vurdering af behovet i  

 lokalområdet.
 Stk. 5. Såfremt det ikke er muligt inden for puljen  

 at tilgodese alle nye skoler, træffer Undervisningsministeriet ud fra  

 en vurdering af lokale behov afgørelse om, hvilke skoler der kan  

 tildeles en kvote.
 § 4. Såfremt en skole nedlægges,  

 træffer Undervisningsministeriet bestemmelse om, hvorvidt den  

 uudnyttede del af skolens aktivitetskvote skal tillægges en eller flere  

 andre skoler i lokalområdet.
Årselever § 5. En årselev som grundlag for ydelse af  

 driftstilskud beregnes som en elev i 1260 timer (svarende til 42 uger a 30  

 timer). Ved beregningen heraf kan højst medregnes 30 timer pr. uge.  

 Beregningen af det ugentlige timetal foretages som et gennemsnit for det  

 pågældende tilskudsår.
I uger med færre end 5  

 undervisningsdage, f.eks. på grund af skæve helligdage, medregnes  

 en forholdsmæssig andel af 30 timer i gennemsnitsberegningen.  

 Beregningen foretages i øvrigt efter reglerne i §§ 6-8.
 § 6. I årselevberegningen  

 medregnes:
 1)	Virksomhed (undervisning, produktion og andet praktisk arbejde), som  

 eleven har deltaget i på produktionsskolen.
 2)	Eventuel undervisning henhørende under anden uddannelseslov,  

 dog højst 1/3 af en elevs forløb (indskrivning) på  

 produktionsskolen og forudsat produktionsskolen har afholdt udgifterne til  

 denne undervisning.
 3)	Virksomhed (undervisning, produktion og andet praktisk arbejde)  

 under deltagelse i ekskursioner (én- eller flerdages), dog  

 højst 10 timer pr. dag.
4)	Praktikophold på anden institution eller arbejdsplads.
For den  

 enkelte elev kan dog højst medregnes 4 uger pr. påbegyndt  

 halvår.
Ved beregningen medtages det antal timer, eleven skulle have  

 deltaget i på skolen.
5)	Virksomhed (undervisning, produktion og andet praktisk arbejde)  

 under deltagelse i udvekslingsophold og lignende i andre lande.
For den  

 enkelte elev kan dog højst medregnes 4 uger og højst 10 timer  

 pr. dag.
§ 7. I årselevberegningen medregnes kun  

 virksomhed eleven har deltaget i samt virksomhed, hvor eleven har været  

 fraværende på grund af sygdom eller kortvarig udeblivelse.
For  

 den enkelte elev kan fravær dog højst medregnes med i alt 9 uger  

 pr. finansår.
 § 8. I årselevberegningen  

 indgår:
1)	Ordinære elever, der ved optagelsen på skolen ikke var  

 fyldt 25 år, og som følger undervisningen som  

 heltidsundervisning.
Herved forstås minimum 30 timer ugentlig som  

 gennemsnit.
Ved beregningen heraf medregnes undervisning under anden  

 uddannelseslov med indtil 1/3 af elevens forløb, uanset om denne kan  

 medregnes i årselevtallet, jf. § 6, nr. 2.
 2)	Elever optaget som led i en erhvervsgrunduddannelse (egu), en fri  

 ungdomsuddannelse eller et brobygningsforløb.
 3)	Elever fra folkeskolen, der deltager i korte  

 undervisningsforløb i henhold til folkeskolelovens § 9, stk.  

 5.
Stk. 2. Ved årselevberegningen medtages kun danske  

 statsborgere eller deltagere bosat i Danmark med opholdstilladelse og  

 tilmeldt folkeregisteret.
Der kan tillige medregnes deltagere  

 tilhørende det danske mindretal i Sydslesvig.
Som sådanne  

 anerkendes deltagere, der er udgået fra en dansk skole i  

 Sydslesvig.
 Ansøgning, udbetaling m.v.
§ 9. Ansøgning om statstilskud og tildeling  

 af aktivitetskvote indsendes til Undervisningsministeriet inden den 1.  

 november.
Eksisterende skoler, der modtager statstilskud, skal ikke indsende  

 ansøgning om tilskud og aktivitetskvote fra år til år, men  

 statstilskud vil fortsat blive anvist og aktivitetskvote beregnet på  

 grundlag af seneste tilskudsgrundlagsårs aktivitet, jf. § 3, stk. 2, og  

 § 11, stk. 2.
 Stk. 2. Skoler, der forventer en mindre aktivitet end i  

 det seneste tilskudsgrundlagsår, skal inden 1. november indsende  

 meddelelse til Undervisningsministeriet om deres forventede aktivitet i det  

 følgende kalenderår.
Stk. 3. Det er betingelse for at modtage statstilskud, at  

 en skole fortsat modtager kommunalt grundtilskud.
Hvis dette opsiges, skal  

 der straks gives meddelelse herom til Undervisningsministeriet.
§ 10. Statstilskud, herunder tilskud til  

 skoleydelse, beregnes og afregnes endeligt kvartalsvis bagud.
Beregningen  

 foretages på grundlag af en af skolen udarbejdet opgørelse over  

 aktiviteten i kvartalet.
Opgørelsen foretages på skemaer  

 udarbejdet af ministeriet og attesteres af skolens revisor.
Opgørelsen  

 indsendes til Undervisningsministeriet efter udløbet af hvert kvartal,  

 således at den er ministeriet i hænde senest den 10. i den efter  

 kvartalets udløb følgende måned.
 § 11. Staten udbetaler forskud på  

 statstilskud i lige store månedlige rater til skoler, der er  

 registreret i Undervisningsministeriet som modtagere af kommunalt  

 grundtilskud.
Stk. 2. Den månedlige forskudsrate beregnes  

 på grundlag af skolens aktivitet i det seneste  

 tilskudsgrundlagsår.
Tilskudsgrundlagsåret regnes fra den 1.  

 oktober til den 30. september det følgende år.
Forskudsraten vil  

 normalt blive beregnet som 1/12 af den tildelte aktivitetskvotes antal  

 årselever multipliceret med tilskudssatserne for det  

 pågældende finansår med tillæg af 1/12 af den  

 forventede udgift til skoleydelse.
I særlige tilfælde kan  

 forskudsraten fastsættes på andet grundlag.
 Stk. 3. For skoler, der ikke har haft aktivitet i  

 tilskudsgrundlagsåret eller kun i en del af dette, beregnes  

 forskudsraten på grundlag af den forventede aktivitet.
§ 12. I det beregnede kvartalstilskud, jf. § 10,  

 fradrages de i kvartalet udbetalte forskudsrater, og differencer reguleres i  

 2. forskudsrate i det følgende kvartal.
Eventuelt fortsatte  

 differencer i ministeriets favør modregnes i efterfølgende  

 rateudbetalinger.
 § 13. Statstilskud kan tilbageholdes eller  

 kræves tilbagebetalt, hvis aktivitetsopgørelserne ikke er  

 fyldestgørende, hvis en skoles virksomhed ikke er i overensstemmelse  

 med gældende bestemmelser om produktionsskoler, eller hvis skolen ikke  

 indgiver oplysninger til Undervisningsministeriet, som den er forpligtet  

 til.
§ 14. Hvis en skole ophører, standser sine  

 betalinger, eller der indgives begæring om konkurs, eller hvis der i  

 øvrigt er fare for, at skolens virksomhed må indstilles, skal  

 skolen straks give Undervisningsministeriet meddelelse herom.
Fortsat  

 udbetaling af tilskud kan i så fald gøres betinget af, at det  

 tilvejebringes rimelig sikkerhed for skolens fortsatte virksomhed.
Skoleydelse § 15. Skolen udbetaler en skoleydelse til  

 deltagere, der indgår i beregningen af skolens aktivitetskvote, jf. dog  

 stk. 2.
 Stk. 2. Der udbetales ikke skoleydelser til  

 følgende deltagere:
 1)	Deltagere, der modtager arbejdsløshedsdagpenge, sygedagpenge,  

 revalideringsydelse eller anden offentlig støtte, der tilsigter at  

 dække leveomkostninger.
 2)	Deltagere, der er optaget som led i en erhvervsgrunduddannelse  

 (egu).
 3)	Deltagere, der er optaget som led i et brobygningsforløb, og  

 hvis sammenhængende ophold på produktionsskolen er under 2 uger,  

 eller som modtager elevstøtte i henhold til lov om  

 folkehøjskoler, efterskoler, husholdningsskoler og  

 håndarbejdsskoler.
 4)	Deltagere, der er optaget som led i en fri ungdomsuddannelse, og som  

 modtager statens uddannelsesstøtte.
 5)	Deltagere, der er elever i folkeskolen og deltager i korte  

 undervisningsforløb i henhold til folkeskolelovens § 9, stk.  

 5.
 § 16. Skoleydelsens ugentlige størrelse for  

 elever under og over 18 år fastsættes hvert år på  

 finansloven.
Stk. 2. Skoleydelse udbetales normalt ugevis.
For  

 overskydende dage (mindre end en uge) beregnes og udbetales skoleydelsen med  

 1/5 af ugebeløbet pr. arbejdsdag.
 § 17. Skoleydelse udbetales fra det tidspunkt,  

 deltageren begynder på produktionsskolen (første dag med  

 deltagelse i skolen aktiviteter), og indtil det tidspunkt deltageren forlader  

 skolen (sidste dag med deltagelse i skolens aktiviteter, herunder eventuelle  

 aktiviteter uden for skolen), dog kun så længe deltageren  

 indgår i skolens aktivitetskvote, jf. § 15, stk. 1.
 Stk. 2. Skoleydelse udbetales uanset fravær ved  

 ferier og helligdage samt sygdom, jf. dog stk. 3-5.
 Stk. 3. Udbetaling af skoleydelse under ferier kan for  

 den enkelte deltager højst ske i 5 uger pr. løbende år,  

 regnet fra deltagerens optagelse på skolen.
Stk. 4. Skoleydelse udbetales ikke ved ferie med  

 feriegodtgørelse fra tidligere beskæftigelse.
I tilfælde  

 af en deltagers udeblivelse bestemmer skolen, hvorvidt der skal udbetales  

 skoleydelse.
 Stk. 5. Udbetaling af skoleydelse under fravær ved  

 sygdom og udeblivelse kan for den enkelte deltager højst ske i 9 uger  

 pr. finansår.
§ 18. Udgiften til skoleydelse indberettes til  

 Undervisningsministeriet i forbindelse med skolens kvartalsopgørelse,  

 jf. § 10. Udgiften refunderes skolen i det omfang den vedrører elever,  

 der indgår i kvoten, hvortil der ydes statstilskud.
I tilfælde  

 hvor en elev udgår af kvoten, ydes dog refusion indtil udgangen af den  

 pågældende uge.
Overgangsbestemmelser § 19. Bortset fra en pulje på 100  

 årselever til nye skoler indgår puljen til nye skoler, jf. § 3,  

 stk. 1, i tildelingen af aktivitetskvoter for 1999 ved årets start.
 Stk. 2. Til nye produktionsskoler, der ikke har  

 fået tildelt en aktivitetskvote ved starten af 1999, kan  

 Undervisningsministeriet tildele en kvote for en del af året 1999.  

 Kvoten sættes i forhold til den periode skolen vil være aktiv i  

 1999. Ansøgning om tildeling af aktivitetskvote efter denne  

 bestemmelse indsendes til Undervisningsministeriet inden den 1. juni  

 1999.
 Stk. 3. Inden den 15. august 1999 fordeles eventuelle  

 uforbrugte dele af puljen til nye skoler og øvrige uudnyttede  

 aktivitetskvoter, jf. § 4. Fordelingen foretages efter reglerne i § 3, stk.  

 2. Dog kan der efter ansøgning tages særligt hensyn til  

 ekstraordinære forhold på skolerne og omstillingsproblemer.  

 Ansøgning om tildeling af pladser efter denne bestemmelse indsendes  

 til Undervisningsministeriet inden den 1. juni 1999.
 § 20. Deltagere, der er optaget før den 1.  

 januar 1999, og som var fyldt 25 år ved optagelsen, indgår i  

 årselevberegningen og modtager skoleydelse, indtil de udskrives af  

 skolen, dog kun inden for den kvote, der er tildelt skolen, jf. § 2.
Stk. 2. Elever på den fri ungdomsuddannelse og  

 erhvervsgrunduddannelserne, der før den 1. januar 1999 har fået  

 tilsagn om optagelse på en produktionsskole, indgår i  

 årselevberegningen, uanset om de er fyldt 25 år ved optagelsen  

 på skolen.
De indgår dog kun inden for den kvote, der er tildelt  

 skolen, jf. § 2.
Ikrafttræden § 21. Bekendtgørelsen træder i kraft  

 den 5. maj 1999 med virkning fra den 1. januar 1999. Samtidig ophæves  

 bekendtgørelse nr. 36 af 15. januar 1997 om statstilskud, skoleydelse  

 m.v. ved produktionsskoler.
