 I tilslutning til Udenrigsministeriets bekendtgørelse nr. 60 af 14. juni  

 1990 meddeles det, at følgende lande med virkning fra de anførte datoer har  

 ratificeret eller tiltrådt De Forenede Nationers konvention om aftaler om  

 internationale køb, udfærdiget i Wien den 11. april 1980:
 Der er ved ratifikationen eller tiltrædelsen taget forbehold og afgivet  

 erklæringer som følger:
Forbundsrepublikken Tyskland har erklæret at have den opfattelse,  

 at de konventionsdeltagere, som har afgivet erklæring under konventionens  

 artikel 95, ikke kan anses som kontraherende stater i den betydning, som  

 følger af konventionens artikel 1, stk. 1, litra b.
Følgelig er der ikke  

 nogen forpligtelse til at anvende denne regel - og Forbundsrepublikken  

 Tyskland anser sig ikke forpligtet i denne henseende - når international  

 privatret fører til anvendelse af loven i en medlemsstat, som har afgivet  

 erklæring om, at den ikke vil være bundet af konventionens artikel 1, stk. 1,  

 litra b.
I overensstemmelse hermed har Forbundsrepublikken ikke afgivet  

 erklæring i henhold til artikel 95.
 Forbundsrepublikken Tyskland har endvidere erklæret, at konventionen  

 finder anvendelse på Vestberlin fra ikrafttrædelsesdatoen for  

 Forbundsrepublikken.
 Chile har i henhold til konventionens artikler 12 og 96 erklæret,  

 at de regler i artikel 11, artikel 29 eller del II, som tillader, at en  

 købeaftale eller en aftale om dens ændring eller ophør, eller et tilbud, et  

 antagende svar eller anden viljeserklæring udtrykkes i en anden form end  

 skriftligt, ikke gælder, såfremt en part har sit forretningssted i Chile.
 Tjekkoslovakiet har under henvisning til artikel 95 erklæret, at  

 det ikke vil være bundet af reglen i konventionens artikel 1, stk. 1, litra  

 b.
 Sovjetunionen har i overensstemmelse med konventionens artikler 12  

 og 96 erklæret, at de regler i artikel 11, artikel 29 eller del II, som  

 tillader, at en købeaftale eller en aftale om dens ændring eller ophør, eller  

 et tilbud, et antagende svar eller anden viljeserklæring udtrykkes i en anden  

 form end skriftligt, ikke gælder, såfremt en part har sit forretningssted i  

 Sovjetunionen.
 Canada har i overensstemmelse med konventionens artikel 93  

 erklæret, at konventionen omfatter Alberta, British Columbia, Manitoba, New  

 Brunswick, Newfoundland, Nova Scotia, Ontario, Prince Edward Island og  

 Northwest Territories.
 Canada har i overensstemmelse med konventionens artikel 95 endvidere  

 erklæret, at det for så vidt angår British Columbia ikke vil være bundet af  

 konventionens artikel 1, stk. 1, litra b.
Udenrigsministeriet, den 8. august 1991 F.M.
