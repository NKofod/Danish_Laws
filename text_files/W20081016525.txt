Erstatningsansvarslovens § 26, stk. 1 og 2, tortgodtgørelse  Forbrydelser mod kønssædeligheden mv., nævnets j. nr. 08-520-11186 N. j.nr. 08-520-11186 Skadevolderen havde henvendt sig til ansøger på 8 år og hendes veninde på 11 år, der begge legede på en legeplads.
Skadevolderen havde efter ansøgers og venindens forklaring rørt ved ansøgers ben og skridt, samt trukket hendes shorts ned og rørt ved hendes bagdel.
Endvidere havde skadevolderen formået ansøger til at holde om hans penis.
Ansøgers veninde havde uden skadevolderens viden optaget en video med sin mobiltelefon.
Videoen viste en mørkhåret voksen mand, der rørte ved en piges lår.
Politiet indstillede efterforskningen i sagen, idet gerningsmanden ikke kunne findes.
 Nævnet lagde ansøgers forklaring til grund og tilkendte hende herefter bl.a. under hensyntagen til hendes unge alder 10.000 kr. i godtgørelse for tort.
