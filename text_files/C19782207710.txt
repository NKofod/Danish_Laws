 1. Med virkning fra den 1. april 1978 dækker staten  

 vikarudgifter i forbindelse med afholdelse af 2 ugentlige konferencetimer pr.  

 børneforsorgs/omsorgspædagogstuderende i praktik, jfr. socialministeriets  

 bekendtgørelse nr. 202 af 12. april 1976, § 5, stk. 4.
2. Under forhandlinger mellem Socialarbejdernes Fælles  

 Udvalg, Børneforsorgs/omsorgspædagogstuderendes landsorganisation og  

 socialministeriet har personaleorganisationerne gjort opmærksom på, at der  

 ved døgninstitutionerne for børn og unge og dermed ligestillede institutioner  

 for børn og voksne, herunder inden for særforsorgen og åndssvageforsorgen er  

 tilfælde, hvor det ikke er muligt at skaffe nødvendig vikardækning i  

 forbindelse med praktiklærerens afholdelse af konferencetimer med  

 praktikanten.
Konferencetimerne afholdes derfor i et vist omfang af  

 medarbejderen (praktiklæreren) uden for vedkommendes normale arbejdstid.
 Der var under forhandlingerne enighed om, at konferencetimer er en  

 værdifuld del af praktikundervisningen, og at den udføres af medarbejdere,  

 der kender arbejdet og har forberedt sig.
Vikarbeløbet vil herefter i de nævnte tilfælde kunne udbetales efter gældende overenskomstmæssige satser til praktiklæreren selv som overtidsbetaling for 2 timer.
 3. Ved de ovennævnte forhandlinger var der endvidere  

 enighed om, at overarbejde principielt bør undgås.
 Man skal på denne baggrund henstille til praktikinstitutionerne, at  

 arbejdet på institutioner med børnefor sorgs/omsorgspædagogstuderende  

 praktikanter søges tilrettelagt således, at afholdelse af de 2 ugentlige  

 konferencetimer foretages inden for praktiklærerens normale arbejdstid.
 Man skal endvidere henstille, at praktikinstitutionerne eventuelt i  

 samarbejde med amtskommunerne og personaleorganisationerne bestræber sig på  

 at sikre den nødvendige vikardækning i videst muligt omfang.
