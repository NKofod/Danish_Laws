Ankestyrelsens principafgørelse B-1-90 om forskudsvis udbetaling af børnebidrag Resume:
 En mor var ikke berettiget til forskudsvis udbetaling af børnebidrag for en periode, hvor hendes børn var bortført til udlandet af deres fader.
 Kassation:
Principafgørelsen har ikke længere vejledningsværdi Kassationsdato:
10-06-2009 Love:
Lov om børnetilskud og forskudsvis udbetaling af børnebidrag - lovbekendtgørelse nr. 707 af 25. august 1995 - § 11, stk. 1 og § 18, stk. 2 Vejledninger:
Sikringsstyrelsens vejledning af 18. december 1986 - pkt. 24 Sagsfremstilling:
 gifterne ved børnenes forsørgelse i den pågældende periode.
 Sagsfremstilling: En kvinde havde klaget over et afslag på anmodning om forskudsvis udbetaling af børnebidrag for en periode på godt 1 år, hvor hendes 2 børn var bortført til udlandet af faderen.
Ansøgeren, der var skilt fra børnenes fader, havde forældremyndigheden over begge børn i denne periode.
Det var pålagt faderen at betale børnebidrag med forfaldsdag hver halvår den 1. april og den 1. oktober.
 Kommunen afslog anmodningen om forskudsvis udbetaling af børnebidrag med henvisning til, at moderen i bortførelsesperioden ikke havde afholdt udgifterne ved børnenes forsørgelse.
 I henhold til lov om børnetilskud og forskudsvis udbetaling af børnebidrag § 11, stk. 1, kan et bidrag til et barns underhold, der er fastsat efter lov om børns retsstilling, når det ikke betales på forfaldsdagen, udbetales af det offentlige til den person, der er berettiget til at kræve bidraget fastsat efter § 18, stk. 2, i lov om børns retsstilling.
 Civilretsdirektoratet har om spørgsmålet om, hvorvidt en forældremyndighedsindehaver kan kræve bidrag fastsat i medfør af børnelovens § 18, stk. 2, i en situation, hvor barnet opholder sig ulovligt uden for hjemmet, udtalt, at afgørelsen beror på et konkret skøn i hver enkelt sag.
 Afgørelse:
 Ankenævnet fandt, at ansøgeren ikke kunne få det i perioden forfaldne bidrag udbetalt, da børnene i denne periode havde haft ophold hos deres fader og blev forsørget af denne.
