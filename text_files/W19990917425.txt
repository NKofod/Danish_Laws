 God presseskik var ikke overtrådt, og klageren havde ikke krav  

 på genmæle.
 Kendelse fra Pressenævnet i sag nr.  

 37/1998.
Henkel Barnängen A/S har ved advokat Christian Th.  

 Kjølbye klaget til Pressenævnet over et indslag i udsendelsen  

 "Rene ord for pengene" bragt på DR 1 den 9. marts 1998, idet firmaet  

 finder, at god presseskik er tilsidesat.
Firmaet har tillige klaget over, at  

 Danmarks Radio har afvist at bringe et genmæle i anledning af  

 udsendelsen.
 Udsendelsen "Rene ord for pengene" er et forbrugerprogram,  

 der er udformet således, at seere med et bestemt telefon-endetal via  

 telefonen kan besvare nogle opgaver og derved medvirke i en konkurrence om  

 25.000 kr.
 I indslaget hed det:
"Studie speak: Vi er mange, der ikke vil rende rundt med  

 tænder, der har samme farve som indersiden af en termokande eller  

 følelsen af mos på pløkkerne.
Derfor bruger vi Denivit  

 Tandrens, selv om det er dyrere end andre tandpastaer.
I Føtex  

 købte vi i sidste uge en pakke Denivit Tandrens og en Colgate Karies  

 Control.
Spørgsmålet til dig er nu, hvor meget mere tandpasta  

 får du, hvis du vælger den billige Colgate i stedet for den dyre  

 Denivit? Speak: (1) Tror du, at du får 1½ gang  

 så meget tandpasta, hvis du vælger Colgate Karies Control i  

 stedet for Denivit Tandrens? Så taster du 1.
 (2) Det ku' jo også være, at du  

 får dobbelt så meget tandpasta? Tror du på det, så  

 tast 2.
(3) Eller måske får du mere end tre  

 gange så meget for den samme sum penge.
Er det det rigtige svar,  

 så tast 3.
 Studie speak: Det er nu, at du skal finpudse dit svar og  

 ringe herind i en fart.
I supermarkederne rundt omkring ligger der sådan en  

 reklame: "To ud af tre praktiserende tandlæger anbefaler Denivit  

 Tandrens", står der.
Det er mange.
Rigtig mange   måske lidt for  

 mange? (Ser en person ringe op på en telefon:) Stemme: Hos tandlægerne.
Det er Vivi.
J.
M.
A.: Ja goddag, mit navn er  Jørgen  Mejlhede  

  Andersen.
Jeg ringer fra Danmarks Radio, fra et program, der hedder Rene Ord  

 for Pengene. Årsagen til, at jeg ringer, er den, at vi kigger på  

 et produkt, der hedder Denivit Tandrens.
Jeg ringer for at høre, om  

 det er et produkt, som I anbefaler imod misfarvning af tænderne.
 (Tekst på skærmen "Hos tandlæge  

  Jette  Kormark  Benzon   telefoninterview med " Vivi  Jemili"").
 Kvinde: Det er det ikke   nej.
J.
M.
A.: Og det er du helt sikker på? Kvinde: Fuldstændig.
J.
M.
A.: Nåh, det er du fuldstændig   ha  

 ha.
 Kvinde: Ja, fuldstændig sikker på.
J.
M.
A.: OK   øhh.
Kvinde: Vi har selv undret os, og vi har faktisk talt over  

 det på et tidspunkt, for ikke ret lang tid siden, over vores  

 frokostbord.
Fordi vi undrede os over, at reklamen netop siger, at to ud af  

 tre tandlæger anbefaler det.
Vi gør det i hvert fald ikke.
Vi  

 må være en af dem, som ikke er med i den statistik.
Speak: Hvis man lytter til Denivit-reklamen, ser  

 tandlæge-Danmark sådan her ud: (Grafisk fremstilling af  

 Danmarkskortet.
Samtidig trommehvirvler). Tandlægerne flokkes i  

 begejstring for at anbefale Denivit Tandrens.
Rene Ord for Pengene ringede  

 rundt til de danske tandlæger for at checke Denivits reklame efter i  

 sømmene, og der var billedet et helt andet. (Den grafiske  

 fremstilling ændres.) Ja, faktisk helt modsat.
Hele fire ud af fem  

 tandlæger anbefaler ikke, at du bruger Denivit Tandrens imod  

 misfarvninger.
Det er hele 80% af de danske tandlæger.
Studie speak: Efter 195 samtaler med forskellige  

 tandlægeklinikker rundt omkring i Danmark må vi altså  

 stille et stort spørgsmålstegn ved reklamen.
Det firma, der  

 laver Denivit Tandrens, har godt nok sendt os en undersøgelse, der  

 skulle bevise, at to ud af tre tandlæger anbefaler Denivit Tandrens  

 imod misfarvninger, men undersøgelsen   den er hemmelig.
Den skal  

 behandles fortroligt og må derfor ikke citeres eller på anden  

 måde offentliggøres, og så er det jo godt, at vi har lavet  

 vor egen undersøgelse, selv om den altså viser det stik  

 modsatte, nemlig at fire ud af fem tandlæger ikke anbefaler Denivit  

 Tandrens imod misfarvninger.  Kaj  Stolze fra Tandlægehøjskolen  

 i København har undersøgt Denivit Tandrens:
Kaj  Stolze, (telefoninterview):Vi prøvede  

 i en lille undersøgelse, hvor vi etablerede nogle farvede  

 belægninger ved hjælp af klorhexidin, som er et mundskyllemiddel,  

 der giver farvede belægninger på tænderne.
Og der  

 prøvede vi Denivit overfor en almindelig tandpasta, og kunne ikke se  

 nogen som helst forskel.
De var lige gode til at fjerne belægningen.  

 Der kan man jo selvfølgelig hævde, at det ikke er en naturlig  

 belægning, og det må jeg selvfølgelig give ret i   det er  

 det ikke, men vi kunne ikke se nogen forskel under nogen  

 omstændigheder.
Studie speak: Ingen forskel.
Firmaet Henkel Barnängen  

 A/S, der laver Denivit Tandrens, mener   ikke overraskende   at kunne  

 dokumentere, at Denivit har en øget renseeffekt, men den dokumentation  

 er også fortrolig.
Vi har alligevel smugkigget lidt i den, og vi kan  

 afsløre, at firmaet Henkel Barnängen A/S har afprøvet  

 Denivit Tandrens.
De har gjort det i deres eget laboratorium, med deres egen  

 forsker, og så har de altså lavet deres egen videnskabelige  

 rapport.
Så når du i fremtiden skal vælge imellem f.eks.  

 Colgate og Denivit, så var det måske en ide at gøre op med  

 dig selv, hvilken dokumentation du skal tro på:  Kaj  Stolzes   fra  

 Tandlægehøjskolen eller den hemmelige fra firmaet, der laver  

 Denivit Tandrens.
Uanset hvad du vælger at smøre dine  

 tænder ind i, næste gang ud skal have poleret gelænderet,  

 så skal vi nu til svaret på spørgsmålet om  

 tandpastaens pris.
 Og det rigtige er: Nr. 3.
Da vi i sidste uge købte Denivit Tandrens i  

 Føtex kostede den kr. 19,95 for 50 ml. 180 ml Colgate Karies Control  

 kostede kr. 21,50. Du får altså over tre gange så meget  

 tandpasta ved at vælge Colgate Karies i stedet for Denivit  

 Tandrens." Klageren har anmodet Danmarks Radio om at bringe  

 følgende genmæle:
 "I anledning af indslaget om Denivit i Rene ord for  

 pengene den 9. marts 1998 skal oplyses, at Denivit's slogan bygger på  

 en rundspørge blandt 200 af landets 2166 praktiserende tandlæger  

 foretaget af et uafhængigt analyseinstitut i overensstemmelse med  

 retningslinjer, der gælder for sådanne målinger. 63% af de  

 spurgte har svaret ja til spørgsmålet: "Er Denivit en  

 tandpasta/tandrens, du vil anbefale dine patienter til fjernelse af  

 misfarvning".
Renseeffekten af Denivit er dokumenteret ved en  

 undersøgelse udført af Schwartzkopf & Henkel Cosmetics,  

 foretaget i henhold til internationalt offentliggjorte procedurer." Klageren har til støtte for klagen anført,  

 at det er kritisabelt, at der af Danmarks Radio er foretaget en sammenligning  

 af den undersøgelse, firmaet har fået foretaget af et  

 uafhængigt professionelt analyseinstitut med den undersøgelse,  

 programmets medarbejdere har foretaget.
Klageren har i den forbindelse  

 stillet spørgsmålstegn ved den måde,  hvorpå  

 Danmarks Radios undersøgelse er foregået.
Klageren har videre anført, at udsendelsens  

 konklusion   4 ud af 5 tandlæger anbefaler ikke, at man anvender  

 Denivit Tandrens   kan give anledning til misforståelser.
Der er  

 således en væsentlig forskel på ikke at være en af de  

 tandlæger, der vil anbefale et produkt og på at ville anbefale,  

 at man ikke anvender Denivit.
Klageren har videre anført, at producentens  

 dokumentation for produktet mistænkeliggøres, og at seerne  

 derved får en meget negativt   nærmest ringeagtende   opfattelse  

 af Denivit, hvilket er ganske uberettiget.
Klageren har tillige  

 anført, at omtale af kritisabel adfærd kan gøre  

 uoprettelig skade og kan have katastrofal markedsmæssig virkning,  

 når et godt og videnskabeligt testet produkt uberettiget miskrediteres,  

 således som det er sket i dette tilfælde.
 Klageren har yderligere anført, at det er  

 uacceptabelt, at et program, der arbejder for det formål at  

 afsløre producenters vildledning, i et forsøg på at skabe  

 en interessant historie ender med at foretage den egentlige vildledning af  

 forbrugeren.
 Klageren har endelig anført, at den  

 undersøgelse, firmaet har foretaget, viste, at Denivit i sin nye  

 formulering har større renseeffekt, sammenlignet med den gamle  

 formulering af Denivit.
 Til støtte for kravet om genmæle har klageren  

 anført, at der i udsendelsen blev givet mangelfulde og urigtige  

 oplysninger, der indbar en uberettiget miskreditering af Denivit, idet seerne  

 blev vildledt med hensyn til rigtigheden af Denivit's reklameslogan og  

 produktets renseeffekt.
Danmarks Radio har i en udtalelse anført, at  

 Danmarks Radio med spørgeundersøgelsen har foretaget sig to  

 ting.
Dels kontrolleret, om den pågældende tandlæge har  

 deltaget i undersøgelsen, dels undersøgt, om den  

 pågældende tandlæge vil anbefale Denivit Tandrens.
 Danmarks Radio har videre anført, at det ikke er  

 klart, på hvilket grundlag Denivit i afgørende grad med  

 videnskabeligt belæg kan påstås at være bedre end  

 andre tandpasta.
 Danmarks Radio har endelig fastholdt sin afvisning af  

 klagerens genmælekrav.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Erling Fugl.
 Pressenævnet udtaler:
 Pressenævnet lægger til grund, at Danmarks  

 Radios medarbejdere har stillet det samme spørgsmål til alle de  

 tandlæger, de har kontaktet, som i det interview, der blev bragt i  

 udsendelsen.
 Det er Pressenævnets opfattelse, at Danmarks Radio  

 på grundlag af den pågældende undersøgelse har  

 været berettiget til at konkludere som sket i udsendelsen, at 4 ud af 5  

 tandlæger "anbefaler ikke, at man anvender Denivit Tandrens", og der er  

 efter nævnets opfattelse derfor ikke grundlag for at udtale kritik af  

 denne konklusion.
 Pressenævnet finder heller ikke i øvrigt  

 grundlag for kritik af udsendelsen.
 Da de oplysninger, som klageren ønsker bragt som et  

 genmæle, ikke udgør en korrektion men derimod et supplement til  

 de oplysninger, der blev bragt i udsendelsen, tiltræder  

 Pressenævnet, at Danmarks Radio har afvist at bringe klagerens  

 genmæle.
 Afsagt den 27. maj 1998.
