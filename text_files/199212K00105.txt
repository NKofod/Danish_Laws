Nr LSF 105 Forslag til Lov om ændring af lov om erhvervsuddannelser (For perioden 1.  

 januar 1993 til 31. december 1995) Fremsat af undervisnings- og forskningsministeren (Bertel Haarder) den 25. november 1992 Vedtaget ved tredjebehandling den 18. december 1992 Lov nr. 1091 af 23/12/1992 § 1 I lov om erhvervsuddannelser, jf. lovbekendtgørelse nr. 668 af 29. juli  

 1992, foretages følgende ændringer:
 1. I § 31, stk. 1, indsættes efter »udvalg,»:  

 »jf. dog stk. 2,».
 2. I § 31 indsættes efter stk. 1 som nyt stykke:
» Stk. 2. Skoler, hvis bestyrelser er sammensat efter reglerne  

 i § 5, stk. 2, i lov om erhvervsskoler, kan godkende en virksomhed til at  

 gennemføre praktikuddannelse for den enkelte elev.« Stk. 2 bliver herefter stk. 3.
 3. I § 31, stk. 2, der bliver stk. 3, ændres »Det  

 faglige udvalg« til: »Skolen«.
 4. § 35, stk. 1, nr. 15, affattes således:
»15) Regler om behandling af godkendelsessager, jf. § 46.« 5. § 38, stk. 5, nr. 6, ophæves.
 6. I § 38, stk. 5, sidste pkt., ændres »nr. 1, 4, 5 og  

 6« til: »nr. 1, 4 og 5«.
 7. § 46 affattes således:
 » § 46. Det faglige udvalgs eller skolens afgørelse af, om en  

 virksomhed kan godkendes som praktiksted, træffes på grundlag af en vurdering  

 af, om virksomheden vil kunne gennemføre praktikuddannelsen i  

 overensstemmelse med de praktikregler, der er fastsat efter § 32, og om  

 virksomheden kan give elever tilfredsstillende oplæringsforhold.
 Stk. 2. Skolens afgørelse, jf. stk. 1, skal bygge på en konkret  

 vurdering af uddannelsesmulighederne i en virksomhed for en bestemt elev.
Stk. 3. Undervisnings- og forskningsministeren fastsætter efter  

 indstilling fra Erhvervsuddannelsesrådet regler om behandling af  

 godkendelsessager, herunder regler om frister vedrørende  

 sagsbehandlingen.« 8. I § 47, stk. 1, ændres »Et fagligt udvalgs  

 afgørelse« til: »Afgørelse«.
9. I § 48, stk. 1, ændres »stk. 2.« til:  

 »stk. 3.« § 2 Stk. 1. Loven træder i kraft den 1. januar 1993 og har gyldighed  

 til og med den 31. december 1995.
 Stk. 2. De afgørelser, som skolerne træffer i medfør af denne lov,  

 har gyldighed til udløbet af den periode, afgørelsen omfatter.
Oprindeligt fremsat forslag § 1 I lov om erhvervsuddannelser, jf. lovbekendtgørelse nr. 668 af 29. juli  

 1992, foretages følgende ændringer:
 1. I § 31, stk. 1, indsættes efter »udvalg,»:  

 »jf. dog stk. 2,».
 2. I § 31 indsættes efter stk. 1 som nyt stykke:
 » Stk. 2. Skoler, hvis bestyrelser er sammensat efter reglerne  

 i § 5, stk. 2, i lov om erhvervsskoler, kan godkende en virksomhed til at  

 gennemføre praktikuddannelse for den enkelte elev.«.
 Stk. 2 bliver herefter stk. 3.
 3. I § 31, stk. 2, der bliver stk. 3, ændres »Det  

 faglige udvalg« til: »Skolen«.
 4. § 35, stk. 1, nr. 15, affattes således:
 »15) Regler om behandling af godkendelsessager, jf. § 46.«.
 5. § 38, stk. 5, nr. 6, ophæves.
 6. I § 38, stk. 5, sidste punktum, ændres »nr. 1, 4, 5  

 og 6« til: »nr. 1, 4 og 5«.
 7. § 46 affattes således:
 » § 46. Det faglige udvalgs eller skolens afgørelse af, om en  

 virksomhed kan godkendes som praktiksted, træffes på grundlag af en vurdering  

 af, om virksomheden vil kunne gennemføre praktikuddannelsen i  

 overensstemmelse med de praktikregler, der er fastsat efter § 32, og om  

 virksomheden kan give elever tilfredsstillende oplæringsforhold.
 Stk. 2. Skolens afgørelse, jf. stk. 1, skal bygge på en konkret  

 vurdering af uddannelsesmulighederne i en virksomhed for en bestemt elev.
 Stk. 3. Undervisnings- og forskningsministeren fastsætter efter  

 indstilling fra Erhvervsuddannelsesrådet regler om behandling af  

 godkendelsessager, herunder regler om frister vedrørende  

 sagsbehandlingen.«.
 8. I § 47, stk. 1, ændres »Et fagligt udvalgs  

 afgørelse« til: »Afgørelse«.
 9. I § 48, stk. 1, ændres »stk. 2.« til:  

 »stk. 3.«.
§ 2 Stk. 1. Loven træder i kraft den 1. januar 1993 og har gyldighed  

 til og med den 31. december 1995.
 Stk. 2. De afgørelser, som skolerne træffer i medfør af denne lov,  

 har gyldighed til udløbet af den periode, afgørelsen omfatter.
Bemærkninger til lovforslaget Almindelige bemærkninger Lovforslaget omfatter bestemmelser, hvorved der i en periode på 3 år gives  

 skolerne kompetence til at godkende virksomheder som praktiksted for den  

 enkelte elev inden for erhvervsuddannelserne.
Forslaget indgår som en del af en række forslag, der tilsigter at mindske  

 problemerne vedrørende praktikpladssituationen.
Forslaget skal således  

 sammenholdes med de forslag, der samtidig er fremsat til lov om skolepraktik  

 i erhvervsuddannelserne (ændret pku-ordning, der tidsbegrænses), lov om  

 Arbejdsgivernes Elevrefusion (generel tilskudsordning m.v., der  

 tidsbegrænses) samt lov om erhvervsgrunduddannelse.
 Forslaget skyldes tillige et ønske om at få aktiveret de marginale  

 praktikpladsmuligheder, som kan løse den sidste rest af  

 praktikpladsproblemet, hvor tilskudsordningen og den i øvrigt bredt virkende  

 indsats bidrager til det store antal pladser, herunder allerede godkendte  

 pladser, som er ubesatte på grund af stagnation eller aktivitetsnedgang i de  

 pågældende virksomheder.
Forslaget om at tillægge skolerne kompetence til at godkende virksomheder  

 for den enkelte elev inden for erhvervsuddannelserne tilsigter at gøre brug  

 af uddannelseskapacitet i virksomheder, som rummer gode uddannelsesmuligheder  

 uden dog generelt at kunne godkendes som uddannelsessted.
Bl.a. mindre  

 virksomheders muligheder for at medvirke i praktikpladsoplæringen forøges  

 dermed.
Forslaget tilsigter tillige at anvende skolernes særlige muligheder  

 for at vurdere en virksomhed i sammenhæng med den enkelte elevs uddannelse,  

 herunder elevens konkrete valgfagskombinationer m.v.
Forslaget må også ses i  

 sammenhæng med bestemmelsen i erhvervsuddannelseslovens § 48, stk. 1 og 3 om  

 kombinationsaftaler.
De faglige udvalgs generelle godkendelseskompetence  

 opretholdes uændret.
Skolernes mulighed for at godkende virksomheder til  

 bestemte praktikperioder påregnes dermed at fungere som et supplement til den  

 hidtidige ordning med henblik på at imødekomme praktikpladsbehovet.
Samtidig  

 åbnes der mulighed for, at skolerne med udgangspunkt i den enkelte elevs  

 uddannelse og uddannelsesmæssige forudsætninger sammenholdt med virksomhedens  

 forhold, kan foretage en anden vurdering end det faglige udvalg, hvis  

 afgørelser normalt ikke er knyttet til en navngivet elev, men gælder for  

 indgåelse af uddannelsesaftaler i almindelighed inden for en uddannelses  

 område.
Skolens vurdering forudsættes at ske under respekt af de generelle  

 kvalitetskrav til praktikvirksomheder, idet der ikke ændres på virksomhedens  

 retlige ansvar i forhold til eleven.
 Uddannelsesaftaler skal i øvrigt indgås efter lovens almindelige  

 bestemmelser.
Den foreslåede arbejdsopgave for skolerne skal ses i forlængelse af  

 skolernes hidtidige beføjelser vedrørende formidling af praktikpladser,  

 vejledning og opsøgende arbejde.
Med forslaget udnyttes dermed de erfaringer,  

 som skolerne har erhvervet i forbindelse med dette arbejde samt i forbindelse  

 med pku-ordningen.
 Det påregnes, at denne nye godkendelsesmulighed også kan medvirke til, at  

 de faglige udvalg med tiden kan godkende en række nye virksomheder, hvis  

 første erfaringer med uddannelsen indhøstes i kraft af et konkret samarbejde  

 med en skole.
Økonomiske og administrative konsekvenser Lovforslagets konsekvenser har sammenhæng med skolernes opgaver vedrørende  

 praktikpladsvejledning og -formidling.
I 1992 har skolerne fået udbetalt 30  

 mio. kr. til formidling m.v. og 13 mio. kr. til opsøgende virksomhed.  

 Udvalget vedrørende alternativer til praktikpladskompenserende undervisning  

 har i oktober 1992 stillet forslag om, at det samlede tilskud til disse  

 opgaver forøges væsentligt bl.a. for derved at:
- intensivere vejledningen i forhold til eleverne, - undervise eleverne i praktikpladssøgning, - præmiere skoler for etablering af praktikpladser, - forbedre skolernes erfaringsopsamling og -udveksling, - effektivisere det opsøgende arbejde i forhold til virksomhederne og  

 deres ansatte, - aktivere praktikmuligheder i den enkelte virksomheds faglige randområde  

 og - fremme oprettelse af kombinationsaftaler.
 Til brug for en intensiveret indsats på skolerne i tilknytning til den  

 foreslåede nye kompetence for skolerne og de nævnte forslag fra udvalget  

 forudsættes statens tilskud til skolerne øget med 50 mio. kr. årligt.
Bemærkninger til de enkelte bestemmelser Til nr. 1 Ændringen er en konsekvens af forslaget til nr. 2.
Til nr. 2 Det foreslås, at skolerne kan godkende praktikvirksomheder til at  

 gennemføre en eller flere, eventuelt alle, praktikperioder for den enkelte  

 elev.
Skolernes godkendelser er et supplement til de faglige udvalgs  

 godkendelsesvirksomhed.
Der henvises i øvrigt til bemærkningerne til nr. 7 og  

 til de almindelige bemærkninger.
Bestemmelsen angiver tillige, at  

 godkendelsesretten alene gælder for skoler, hvis bestyrelser er sammensat  

 efter reglerne om paritet i erhvervsskolelovens § 5, stk. 2. Der er i dag  

 tale om et meget begrænset antal skoler med erhvervsuddannelser (7 skoler med  

 merkantile uddannelser), hvis bestyrelser ikke er paritetisk sammensat.
Det  

 forudsættes, at bestyrelsen som skolens overordnede ledelse er ansvarlig for  

 skolens anvendelse af bemyndigelsen til at godkende praktikvirksomheder.
 Forslaget bygger på, at skolerne kan noget, som de faglige udvalg ikke  

 kan:
 - Skolen har et umiddelbart kendskab til den enkelte elev og - ved den  

 opsøgende indsats - til den enkelte virksomhed.
- Skolernes kontakt med virksomheder er ikke begrænset af de barrierer,  

 der er indeholdt i arbejdsmarkedets struktur, herunder uddannelsernes  

 fordeling på udvalg.
De faglige udvalgs virksomhedskontakt er i højere grad  

 knyttet til virksomhedens og de eventuelle ansattes mulige organisatoriske  

 tilhør og af virksomhedens branchetilknytning m.v.
 - Skolen kan være enhver virksomheds lokale serviceorgan i  

 praktikpladsspørgsmål og kan levere en »færdigpakket«  

 uddannelsesaftale (elev, hjælp til virksomhedernes uddannelsesplanlægning for  

 den enkelte elev og i større sammenhæng, ansøgning om tilskud og  

 AER-refusion, udfyldelse af uddannelsesaftale, hjælp til diverse papirarbejde  

 m.v.).
- Skolen kan være formidler, når virksomheder, som kun kan bidrage til  

 dele af en uddannelse, skal forbindes i netværk omkring elever, den kan  

 rokere mellem virksomhederne og på den måde få en hel uddannelse, samtidig  

 med, at pladserne i virksomhederne hele tiden er besat.
Når en elev er på  

 skole udfyldes pladsen med en anden.
Der vil næppe blive færre ankesager fra virksomheder, der er underkendt af  

 de faglige udvalg.
De virksomheder, der søges aktiveret med forslaget, har  

 typisk hidtil slet ikke søgt godkendelse til den uddannelse, som den nu  

 godkendes til for en enkelt elev.
Det vil ofte være virksomheder, der er  

 godkendt til en anden uddannelse (inden for sit kerneområde), eller  

 virksomheder, der ikke forestiller sig, at de kan godkendes.
Nye virksomheder og nye vækstområder kan bedst fanges op ved en direkte og  

 opsøgende lokal indsats.
Lærlingeansættelse er ikke et emne, som den travle  

 iværksætter, den foretagsomme håndværker eller den flittige servicefabrikant  

 sætter højt på dagsordenen af egen drift.
Den nye virksomhedsleder vil ofte  

 være mere modtagelig for en skoles lokale indsats end for initiativer fra de  

 landsdækkende faglige udvalg og de organisationer, som han måske (endnu) ikke  

 har et afklaret forhold til.
 Det forudsættes, at skolen i samarbejde med vedkommende lokale  

 uddannelsesudvalg udmønter principperne for, hvordan skolen anvender den nye  

 beføjelse, jf. lovens § 41.
 Det forudsættes endvidere, at de faglige udvalg dels via de lokale  

 uddanelsesudvalg og dels ved den sædvanlige modtagelse af en kopi af indgåede  

 uddannelsesaftaler, følger skolernes anvendelse af det nye instrument  

 således, at de konkrete godkendelser i videst muligt omfang kan følges op med  

 generelle og således, at praksis kan udvikle en god harmoni mellem skolernes  

 og de faglige udvalgs indsats.
Til nr. 3 For elever, der gennemfører praktikuddannelse i form af beskæftigelse i  

 udlandet, jf. lovens § 5, stk. 4, overflyttes de faglige udvalgs hidtidige  

 kompetence vedrørende godkendelsen til skolerne.
Forslaget skal ses i  

 sammenhæng med, at skolerne har optagelseskompetencen for disse elever, og at  

 skolerne som følge af forslaget til nr. 2 nu får en ny kompetence på  

 praktikområdet.
Til nr. 4 Ændringen er en konsekvens af forslaget til nr. 2.
Til nr. 5 Ændringen er en konsekvens af forslaget til nr. 3.
Til nr. 6 Ændringen er en konsekvens af ændringen til nr. 5.
Til nr. 7 Forslaget indebærer ikke en ændring af de eksisterende generelle  

 godkendelseskriterier.
Skolens afgørelser om godkendelse til konkrete  

 uddannelsesforløb træffes under særlig hensyntagen til den enkelte elevs  

 behov, forudsætninger og muligheder for at gennemføre praktikuddannelsen  

 under tilfredsstillende oplæringsforhold i den pågældende virksomhed.  

 Ændringen er en konsekvens af forslaget i nr. 2 jf. også bemærkningerne  

 hertil.
Der henvises i øvrigt til det i de almindelige bemærkninger anførte  

 om forskelle mellem de faglige udvalgs og skolernes godkendelser.
Til nr. 8 Ændringen er en konsekvens af forslaget til nr. 2.
Til nr. 9 Ændringen er en konsekvens af ændringerne i nr. 2 og 3.
Til § 2 Loven foreslås at gælde til og med den 31. december 1995, idet de  

 afgørelser, som skolerne træffer i medfør af denne lov, dog vil få gyldighed  

 til udløbet af den periode, godkendelsen omfatter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om erhvervsuddannelser, jf. lovbekendtgørelse nr. 668 af 29. juli  

 1992, foretages følgende ændringer:
 1. I § 31, stk. 1, indsættes efter »udvalg,»:  

 »jf. dog stk. 2,».
 2. I § 31 indsættes efter stk. 1 som nyt stykke:
 » Stk. 2. Skoler, hvis bestyrelser er sammensat efter reglerne  

 i § 5, stk. 2, i lov om erhvervsskoler, kan godkende en virksomhed til at  

 gennemføre praktikuddannelse for den enkelte elev.«.
 Stk. 2 bliver herefter stk. 3.
 3. I § 31, stk. 2, der bliver stk. 3, ændres »Det  

 faglige udvalg« til: »Skolen«.
 § 31. Praktikuddannelsen foregår på en eller flere virksomheder,  

 der er godkendt af det faglige udvalg, og på grundlag af en uddannelsesaftale  

 mellem eleven og virksomheden.
 Stk. 2. Det faglige udvalg træffer afgørelse om, hvorvidt  

 praktikuddannelse i form af beskæftigelse i udlandet, jf. § 5, stk. 4, kan  

 sidestilles med praktikuddannelse i henhold til stk. 1.
 4. § 35, stk. 1, nr. 15, affattes således:
 »15) Regler om behandling af godkendelsessager, jf. § 46.«.
 § 35. Erhvervsuddannelsesrådet afgiver indstilling til  

 undervisnings- og forskningsministeren om:
1) - - - 15) Regler om de faglige udvalgs behandling af godkendelsessager, jf. §  

 46.
16) - - - Stk. 2-5. - - - 5. § 38, stk. 5, nr. 6, ophæves.
 6. I § 38, stk. 5, sidste punktum, ændres »nr. 1, 4, 5  

 og 6« til: »nr. 1, 4 og 5«.
§ 38. - - - Stk. 5. De faglige udvalg træffer afgørelse med hensyn til:
 1) Valg af grundfag for den enkelte uddannelse, jf. § 25, stk. 2.
 2) Godkendelse af praktikvirksomheder, jf. § 31, stk. 1, og § 46.
 3) Tvivlsspørgsmål vedrørende anvendelse af forbud mod ansættelse af unge  

 under 18 år på den enkelte virksomhed og dispensation fra forbud, jf. § 44,  

 stk. 4 og 5.
 4) Godkendelse af særbestemmelser i uddannelsesaftaler, jf. § 52, stk. 2.
 5) Afkortning eller forlængelse af uddannelser, jf. §§ 57-59.
 6) Afgørelser i henhold til § 31, stk. 2, om, hvorvidt praktikuddannelse i  

 form af beskæftigelse i udlandet kan sidestilles med praktikuddannelse i  

 henhold til § 31, stk. 1.
 De faglige udvalgs afgørelser med hensyn til nr. 1, 4, 5 og 6 kan ikke  

 indbringes for anden administrativ myndighed.
Stk. 6.-8 - - - 7. § 46 affattes således:
 » § 46. Det faglige udvalgs eller skolens afgørelse af, om en  

 virksomhed kan godkendes som pratiksted, træffes på grundlag af en vurdering  

 af, om virksomheden vil kunne gennemføre praktikuddannelsen i  

 overensstemmelse med de praktikregler, der er fastsat efter § 32, og om  

 virksomheden kan give elever tilfredsstillende oplæringsforhold.
 Stk. 2. Skolens afgørelse, jf. stk. 1, skal bygge på en konkret  

 vurdering af uddannelsesmulighederne i en virksomhed for en bestemt elev.
 Stk. 3. Undervisnings- og forskningsministeren fastsætter efter  

 indstilling fra Erhvervsuddannelsesrådet regler om behandling af  

 godkendelsessager, herunder regler om frister vedrørende  

 sagsbehandlingen.«.
 § 46. Det faglige udvalgs afgørelse af, om en virksomhed kan  

 godkendes som praktiksted, træffes på grundlag af en vurdering af, om  

 virksomheden vil kunne gennemføre praktikuddannelsen i overensstemmelse med  

 de praktikregler, der er fastsat efter § 32, og om virksomheden kan give  

 eleven tilfredsstillende oplæringsforhold.
 Stk. 2. Undervisnings- og forskningsministeren fastsætter efter  

 indstilling fra Erhvervsuddannelsesrådet regler om det faglige udvalgs  

 behandling af godkendelsessager, herunder regler om frister vedrørende  

 sagsbehandlingen.
 8. I § 47, stk. 1, ændres »Et fagligt udvalgs  

 afgørelse« til: »Afgørelse«.
 § 47. Et fagligt udvalgs afgørelse i henhold til § 46 om, at en  

 virksomhed ikke kan godkendes som praktiksted, kan af virksomheden indbringes  

 for Ankenævnet vedrørende Praktikvirksomheder, hvis afgørelser ikke kan  

 indbringes for anden administrativ myndighed.
Stk. 2-4. - - 9. I § 48, stk. 1, ændres »stk. 2.« til:  

 »stk. 3.«.
 § 48. Det er en betingelse for gennemførelse af en  

 erhvervsuddannelse, at der mellem eleven og en eller flere virksomheder er  

 indgået en uddannelsesaftale, jf. dog § 5, stk. 4, og § 31, stk. 2. Aftalen  

 skal omfatte alle uddannelsens praktik- og skoleophold, herunder en eventuel  

 svendeprøve.
Stk. 2. - - - § 2 Loven træder i kraft den 1. januar 1993 og har gyldighed til og med den  

 31. december 1995.
