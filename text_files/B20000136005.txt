Bekendtgørelse om servicejob I medfør af § 4, stk. 1, § 5, stk. 6, og  

 § 6, stk. 4, i lov om servicejob, jf. lov nr. 1081 af 29. december  

 1999, som ændret ved lov nr. 1249 af 20. december 2000,
fastsættes:
 § 1. Arbejdsformidlingen kan udbetale tilskud
jf. § 3 og supplerende tilskud jf. § 4 til  

 statsinstitutioner og (amts)kommuner, der ansætter en person i et  

 servicejob i henhold til lov om servicejob.
Stk. 2. Arbejdsformidlingen kan udbetale tilskud jf. § 3  

 og supplerende tilskud jf. § 4 til selvejende institutioner, der  

 ansætter en person i et servicejob i henhold til lov om servicejob.
Det  

 er en betingelse for udbetaling af tilskud og supplerende tilskud, at den  

 selvejende institution udfører offentlige serviceopgaver, og at den  

 selvejende institutions udgifter dækkes med mindst 50 pct. offentlige  

 tilskud.
 Stk. 3. Arbejdsformidlingen kan tillige udbetale tilskud jf.  

 § 3 og supplerende tilskud jf. § 4 til ikke-kommercielle  

 humanitære organisationer, der ansætter en person i et servicejob  

 i henhold til lov om servicejob.
 Stk. 4. Ansættelsesforhold, der etableres og  

 påbegyndes inden 31. december 2002, kan videreføres med tilskud  

 efter 31. december 2002.
Administration § 2. Arbejdsformidlingen skal som udgangspunkt  

 formidle servicejob på fuld overenskomstmæssig arbejdstid til  

 fuldtidsforsikrede medlemmer af en arbejdsløshedskasse.
 Stk. 2. Til deltidsforsikrede medlemmer af en  

 arbejdsløshedskasse skal Arbejdsformidlingen som udgangspunkt formidle  

 deltidsarbejde.
Udbetaling af tilskud § 3. Tilskuddet beregnes som en timesats gange  

 antal tilskudsberettigede timer, jf. stk. 2 - 3. Timesatsen beregnes som  

 100.000 kr. divideret med 1924, hvor 1924 er den normale arbejdstidsnorm  

 på ansættelsesområdet.
Hvis der på  

 ansættelsesområdet er aftalt en anden arbejdstidsnorm, benyttes  

 denne som divisor ved beregningen af timesatsen.
 Stk. 2. Tilskuddet udbetales for den tid, for hvilken  

 arbejdsgiveren udbetaler løn eller andre ydelser til den  

 pågældende uden samtidig refusion eller kompensation
fra det offentlige efter reglerne om dagpenge m.v.
Stk. 3. Tilskuddet kan højest udbetales for 37 timer om  

 ugen.
På ansættelsesområder, hvor der er aftalt anden  

 arbejdstidsnorm, kan der udbetales for timer op til denne norm.
§ 4. Til servicejob, der oprettes inden for  

 ældresektoren, kan der inden for en samlet ramme, jf. § 5,  

 stk. 4, i Lov om servicejob, ydes et supplerende tilskud på 50.000  

 kr. pr. person, der ansættes i et servicejob.
Det supplerende tilskud  

 ydes f.eks. i forhold til varetagelse af funktioner i forbindelse med  

 genoptræning, fysioterapi, hjemmepleje, hjemmesygepleje, særlige  

 indsatser for demente ældre samt varetagelse af plejehjemsfunktioner i  

 bred forstand m.v.
 Stk. 2. Det supplerende tilskud ydes som udgangspunkt til brug  

 for oplæring og uddannelse af den ansatte.
 Stk. 3. Det supplerende tilskud ydes efter »først-til-mølle«-princippet.
 § 5. Arbejdsgiveren underretter  

 Arbejdsformidlingen om ophør i servicejob senest ved  

 ansættelsesforholdets udløb.
 Stk. 2. En arbejdsgiver skal på begæring afgive de  

 nødvendige oplysninger til Arbejdsformidlingen til brug for  

 administration af ordningen.
Udbetaling og udbetalingsgrundlag § 6. Ved ansættelse af personer i  

 servicejob, hvor der er bevilget tilskud udbetaler Arbejdsformidlingen  

 tilskuddet månedsvis bagud på grundlag af arbejdsgiverens  

 anmodning om udbetaling af tilskuddet.
 Stk. 2. Det supplerende tilskud til servicejob inden for  

 ældresektoren udbetales som et éngangsbeløb første  

 gang der udbetales tilskud for den pågældende person.
 Stk. 3. Inden Arbejdsformidlingen kan udbetale tilskud og  

 supplerende tilskud til en selvejende institution, skal den  

 pågældende institution erklære, at institutionens udgifter  

 dækkes med mindst 50 pct. offentlige tilskud, og at institutionen  

 udfører offentlige serviceopgaver.
 Stk. 4. Inden Arbejdsformidlingen kan udbetale tilskud og  

 supplerende tilskud til en humanitær organisation, skal den  

 pågældende organisation erklære, at organisationen er  

 ikke-kommerciel.
 Stk. 5. Anmodning om udbetaling af tilskud og supplerende  

 tilskud skal indeholde oplysning om arbejdsgiverens navn, herunder  

 (amt)kommune, SE-nr./CVR-nr., kontonummer i et  

 pengeinstitut, den ansattes navn og cpr. nummer, det antal arbejdstimer for  

 hvilke, der er udbetalt løn m.v.
 Stk. 6. Anmodningen skal være Arbejdsformidlingen i  

 hænde senest den 15. i den efterfølgende måned.  

 Arbejdsformidlingen udbetaler tilskuddet inden udgangen af den måned,  

 hvor anmodningen er modtaget.
Årsafslutning § 7. Arbejdsgiveren skal årligt  

 erklære, at der ikke til servicejobbet er modtaget eller vil blive  

 modtaget offentlig støtte efter andre regler.
Stk. 2. Arbejdsgiveren indsender endvidere senest den 15.  

 august i det følgende år en revisorpåtegnet  

 årsopgørelse til Arbejdsformidlingen over forbruget af tilskud  

 og supplerende tilskud for hvert enkelt servicejob.
Det skal af den  

 revisorpåtegnede årsopgørelse fremgå, hvorledes det  

 supplerende tilskud er anvendt.
 Tilbagekaldelse af tilskud m.v.
 § 8. En modtager af tilskud har pligt til at  

 underrette Arbejdsformidlingen om forhold, der har betydning for retten til  

 tilskud og supplerende tilskud, jf. lov om servicejob.
Stk. 2. Arbejdsformidlingen træffer afgørelse om  

 at tilskud eller supplerende tilskud enten ikke skal udbetales eller  

 tilbagebetales, hvis 1)	arbejdsgiveren har afgivet urigtig erklæring om forhold der  

 har betydning for at opnå ret til tilskud eller supplerende tilskud,  

eller for at bevare retten hertil, eller 2)	arbejdsgiveren forsætligt har fortiet forhold, der har samme  

 betydning som under nr. 1.
Ikrafttrædelse § 9. Bekendtgørelsen træder i kraft  

 den 1. januar 2001.
 Stk. 2. § 4 finder dog anvendelse på  

 ansættelsesforhold, som etableres efter 5. november 2000.
 Stk. 3. Bekendtgørelse nr. 1157 af 29. december 1999 om  

 servicejob ophæves.
