Til politiet og arrestinspektørerne Når der i henhold til § 13, stk. 1 og 2, i Justitsministeriets cirkulære  

 nr. 220 af 16. december 1963 om samarbejde med Finland, Island, Norge og  

 Sverige angående fuldbyrdelse af straf m.v. som ændret ved cirkulære nr. 148  

 af 3. august 1994 af politiet fremsættes begæring om fuldbyrdelse i et andet  

 nordisk land af en her i landet idømt frihedsstraf, er det undertiden  

 forekommet, at der er gået relativt lang tid, inden der fra det pågældende  

 nordiske land er modtaget meddelelse om, at straffuldbyrdelsen kan finde sted  

 i dette land.
Særligt for frihedsberøvede personers vedkommende er det  

 uheldigt, når opholdet i arresthus, inden overførsel finder sted, bliver af  

 længere varighed.
Med henblik på at fremskynde behandlingen af disse sager i de andre  

 nordiske lande anmoder man om, at bestemmelsen i § 17 i nævnte cirkulære om  

 fremsættelse af »foreløbige'begæringer over for det pågældende nordiske  

 land bringes i anvendelse på det tidligst mulige tidspunkt under  

 straffesagens behandling i alle tilfælde, hvor det må antages, at der efter  

 domsafsigelsen vil blive fremsat begæring om fuldbyrdelse af frihedsstraf i  

 det pågældende land.
Endvidere anmoder man om, at begæringen i henhold til  

 cirkulærets § 13 fremsættes samtidig med, at fuldbyrdelsesordre meddeles.
Man henleder i øvrigt opmærksomheden på bestemmelserne i § 2, stk. 2 - 4,  

 i Direktoratet for Kriminalforsorgens cirkulære af 13. september 1978 om  

 anbringelse af varetægtsarrestanter.
Efter disse bestemmelser kan en  

 varetægtsarrestant, der efter en eventuel domfældelse kan forventes overført  

 til fuldbyrdelse af frihedsstraf i et andet nordisk land efter reglerne i  

 Justitsministeriets cirkulære nr. 220 af 16. december 1963, overføres fra et  

 arresthus til Københavns Fængsler, når efterforskningen i straffesagen i det  

 væsentligste er tilendebragt.
Overførsel forudsætter samtykke fra  

 varetægtsarrestanten.
Sådan overførsel kan også finde sted, når en person  

 efter domsafsigelsen afventer overførsel til et andet nordisk land, jfr. § 9  

 i direktoratets cirkulære af 29. august 1983 om anbringelse af personer, der  

 er idømt frihedsstraf eller forvaring og om overførsel mellem  

 kriminalforsorgens institutioner.
Disse ordninger er gennemført for i et vist  

 omfang at afbøde ulemperne ved længere ophold i et arresthus, hvor der blandt  

 andet sjældent er mulighed for fællesskab med personer af samme nationalitet.
Skrivelse af 24. august 1973 om fuldbyrdelse i et andet nordisk land af en  

 i Danmark idømt frihedsstraf ophæves. (KC C-5-5) P.M.V.
 E.B.
