Bekendtgørelse om indførelse af  

 miljøvilkår i overensstemmelse med lov nr. 472 af 1. juli 1998  

 om jordbrugets anvendelse af gødning og om plantedække for  

 så vidt angår hektarstøtte og præmier i  

 oksekødssektoren I medfør af § 1, stk. 3, i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 65 af 9. februar 1996,  

 som ændret, senest ved lov nr. 349 af 2. juni 1999  

 (bemyndigelsesloven), fastsættes følgende:
§ 1. Det er et vilkår for ydelse af  

 støtte til producenter af visse markafgrøder  

 (hektarstøtte), jf.
Rådets forordning (EF) nr. 1251/99 af 17.  

 maj 1999 om indførelse af en støtteordning for producenter af  

 visse markafgrøder, at ansøgere, der er omfattet af  

 forpligtelsen i henhold til § 21 og § 23 i lov nr. 472 af 1. juli 1998 om  

 jordbrugets anvendelse af gødning og om plantedække til at  

 udarbejde en markplan og en gødningsplan, rettidigt har opfyldt disse  

 forpligtelser for den planperiode, der begynder i august året  

 før året for den pågældende høst.
 Stk. 2. Ansøgere er forpligtet til på  

 anmodning at dokumentere opfyldelsen af de i stk. 1 nævnte  

 forpligtelser over for Plantedirektoratet.
 Stk. 3. Manglende overholdelse af stk. 1 eller 2  

 medfører en reduktion af støtten, som udgør 6 pct., dog  

 højst 30.000 kr.
 Stk. 4. Der sker dog ikke reduktion, hvis den beregnede  

 reduktion er mindre end et beløb svarende til hektarstøtten til  

 1 hektar korn det pågældende produktionsår.
 Stk. 5. Der kan ses bort fra reduktion i  

 ekstraordinære tilfælde.
§ 2. Det er et vilkår for ydelse af  

 præmier til kvægproducenter, jf.
Rådets forordning (EF) nr.  

 1254/99 af 17. maj 1999 om den fælles markedsordning for  

 oksekød, at ansøgere, der er omfattet af forpligtelsen i  

 henhold til § 22 og § 23 i lov nr. 472 af 1. juli 1998 om jordbrugets  

 anvendelse af gødning og om plantedække til at udarbejde  

 gødningsregnskab, har opfyldt denne forpligtelse for den planperiode,  

 der udløber i det år, hvor præmien optjenes.
 Stk. 2. Det er endvidere et vilkår for ydelse af de  

 i stk. 1 nævnte præmier, at ansøgere omfattet af stk. 1,  

 har overholdt bestemmelserne om gødskning i kapitel 2 i lov nr. 472 af  

 1. juli 1998 om jordbrugets anvendelse af gødning og om  

 plantedække i den planperiode, der udløber det år, hvor  

 præmien optjenes.
Stk. 3. Manglende overholdelse af stk. 1 medfører  

 tilbageholdelse af støtten.
Såfremt gødningsregnskabet  

 ikke er indsendt senest den 1. juni efter den afsluttede planperiode,  

 bortfalder støtten helt.
 Stk. 4. Manglende overholdelse af stk. 2 medfører  

 en procentuel reduktion af støtten svarende til den samlede  

 procentuelle overskridelse af virksomhedens kvote for kvælstof,  

 afrundet til nærmeste hele procent.
 Stk. 5. Der sker dog ikke reduktion i henhold til stk. 4,  

 hvis den beregnede reduktion er mindre end et beløb svarende til den  

 særlige handyrpræmie til et handyr det pågældende  

 kalenderår, eller hvis overforbruget af kvælstof udgør  

 højst 5 pct. efter afrunding.
 Stk. 6. Der kan ses bort fra bortfald og reduktion  

 ifølge stk. 3 og stk. 4 i ekstraordinære tilfælde.
 § 3. Reduktioner i henhold til §1, stk. 3 og § 2,  

 stk. 3 og 4, skal beregnes på grundlag af det  

 støttebeløb, som ansøgeren er berettiget til, efter  

 eventuelle reduktioner i henhold til EU-reglerne.
 § 4. Denne bekendtgørelse træder i kraft den 1.  

 august 1999 og anvendes første gang for hektarstøtte, som ydes  

 i produktionsåret 2000/2001 (høsten 2000), og for præmier  

 i oksekødssektoren, der udbetales for kalenderåret 2000.
