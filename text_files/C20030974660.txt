Vejledning om hensættelser til ikke afløben risiko  

  

 i skadesforsikring Da der har været rejst tvivl  

 om, i hvilke tilfælde regnskabsreglerne for skadesforsikringsselskaber  

 kræver,  

 at der foretages hensættelser til ikke afløben risiko, præciserer  

 Finanstilsynet  

 hermed reglerne.
Kravet om, at der skal  

 foretages hensættelser til ikke afløben risiko, følger af bestemmelsen i §  

 122,  

 stk. 1, nr. 3, litra b, i lov om forsikringsvirksomhed, hvorefter  

 værdiansættelsen skal ske på en måde, så "der tages hensyn til alle  

 forudsigelige risici og eventuelle tab, som er opstået i løbet af det  

 regnskabsår, årsregnskabet vedrører, eller i et tidligere regnskabsår, selv  

 om  

 disse risici eller tab først bliver kendt mellem balancetidspunktet og det  

 tidspunkt, på hvilket årsregnskabet udarbejdes." Ved udstedelsen af  

 forsikringsaftaler modtager forsikringsselskabet præmier, der skal dække  

 selskabets driftsomkostninger samt udbetaling af erstatninger for de  

 forsikringsbegivenheder, der indtræffer, i den periode, som forsikringerne  

 dækker.
Hvis forsikringerne dækker en periode, der rækker ud over  

 regnskabsperioden afsættes en forholdsmæssig del af de modtagne præmier som  

 et  

 passiv i balancen (præmiehensættelser) med henblik på, at det således afsatte  

 beløb skal dække den del af driftsomkostningerne, der påløber, og den del af  

 forsikringsbegivenhederne, der indtræffer, efter regnskabsperiodens  

 afslutning,  

 jf. § 51 i bekendtgørelse af 18. december 2002 om skadesforsikringsselskabers  

 årsregnskaber (regnskabsbekendtgørelsen).
 Behovet for at foretage  

 hensættelser til ikke afløben risiko opstår, med udgangspunkt i ovennævnte  

 bestemmelse i lov om forsikringsvirksomhed, når de præmiehensættelser, der er  

 afsat i medfør af § 51 i regnskabsbekendtgørelsen, ikke er tilstrækkelige til  

 at dække de omkostninger og forsikringsbegivenheder, som præmiehensættelserne  

 vedrører, jf. § 29, stk. 1, nr. 1, i regnskabsbekendtgørelsen.
Afgørelsen af, om  

 præmiehensættelserne er tilstrækkelige, skal vurderes med udgangspunkt i de  

 samlede forventede omkostninger til drift og til forsikringsbegivenheder i  

 den  

 pågældende periode og som normalt må forventes dækket af præmieindtægten.
De  

 omkostninger, der skal medregnes, indbefatter således ikke alene omkostninger  

 til skadesbehandling for de forsikringsbegivenheder, der forventes at skulle  

 dækkes, men også en til de pågældende forsikringer svarende forholdsmæssig  

 andel af selskabets forventede samlede almindelige driftsomkostninger.
Hvis  

 selskabet har aktiveret erhvervelsesomkostninger, skal der medregnes  

 omkostninger svarende til, at dette aktiv i sin helhed omkostningsføres over  

 den pågældende periode.
Vurderingen af den  

 nødvendige størrelse af hensættelser for ikke afløben risiko foretages for  

 hver  

 branche for sig.
Der kan ikke tages hensyn til forventede overskud under  

 andre  

 brancher.
