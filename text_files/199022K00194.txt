Nr LSF 194 Forslag til Lov om fastlæggelse af regler om visse hverv m.v. ved  

 erhvervsskolerne Fremsat af undervisnings- og forskningsministeren (Bertel Haarder) den 8. maj 1991 Vedtaget ved tredjebehandling den 24. maj 1991 Lov nr. 372 af 06/06/1991 § 1. Undervisnings- og forskningsministeren kan fastsætte regler  

 om det mindste antal hverv som ledende lærer ved de enkelte erhvervsskoler samt om de enkelte skolers mindsteforbrug af arbejdstid til hverv som ledende lærer og som uddannelses- og erhvervsvejleder.
§ 2. Undervisnings- og forskningsministeren kan fastsætte regler  

 om antallet af de enkelte opgaver, der skal stilles eleverne på  

 erhvervsskolerne i fag og fagområder, hvori der afholdes skriftlig eksamen  

 eller fremlægges skriftlige arbejder til bedømmelse ved eksamen, når disse  

 eksamenskrav er fastsat af ministeren.
Reglerne skal indeholde bestemmelser  

 om opgavernes eller besvarelsernes omfang til brug for beregningen af  

 rettearbejdets omfang.
 Stk. 2. Undervisnings- og forskningsministeren bestemmer, hvilke  

 uddannelser der er omfattet af stk. 1.
 § 3. Undervisnings- og forskningsministeren kan efter forhandling  

 med vedkommende minister fastsætte, at bestemmelserne i §§ 1 og 2 helt eller  

 delvis finder tilsvarende anvendelse for godkendt erhvervsuddannelse m.v. på  

 skoler, institutioner og virksomheder, der ikke er erhvervsskoler.
 § 4. Loven træder i kraft dagen efter bekendtgørelsen i Lovtidende  

 og har virkning fra den 1. august 1991.
 § 5. Loven gælder ikke for Færøerne og Grønland.
Oprindeligt fremsat forslag § 1. Undervisnings- og forskningsministeren kan fastsætter regler  

 om det mindste antal hverv om ledende lærer ved de enkelte erhvervsskoler samt om de enkelte skolers mindsteforbrug af arbejdstid til hverv som ledende lærer og som uddannelses- og erhvervsvejleder.
§ 2. Undervisnings- og forskningsministeren kan fastsætte regler  

 om antallet af de enkelte opgaver, der skal stilles eleverne på  

 erhvervsskolerne i fag og fagområder, hvori der afholdes skriftlig eksamen  

 eller fremlægges skriftlige arbejder til bedrømmelse ved eksamen, når disse  

 eksamenskrav er fastsat af ministeren.
Reglerne skal indeholde bestemmelser  

 om opgavernes eller besvarelsernes omfang til brug for beregningen af  

 rettearbejdets omfang.
 Stk. 2. Undervisnings- og forskningsministeren bestemmer, hvilke  

 uddannelser der er omfattet af stk. 1.
 § 3. Undervisnings- og forskningsministeren kan efter forhandling  

 med vedkommende minister fastsætte, at bestemmelserne i §§ 1 og 2 helt eller  

 delvis finder tilsvarende anvendelser for godkendt erhvervsuddannelse m.v. på  

 skoler, institutioner og virksomheder, der ikke er erhvervsskoler.
 § 4. Loven træder i kraft dagen efter bekendtgørelsen i Lovtidende  

 og har virkning fra den 1. august 1991.
 § 5. Loven gælder ikke for Færøerne og Grønland.
Bemærkninger til lovforslaget A.
Almindelige bemærkninger Lovforslaget fremsættes som følge af resultatet af forhandlingerne mellem  

 Finansministeriet, Centralorganisation II og Akademikernes  

 Centralorganisation om arbejdstid m.v. på erhvervsskolerne, der er en del af  

 det samlede forhandlingsresultat om aftale- og overenskomstfornyelsen pr. 1.  

 april 1991 på det statslige område.
Forhandlingsresultatet indeholder tilsagn om, at Undervisnings- og  

 Forskningsministeriet udsteder bindende regler for minimumsnormering  

 (antalsmæssige fastsættelse) ved erhvervsskolerne af hverv som ledende lærer  

 samt for arbejdstimer til denne funktion og til uddannelses- og  

 erhvervsvejledere.
Der er endvidere givet tilsagn om, at Undervisnings- og  

 Forskningsministeriet snarest udsender bindende regler om antallet og  

 omfanget af elevernes skriftlige opgaver ved visse uddannelser på  

 erhvervsskolerne.
 Sådanne af Undervisnings- og Forskningsministeriet udstedte regler træder  

 i stedet for de normer, som i dag er aftalt med organisationerne.
Disse tilsagn kan ikke indfris på grundlag af den reformlovgivning, der  

 gælder for erhversskolerne og deres virksomhed.
Det skyldes, at reglerne er  

 uforenelige med den selvstændige kompetence, som reformerne har tillagt  

 skolerne med hensyn til bl.a. den nærmere tilrettelæggelse af undervisningen  

 og anvendelsen af de statslige tilskud.
 Aftaleparterne var, da forhandlingsresultatet vedrørende  

 arbejdstidsaftalen foreslå, opmærksomme på hjemmelsproblemet og på, at den  

 nødvendige hjemmel søges opnået ved en lov.
 Økonomiske og administrative konsekvenser.
 Lovforslaget vil i sammenhæng med arbejdstidsaftalen ikke medføre  

 merudgifter for statskassen.
Skolernes samlede tilskud til undervisning og fællesudgifter m.v.  

 forudsættes ikke påvirket af lovforslaget.
Med de regler, der vil blive  

 fastsat i henhold til bestemmelserne i forslaget, vil begrænse den enkelte  

 skoles muligheder for at omdisponere sine udgifter, da reglerne vil medføre  

 bindinger på skolens organisation, stillingsstruktur og ressourceforbrug på  

 lønområdet.
 Regelfastsættelsen medfører, at Undervisnings- og Forskningsministeriet  

 ved omprioritering inden for ministeriets rammer må afsætte ressourcer til  

 central styring inden for lovforslagets område.
B.
Bemærkninger til de enkelte bestemmelser Til § 1 Bestemmelsen er nødvendig, jf. de almindelige bemærkninger til  

 lovforslaget, da der ikke i lov nr. 210 af 5. april 1989 om erhvervsskoler er  

 hjemmel til administrativt at fastsætte bindende regler for skolerne om det  

 mindste antal hverv som ledende lærer ved de enkelte erhvervsskoler samt de  

 enkelte skolers mindsteforbrug af arbejdstid til hverv som ledende lærer og  

 som uddannelses- og erhvervsvejleder.
Der henvises navnlig til lovens § 19,  

 stk. 1, om skolernes frie dispositionsret ved anvendelse af statslige tilskud  

 og bemærkningerne hertil i lovforslaget.
En sådan fastsættelse af imidlertid  

 forudsat i arbejdstidsaftalen.
De regler, der vil blive fastsat i henhold til bestemmelsen, vil ikke  

 begrænse en skoles muligheder for efter eget valg at tillæge flere lærere  

 funktioner som ledende lærer eller for i øvrigt samlet at bruge flere  

 arbejdstimer til hverv som ledende lærer og som uddannelses- og  

 erhvervsvejleder end reglerne kræver.
En lærer skal desuden som hidtil kunne  

 varetage ledende læreropgaver i et begrænset omfang uden at oppebære ledende  

 lærertillæg.
Til § 2 I henhold til § 39 i erhvervsuddannelsesloven, jf. lovbekendtgørelse nr.  

 480 af 22. juni 1990, fastlægger skolen det nærmere indhold af undervisningen  

 i erhvervsuddannelsen.
Fastlæggelsen skal ske inden for de regler om  

 uddannelsernes varighed, struktur, mål og eventuelle øvrige rammer for  

 undervisningens indhold, der er fastsat i rammebekendtgørelser om de enkelte  

 uddannelser.
Fastlæggelse af antallet og omfanget af de skriftlige opgaver,  

 der stilles eleverne som led i undervisningen, kan ikke foretages i  

 rammebekendtgørelserne.
Det er forudsat, at disse skulle give den enkelte  

 skole mulighed for løbende at forny undervisningens indhold og for at skabe  

 pædagogisk differentiering i undervisningen samt for at foretage en lokalt  

 tilpasset og økonomisk forsvarlig tilrettelæggelse af sin virksomhed.  

 Tilsvarende begrænsninger gælder for undervisnings- og forskningsministerens  

 anvendelse af bemyndigelsen til at fastsætte nærmere regler om  

 tenikeruddannelserne, jf. § 1, stk. 3, i lov om videregående  

 teknikeruddannelser, jf. lovbekendtgørelse nr. 370 af 30. maj 1990.
Forslaget er derfor nødvendigt for, at Undervisnings- og  

 Forskningsministeriet skal kunne opfylde arbejdstidsaftalen og dens  

 forudsætninger for så vidt angår lærernes rettearbejde i forbindelse med  

 elevernes udførelse af skriftligt arbejde.
De regler, der skal fastsættes i  

 henhold til forslaget, omfatter i overensstemmelse med aftalen kun en del af  

 de opgaver, der kan tænkes stillet elever på erhvervsskolerne.
Det  

 rettearbejde, som ikke berøres af reglerne, vil kunne udføres i  

 undervisningstiden eller - efter lokalaftaler - uden for undervisningstiden.
For tiden vil stk. 2. i overensstemmelse med arbejdstidsaftalen  

 blive anvendt til at fastsætte, at bestemmelserne i stk. 1 skal finde  

 anvendelse på de uddannelser, der tilhører uddannelsesgrupperne I-V i bilag 2  

 til arbejdstidsaftalen, for så vidt den enkelte uddannelse opfylder  

 betingelsen i stk. 1 om eksamenskrav.
Det drejer sig hovedsagelig om  

 erhvervsuddannelser, erhvervsgymnasiale uddannelser, videregående  

 teknikeruddannelser og konstruktøruddannelser.
Til § 3 Da aftalen om arbejstid m.v. på erhvervsskolerne i et vist omfang finder  

 anvendelse på skoler m.v., der ikke er erhversskoler, foreslås det, at lovens  

 §§ 1 og 2 helt eller delvis kan finde tilsvarende anvendelse for sådanne  

 skoler, institutioner og virksomheder.
Til § 4 De regler, der er omhandlet i forslagets §§ 1 og 2, forudsættes udstedt  

 hurtigt muligt af hensyn til skolernes planlægning for næste skoleår.  

 Reglerne efter § 2 er tillige en forudsætning for forhandlinger mellem  

 parterne om en nærmere aftale om rettenormer pr. opgave på grundlag af det  

 nuværende ressourceforbrug til rettearbejde på hvert af skoleområderne.
Det  

 er aftalt mellem parterne, at disse forhandlingerne skal være afsluttet inden  

 den 15. maj 1991.
