Meddelelser fra Søfartsstyrelsen E.  

 Fiskeskibes bygning og udstyr m.v.
Kapitel E VI Beskyttelse af  

 besætningen (arbejdsmiljø og sikkerhed m.v.), 1. februar  

 1999 KAPITEL VI Beskyttelse af besætningen (arbejdsmiljø og sikkerhed m.v.) Reglerne i dette kapitel gælder både for nye og eksisterende  

 skibe medmindre andet er anført.
Generelt På nye og eksisterende  

 fiskeskibe skal ethvert arbejdssted, samt områder, hvor personer om  

 bord færdes, indrettes, så arbejdet kan udføres  

 sikkerheds- og sundhedsmæssigt fuldt forsvarligt.
Det skal herunder  

 sikres, at bestemmelserne i dette kapitel overholdes.
 Dette kapitel indeholder  

 supplerende bestemmelser til den til enhver tid gældende tekniske  

 forskrift om arbejdets udførelse om bord i skibe.
Regel 1	Almindelige  

 beskyttelsesforanstaltninger (1)	Der skal forefindes et stræktovssystem, der  

 effektivt dækker alle behov, og de nødvendige wirer, reb,  

 sjækler, øjebolte og klamper skal forefindes.
(2)	Dæksåbninger med karme eller  

 tærskler af under 600 mm højde skal være forsynet med  

 beskyttelsesforanstaltninger såsom hængslede eller transportable  

 rækværk eller netværk.
Administrationen kan undtage mindre  

 åbninger, som f.eks. fiskeåbninger (isdæksler) fra at  

 opfylde disse forskrifter.
(3)	Skylights eller andre lignende åbninger skal  

 være forsynet med beskyttelsestremmer anbragt ikke mere end 350 mm fra  

 hinanden.
Administrationen kan undtage mindre åbninger fra at opfylde  

 denne bestemmelse.
(4)	Alle dæksoverflader skal være  

 således indrettet og behandlet, at muligheden for at personer glider  

 nedbringes til det mindst mulige.
I særdeleshed skal dæk i  

 arbejdsområder, såsom i maskinrum, kabysser, ved spil og  

 nettromler, og hvor fisk behandles, såvel som ved foden og troppen af lejdere og foran døre, være  

 forsynet med overflader, der modvirker glidning.1) (5)	Når mandskabet arbejder eller færdes  

 på steder, hvor der er en forøget risiko for overbordfald, skal  

 der være taget passende sikkerhedsforanstaltninger, såsom brug af  

 livline og arbejdsvest, redningsvest eller andet egnet udstyr.
Arbejdet  

 må ikke udføres, uden der er etableret fuldt  

 tilstrækkeligt opsyn.
 (6)	Hvor arbejdet ikke på anden måde kan  

 planlægges og tilrettelægges, så det kan udføres  

 sikkerheds- og sundhedsmæssigt fuldt forsvarligt, må arbejdet kun  

 udføres, hvis der anvendes personlige værnemidler, jf. den til  

 enhver tid gældende tekniske forskrift herom.
Regel 2	Dæksåbninger (1)	Hængslede lugedæksler, mandehuller og  

 andre åbninger skal være beskyttet mod tilfældig lukning.  

 Især skal tunge dæksler på evakueringsåbninger  

 være forsynet med kontravægte og således konstrueret, at de  

 kan åbnes fra begge sider af lugen.
 (2)	Adgangslugers dimensioner må ikke være  

 mindre end 600 gange 600 mm eller en diameter på 600 mm se dog  

 bestemmelsen 6.6.
 (3)	Hvor det er praktisk muligt, skal der findes  

 håndtag over niveauet for dækket over  

 evakueringsåbninger.
 (4)	Hvor højden af lugekarmen er mindre end  

 750 mm, skal der omkring lugen kunne opsættes sceptre af 1000 mm´s  

 højde, fornødent sikrede samt forsynet med stræktove,  

 når lugedækslet står åbent.
Regel 3	Skanseklædning, rækværk og  

 beskyttelsesforanstaltninger (1)	Effektiv skanseklædning, ræling eller  

 rækværk skal anbringes på alle udsatte dele af  

 arbejdsdækket og på overbygningsdækkene, hvis de er  

 arbejdsplatforme.
Skanseklædningens eller rækværkets  

 højde over dækket skal være mindst 1 m.
Såfremt  

 denne højde ville gribe forstyrrende ind i skibets normale funktioner,  

 kan Administrationen godkende en lavere højde.
 For eksisterende skibe kan højden over dækket  

 dog være 750 mm, hvis det skønnes hensigtsmæssigt.
(2)	Den mindste lodrette afstand fra den  

 dybeste arbejdsvandlinie til det laveste punkt på  

 skanseklædninges overkant eller til kanten af arbejdsdækket, hvis  

 et rækværk er brugt, skal kunne sikre tilstrækkelig  

 beskyttelse for besætninger mod vand, der skylles over dækket,  

 under hensyntagen til de farvande og vejrforhold, i hvilket skibet vil  

 udøvevirksomhed, samt arbejdsområder, skibstypen og fiskerimetoden, og  

 skal i det hele opfylde Administrationens krav.2) (3)	Åbningen under den nederste  

 stang i rækværk må ikke overstige 230 mm.
Den indbyrdes  

 afstand mellem de øvrige stænger må ikke overstige 380 mm,  

 og afstanden mellem rækværksstøtterne må ikke  

 være mere end 1,5 m.
I et skib med afrundet skanseklædning skal  

 rækværksstøtter anbringes på den flade del af  

 dækket.
Rækværker skal være uden skarpe punkter,  

 kanter og hjørner, og skal være af tilstrækkelig  

 styrke.
(4)	I overensstemmelse med  

 Administrationens krav skal der findes midler, såsom  

 rækværk, stræktov, gangbroer eller underdækspassager  

 til beskyttelse af besætningen under færdsel mellem opholdsrum,  

 maskineri og andre arbejdssteder.
Der skal i nødvendigt omfang  

 være anbragt håndfang på ydersiden af alle dækshuse  

 og casinger for at tilvejebringe sikkerhed for besætningens passage  

 eller arbejde.
(5)	Hæktrawlere, hvor der arbejdes  

 fra agterenden, skal være forsynet med passende beskyttelse,  

 såsom døre, låger eller net på toppen af agterrampen  

 i samme højde som den tilstødende skanseklædning eller  

 rækværk.
Når sådan beskyttelse ikke er på  

 plads, skal der findes en kæde eller andre beskyttelsesmidler  

 tværs over rampen.
(6)	På dækket imellem  

 trawl- og nettromler skal der monteres et ristværk, så passage  

 lettes.
Højden af ristværket må dog ikke gøres  

 højere, end at afstanden imellem ristværk og top af  

 lønning mindst skal være 600 mm.
Regel 4	Trapper og  

 lejdere Til sikring af besætningen skal der i overensstemmelse med  

 Administrationens krav forefindes trapper og lejdere af tilstrækkelig  

 størrelse og styrke med rækværk og trin, der modvirker  

 glidning.
Regel 5	Oversigtsforhold (1)	Der skal fra styrehuset være mulighed for  

 udsyn til alle arbejdspladser på vejrdækket.
Styrehuset skal  

 på relevante områder være forsynet med vinduer til  

 dørken.
Styrehuset skal placeres så højt, at udsynet ikke  

 forhindres eller begrænses af udstyr m.v. der er monteret på  

 dækket.
For eksisterende skibe gælder, at det fra skibets  

 kommandoplads skal være muligt at overvåge de steder på  

 skibet, hvor mandskabet er beskæftiget med udsætning og  

 indtagning af fiskeredskaber og ombordtagning af fangst.
 (2)	Hvor det ikke er teknisk muligt at sikre mulighed  

 for udsyn til alle arbejdspladser på arbejdsdækket fra skibets  

 kommandoplads, monteres der videoovervågning med et system, der er  

 egnet til maritimt brug, og hvor placeringen af kameraet er godkendt af  

 Administrationen.
 (3)	Hvor det ikke er muligt at etablere  

 en forsvarlig visuel og hørlig kommunikation mellem arbejdsstedet og  

 broen skal der etableres et egnet og pålideligt  

 kommunikationssystem.
 (4)	Spils betjeningsgreb skal  

 være således anbragt, at den, der betjener spillene, har  

 tilstrækkelig plads, ligesom der fra spil og nettromlers  

 manøvrepladser (betjeningssteder) skal være fuldt udsyn over de  

 pågældende spil og nettromler og deres arbejdsområde.
 (5)	Hvor det ikke er muligt at have  

 direkte udsyn over disse arbejdsområder, kan det i visse tilfælde  

 accepteres, at der benyttes indirekte udsyn ved hjælp af et  

 videoovervågningssystem, der er egnet til maritimt brug, og hvor  

 placeringen er godkendt af Administrationen.
Regel 6	Adgang til lastrum (1)	Adgang mellem dæk skal ske ad faste lejdere.  

 Hvis lejderne skal kunne demonteres, skal de være udført med  

 beslag, så de sidder sikkert og stabilt, når de er monteret.
(2)	Luger   hvor den kraft der skal  

 bruges for at åbne denne er 160 N eller mere   skal, forsynes med en  

 anordning, der kan medvirke til at åbne lugen.
Lugerne skal kunne  

 sikres i åben stilling.
(3)	I lastrum skal der være en  

 lejder eller faste trin hele vejen ned til bunden af lasten.
Der skal  

 være monteret gribehåndtag, hvor det er hensigtsmæssigt.  

 Lejderen skal være sikret mod at skride og vælte med  

 bøjler.
(4)	Lastrumslejderen eller de faste  

 trin skal være mindst 250 mm i bredden, og fodfæstet skal  

 være mindst 90 mm i dybden.
Foden må ikke kunne glide til side  

 uden for trinet.
(5)	Hvor skibets besætning er  

 beskæftiget i lastrummet til søs, skal lastrum være  

 forsynet med mindst én evakueringsluge.
Er lastrummets længde 20  

 m eller derover, skal der etableres to evakueringsmuligheder placeret  

 så langt fra hinanden som muligt.
Disse luger skal opfylde  

 bestemmelserne i kapitel II, regel 5 eller 6, og adgangen til dem fra  

 lastrummet skal opfylde bestemmelserne i denne regel.
Kravet om to luger  

 gælder ikke for skibe køllagt før 1. august 1990.
 (6)	Adgangsforholdene til lastrummet  

 skal være således indrettet, at det er muligt for en person at  

 komme ned i rummene iført røgdykkerudrustning.  

 Vedrørende køle- og fryserum gælder ligeledes  

 bestemmelserne i kapitel IV, regel 15. Bestemmelsen gælder ikke for  

 skibe under 45 m køllagt før den 1. august 1990.
 (7)	Fiskeskibe, der anvendes til fangst  

 eller transport af industrifisk, skal mindst have følgende luger i  

 hvert lastrum og lasttanke:
(a)	En losseluge med en fri  

 adgangsåbning på minimum 1200 x 1200 mm.
For eksisterende skibe  

 kan accepteres en lugestørrelse på minimum 800 x 1000 mm,  

 når der er 2 sådanne luger i hvert lastrum.
For eksisterende  

 træskibe med en bruttotonnage under 50 kan den traditionelle ene luge  

 accepteres, når lysningen er minimum 800 x 1000 mm, og skibet kun  

 benyttes til industrifiskeri 10-15 gange hver sæson forår og  

 efterår og forudsat, at Fiskeriministeriets bekendtgørelse om  

 fisk og fiskevarers behandling og opbevaring om bord i fiskefartøjer  

 overholdes.
(b)	Et isdæksel med en fri lysningsdiameter  

 på 290 mm.
Isdækslet skal placeres så langt som muligt fra  

 losselugen og anvendes under losningen til at placere friskluftventilator  

 direkte oven på.
Isdækslet skal være af en type med  

 lås, og det vil i visse tilfælde være påkrævet,  

 at det placeres på en karm af samme højde som losselugen.
Regel  

 7	Landgangsforhold (1)	Landgangsforholdene skal sikres på en  

 sådan måde, at adgang til og fra skibet kan ske  

 sikkerhedsmæssigt forsvarligt.
(2)	Føreren af et skib, der skal  

 passeres hen over, skal sørge for, at passage kan ske  

 sikkerhedsmæssigt forsvarligt.
I skibe med helt eller delvist  

 overbyggede fribordsdæk skal der være truffet sådanne  

 arrangementer, at der kan etableres en forsvarlig adgangsvej til skibet eller  

 til andre skibe fortøjet ved siden af hinanden i havn.
 (3)	Der skal etableres det  

 nødvendige skridsikrings- og fastholdelsesarrangement (så som  

 håndlister, gelændere og trin), og der skal etableres den  

 nødvendige belysning af arrangementet.
 (4)	Fiskeskibe med en længde L mellem 45 m og 85  

 m skal mindst være udrustet med en landgang med  

 anvendelsesområder i vinkler med det horisontale plan mellem 0° og  

 35°.
 (5)	Fiskeskibe med en længde L på mere end  

 85 m skal mindst være udrustet med:
(a)	et faldereb med justerbare trin til  

 anvendelse i vinkler med det horisontale plan mellem 0° og 55°, eller (b)	en landgang til anvendelse i vinkler på  

 mellem 0° og 55°, og et faldereb med faste trin til anvendelse i vinkler med  

 det horisontale plan mellem 20° og 50°.
 (6)	Hvis det under pkt. (5)(a)  

 nævnte faldereb ikke kan skiftes fra side til side af skibets  

 besætning, skal der forefindes et faldereb i hver side.
(7)	Skibe med en længde L på eller over 24  

 m, men under 45 m skal have indfældede trin i skibssiden.
Trinene skal  

 placeres på den lodrette del af skibssiden og gå fra  

 lønningens overkant til skibets letteste vandlinie.
For skibe med  

 længde L under 24 m samt for eksisterende skibe skal der etableres et  

 arrangement, der i lige så høj grad sikrer, at overbordfaldne  

 besætningsmedlemmer kan reddes om bord.
Regel 8	Arbejde i højden (1)	Master, hvorpå hejsemidler, antenner,  

 lanterner eller andet, der kan kræve tilsyn eller reparation, er  

 monteret, skal forsynes med forsvarlige lejdere og evt. arbejdsplatforme.  

 Reglen gælder ikke for eksisterende skibe med træmaster.
(2)	Tårne til iselevatorer for  

 anlæg til sortering og isning samt tilhørende tackelbomme skal  

 være forsynet med lejdere.
Endvidere skal der på eller nær  

 toppen af tårnet placeres en formålstjenlig platform, hvorfra  

 smøring, vedligeholdelse og eventuel reparation kan foregå.  

 Platformen skal være forsynet med forsvarligt rækværk samt  

 fodliste eller lignende til forebyggelse af nedstyrtning.
De enkelte  

 fremføringsrør af tårnet skal sikres indbyrdes, så  

 nedstyrtning af de enkelte rørstykker forhindres.
Alle lejdere, der  

 har en større vinkel med det horisontale plan end 70° og større  

 højde over dækket end 5 m, skal ud over den i regel 8.3  

 nævnte faldsikring på disse skibe desuden være forsynet med  

 forbundne rygbøjler fra en højde af 2,20 m over  

 dækket.
(3)	Alle lejdere, der har en  

 større vinkel med det horisontale plan end 70° og større  

 højde over dækket end 5 m, skal fra en højde af 2,20 m  

 over dækket, være forsynet med godkendte faldsikringsordninger.  

 Jf.
EU.
 (4)	På fx toppen af A-master og  

 andre steder hvor personer kan færdes i forbindelse med  

 reparationsarbejder og lignende skal der etableres egnet rækværk  

 eller gelænder.
 (5)	Relevant faldsikringsudstyr skal forefindes om  

 bord.
Regel 9	Arbejds- og  

 passageforhold (1)	Der skal sikres fri passage i færdselsveje  

 (min 600 mm) og god plads ved arbejdspladser (min. 600 x 600 mm), fx foran  

 nettromler, ved spil og ved miljøanlæg.
For eksisterende skibe  

 skal fri passage sikres hvis det er teknisk muligt.
Hvis det efter en konkret  

 vurdering ikke er muligt at sikre fri passage, skal der søges  

 foretaget andre tekniske foranstaltninger, med henblik på at reducere  

 eller minimere risikoen.
 (2)	Hvor udstyr til forarbejdning eller  

 slidskning af fangsten hindrer fri passage skal udstyret være flytbart  

 eller på anden måde fleksibelt, så der kan skabes fri  

 passage i perioder, hvor der ikke sker forarbejdning af fangsten.
(3)	På fartøjer med en  

 længde på 24 m og derover skal det sikres at manuel  

 håndtering af fisk på fartøjet kan foregå under  

 dæk eller bak.
Der skal være fuld ståhøjde (mindst 2  

 m) og dagslysadgang i form af fx koøjer.
For fartøjer med en  

 længde på mindre end 24 m, skal det sikres at håndtering af  

 fisk på fartøjet, kan ske under beskyttede forhold.
For  

 eksisterende skibe skal kravet om fuld ståhøjde og dagslysadgang  

 om muligt opfyldes.
(4)	I lukkede arbejdsrum, der anvendes  

 til indtakling eller fiskebehandling, skal monteres et fast installeret  

 ventilationsanlæg, der skal sikre et luftskifte på mindst 6 gange  

 pr. time.
For eksisterende skibe køllagt før 1. august 1990  

 skal et lignende ventilationsanlæg monteres, når der i lukkede  

 rum arbejdes med fiskebehandling.
(5)	I maskinrummet skal der være  

 fri passage til alle væsentlige dele og komponenter med henblik  

 på vedligeholdelse og reparation.
Der skal ligeledes være fri  

 passage til opgang eller nødudgang.
Regel 10	Belysning (1)	Ved alle passageveje, arbejdsrum og  

 arbejdsområder på skibet skal der være gode lysforhold.  

 Lysforholdene skal have en styrke og kvalitet, der kan sikre, at arbejdet  

 udføres sikkerheds og sundhedsmæssigt fuldt forsvarligt.
Det  

 gælder ved ud- og indhaling, hvor fangsten håndteres, ved  

 håndtag og betjeningspaneler, i kabyssen, i passage- og  

 færdselsveje, landgangsforhold m.m.
Dansk Standard 700 om belysning  

 skal som minimum være opfyldt.
(2)	Lysmængden skal være  

 tilstrækkelig til, at man kan skelne detaljer.
Lyset skal skabe  

 passende kontrastforhold og må ikke blænde.
(3)	I lastrummene skal der være  

 en stationær belysning, som sikrer tilstrækkelig belysning under  

 alle forhold   både til orientering og under arbejde i lastrummet.
For  

 eksisterende skibe der helt eller delvis anvendes til fangst eller transport  

 af industrifisk kan der efter Administrationens konkrete vurdering tillades  

 at belysning af lastrum etableres på en anden men lige så  

 forsvarlig måde som med stationært anlæg.
 (4)	Belysningen må ikke genere  

 navigatøren i styrehuset.
Regel 11	Lasthåndtering (1)	Modtagebinger skal være forsynet med et  

 solidt rørgelænder rundt om bingen.
På gelænderet  

 skal om nødvendigt etableres en platform i hensigtsmæssig  

 højde, så binding af posen kan foregå i en god  

 arbejdsstilling.
(2)	Fiskebehandling skal ske fra  

 skyllekar, rensekar, skyllebinger, renseborde, pauner m.m. der har god  

 arbejdshøjde.
Hjælpemidler og inventar skal i fornødent  

 omfang være let indstillelige.
 (3)	For at reducere risiko for glatte  

 dæksoverflader skal fiskeaffald ledes overbord ved hjælp af  

 slisker, bånd eller lignende arrangement.
 (4)	Der skal, jf. teknisk forskrift om  

 arbejdets udførelse, etableres tekniske foranstaltninger, der sikrer  

 at håndtering af fisk på dæk, fra dæk til lastrum og  

 i selve lastrummet kan foregå således, at unødige, fysiske  

 belastninger undgås eller reduceres mest muligt.
Regel 12	Ishåndtering (1)	Transportbånd til transport af is for  

 blanding med fisk må ikke forefindes om bord i skibe der helt eller  

 delvist anvendes til transport og fangst af industrifisk.
For andre  

 fiskeskibe skal eventuelle istransportarrangementer forelægges  

 Administrationen til godkendelse.
For eksisterende skibe gælder:
(a)	Transportsystemer med snegle,  

 bånd eller kædetransportører skal konstrueres og  

 afskærmes således, at det ikke er muligt at få arme, ben  

 etc. i klemme i transportøren.
Der skal forefindes en hovedafbryder,  

 der afbryder for kraftforsyningen, når istransportsystemet er under  

 reparation.
Hovedafbryderen skal kunne aflåses med hængelås  

 eller anden lås, og nøglen udleveres til reparatøren.
Der  

 skal i lastrum, som istransportørsystemet passerer, findes et passende  

 antal nødstop, således at det fra et hvert sted nær  

 istransportøren er muligt øjeblikkeligt at stoppe denne.
(b)	Den del af istransportsystemet, der  

 anvendes til »fødning«, skal beskyttes af et ristværk  

 (elefantrist) opbygget af minimum 5 mm fladjern med en kvadratisk  

 åbning på maksimum 120 x 120 mm og en dybde på minimum 70  

 mm.
Afstanden mellem underkant af ristværk og den øverste del af  

 den isfrembærende konstruktion eller roterende dele skal være  

 minimum 200 mm.
Arrangementet skal synes og godkendes af Administrationen  

 inden ibrugtagning.
(c)	Hvor fødning af iselevatoren  

 i lastrummet sker direkte gennem en enkelt åbning til  

 transportbånd eller snegl, skal denne åbning forsynes med et  

 ristværk opbygget af minimum 5 mm fladjern med en kvadratisk  

 åbning på maksimum 120 x 120 mm og en dybde på minimum 70  

 mm.
Installationen skal synes og godkendes af Administrationen inden  

 ibrugtagning.
(d)	I de tilfælde, hvor forsyning  

 af is til transportbåndet foregår via et korrugeret skot, skal  

 der være påsvejset vandrette stænger eller rør med  

 højst 300 mm lodret afstand.
Forneden hvor skottet munder ud over  

 selve isbåndet, skal ovennævnte stænger være  

 erstattet af en plade, der forneden slutter tæt til båndet, og  

 ikke under 1200 mm i højden.
 (e)	Skærmplader og ristværk skal være  

 sikret med påsvejsning.
 (f)	Ristværk må ikke aftages,  

 når iselevatorer med snegle eller kædetransportører er i  

 drift.
(g)	Såfremt skærmplader eller  

 ristværk har været afmonteret, skal der med angivelse af tid og  

 sted af skibets fører indføres en begrundelse herfor i skibets  

 tilsynsbog.
Skibet må ikke tage på nyt togt, før det  

 forskriftsmæssige arrangement er reetableret og synet.
 (h)	Alle personer, som opholder sig  

 eller arbejder i lastrummet med iselevatorer med snegle eller  

 kædetransportører, skal benytte særligt egnet  

 værnefodtøj.
(2)	I konsumskibe skal træffes foranstaltninger  

 der sikrer at ishåndtering kan foregå uden unødige fysiske  

 belastninger.
Dette kan f.eks. ske ved at der installeres en ismaskine med  

 tilstrækkelig kapacitet, issilo med hævbar bund eller andre  

 tekniske hjælpemidler til håndtering af isen, for at undgå  

 tunge løft og uhensigtsmæssige arbejdsstillinger ved  

 håndtering af is.
Regel  

 13	Styrestangsarrangement (1)	Styrestangsarrangementer på skibe der helt  

 eller delvis anvendes til transport eller fangst af industrifisk samt  

 trawlere over 24 m med langskibs netromle skal være mekanisk betjente.  

 For samme gruppe af skibe med tværskibs nettromler skal det af  

 Administrationen i hvert enkelt tilfælde vurderes om mekanisk  

 styrestangsarrangement er nødvendigt.
Holdere til styrestænger,  

 der kan betjenes uafhængigt af hinanden, skal være sikret  

 på en sådan måde, at mandskabet ikke kan komme i klemme  

 mellem disse.
For eksisterende skibe kan Administrationene fravige kravet  

 hvis dårlige pladsforhold eller andre uhensigtsmæssige  

 konsekvenser af kravet gør sig gældende.
 (2)	Styrestangsarrangementet skal  

 være udformet således, at trawlet eller wiren ikke kan hoppe over  

 styrestangen og at styrestængerne ikke kan »skrue sig op« af  

 fastgørelsen.
Regel 14	Dæksmaskineri m.v. (Spil, nettromler,  

 trawlskovlsarrangement og dæksmaskineri i øvrigt, herunder  

 fiskebehandlingsanlæg) Generelt (1)	Spil, nettromler, trawlskovlarrangement og  

 dæksmaskineri i øvrigt skal med hensyn til konstruktion,  

 udførelse, udrustning, sikkerhedsudstyr og stabilitet være  

 således indrettet, at de under de forudsatte driftsforhold kan  

 opstilles, anvendes, vedligeholdes og repareres uden risiko for sikkerhed og  

 sundhed.
 (2)	Brug af spil, nettromler og  

 dæksmaskineri i øvrigt skal ske på en sikkerheds- og  

 sundhedsmæssig fuldt forsvarlig måde og i overensstemmelse med  

 Administrationen til enhver tid gældende forskrift om anvendelse af  

 tekniske hjælpemidler.
 (3)	Spil, nettromler og  

 dæksmaskineri i øvrigt skal, hvis det er teknisk muligt,  

 være således konstrueret, at drivkraften skal stoppe når  

 relevante beskyttelsesanordninger uden brug af værktøj  

 fjernes.
Spil (4)	Spil skal så vidt muligt være  

 konstrueret og afskærmet, så bevægelige dele, ikke kan  

 volde personskade.
Alle beskyttelsesanordninger skal have fornøden  

 styrke og stabilitet.
 (5)	Vejviserblokke skal være  

 forsynet med sikkerhedsbøjle eller andre lige så effektive  

 godkendte sikkerhedsforanstaltninger.
(6)	Hvis det er teknisk muligt skal  

 wirer langs dækket lægges i rør, eller på anden  

 måde afdækkes lige så sikkert.
Placeringen skal være  

 på en sådan måde, at passage på dækket kan  

 foretages sikkerhedsmæssigt fuldt forsvarligt.
 (7)	Trawlspil skal kunne reverseres.  

 Betjeningshåndtag skal automatisk returnere til neutral stilling,  

 når de slippes, og være forsynet med låseudstyr, der  

 forhindrer ukontrolleret igangsætning.
 (8)	Spiltromler skal være  

 forsynet med bøjler eller lign. godkendte foranstaltninger til  

 fastlåsning af tampen.
(9)	Hvor et spil kan betjenes fra mere  

 end et sted, skal det ved hvert betjeningssted kunne ses, hvorfra spillet  

 betjenes.
Spillet må kun kunne betjenes fra et sted ad gangen.
(10)	Spil skal udføres  

 således, at den kraft, der er nødvendig for at betjene  

 håndhjul, håndtag, omskifter, stænger og lignende, ikke  

 overstiger 160 N og i de tilfælde, hvor fodtryk anvendes, ikke  

 overstiger 320 N.
Reglen gælder ikke for eksisterende skibe  

 køllagt før 1. august 1990.
 (11)	Enhver del af fiskegrejet,  

 herunder wirer, kæder og lignende, skal være af  

 tilstrækkelig styrke til at modstå de forventede  

 belastninger.
(12)	Alle dele, der indgår i  

 hejsemidler og lignende udstyr, hvad enten disse er faststående eller  

 bevægelige, samt grej, der anvendes i forbindelse hermed, skal  

 være af solid konstruktion, fremstillet af egnede materialer med  

 tilstrækkelig styrke og uden fejl.
De skal være forsvarligt og  

 passende fastgjort, understøttet eller ophængt under hensyntagen  

 til de formål, hvortil de skal anvendes.
 (13)	Reparation eller udskiftning af  

 nogen del af det ovennævnte udstyr må ikke medføre  

 forringelse af den oprindelige styrke.
(14)	Spil skal være udstyret med  

 mekaniske bremser, der effektivt er i stand til at fastholde byrden.
Bremser  

 skal være forsynet med enkle og lettilgængelige  

 justeringsordninger.
 Enhver spiltromle, der kan frakobles spillets drivaksel,  

 skal være forsynet med en bremse, der er uafhængig af  

 drivakslen.
(15)	Spil skal være forsynet med  

 midler til at forhindre overbelastning.
Svigt i kraftforsyningen må  

 ikke medføre ukontrolleret affiring af byrden.
 (16)	Trawlspil skal være forsynet  

 med mekanisk spolesystem.
(17)	Ved alle spilkopper skal monteres  

 stop.
Hvis det er teknisk muligt og hensigtsmæssigt skal der monteres  

 afskærmning.
(18)	Hvor et fiskespil betjenes fra styrepladsen  

 (styrehuset, broen), skal der på passende steder (fx ved spillet og ved  

 de øvrige faste arbejdssteder på dæk og i styrehus)  

 forefindes nødstop.
Nødstoppet skal kunne stoppe spillets  

 bevægelse og spillet skal fastholdes, så der ikke sker  

 ukontrolleret udløb af wiren.
Nettromler (19)	Nettromler skal placeres på  

 en sådan måde, at der ikke kan opstå klemskader.
 (20)	Passage mellem skot, dækshus  

 eller lign. og fuldt oprullet tromle med net skal som min. være 600 mm.  

 For eksisterende skibe kan Administrationen, hvis det skønnes  

 forsvarligt, dog tillade en mindre passage.
(21)	Betjenes tromlen lokalt ved  

 spillet, skal betjeningshåndtaget placeres således, at fare for  

 klemningsulykke, for den person der betjener spillet, elimineres.3) Trawlskovle (22)	Der skal træffes  

 forholdsregler til at hindre, at trawlskovle utilsigtet svinger indenbords,  

 fx opsætning af en eller flere flytbare beskyttelsesstænger,  

 rørbøjler eller lignende ved galgerne.
(23)	Der skal forefindes effektive  

 midler til at fastholde trawlskovle under skift af wirer m.v.4) (24)	Der skal forefindes en  

 formålstjenlig platform eller lignende arrangement, hvoraf  

 skiftning/sikring af wirer, sjækler etc. til trawlskovlene sikkert kan  

 foregå.
 (25)	For eksisterende skibe hvor  

 føreren ikke har fuld oversigt over trawlskovlene ved  

 skiftning/sikring, skal der enten benyttes et elektronisk  

 kommunikationssystem mellem broen og arbejdsdækket eller etableres  

 videoovervågning med et system, der er egnet til maritimt brug, og hvor  

 placeringen af kameraet er godkendt af Administrationen.
Dæksmaskineri i øvrigt   herunder  

 fiskebehandlingsanlæg (26)	På bomtrawlere skal  

 arrangementet uanset pæletrækkets størrelse ved  

 spiltromlerne til trawlwirerne være indrettet således, at  

 tromlerne med et enkelt håndgreb i styrehuset kan frikobles under  

 belastning uafhængig af hydraulikpumpe og bremser, idet der dog skal  

 opretholdes tilstrækkelig friktionsbremsning for undgåelse af  

 ukontrolleret friløb.
Ved bomtrawlere med en længde over 24 m  

 skal der på et passende sted ved spillet, findes en tilsvarende  

 frikoblingsordning.
 (27)	Ved spil med klokobling må  

 denne ikke være indkoblet under slæbning.
Fiskebehandlingsanlæg (28)	Ved fiskebehandlingsanlæg  

 forstås i denne forbindelse anlæg, der maskinelt sorterer,  

 renser, fileterer, iser, koger, pakker, transporterer eller på anden  

 måde behandler fangsten.
 (29)	Fiskebehandlingsanlæg skal  

 være således konstrueret, at personer, der arbejder eller  

 opholder sig ved anlægget, ikke utilsigtet kommer til skade.  

 Anlægget skal være sikret i alle forudsigelige situationer, som  

 fx ved normal drift, under reparation, vedligeholdelse, og ved  

 rengøring.
(30)	Beskyttelsesskærme må  

 ikke kunne fjernes uden brug af værktøj med mindre, der er  

 truffet særlige foranstaltninger.
Disse foranstaltninger skal  

 være at:
(a)	beskyttelsesskærmen ikke kan  

 åbnes, før drivkraften er slået fra og anlægget  

 standset.
Anlægget må herefter ikke kunne startes før  

 beskyttelsesskærme atter er anbragt på plads.
 (b)	når afskærmningen  

 åbnes, skal drivkraften automatisk slås fra, og anlægget  

 stoppe på kortere tid, end det tager at føre en legemsdel ind i  

 farezonen.
 Anlægget må ikke starte, før  

 afskærmningen er på plads, og må ikke automatisk herved  

 kunne genstarte.
 (c)	For eksisterende skibe kan  

 Administrationen godkende anlæg, der ikke opfylder bestemmelsen,  

 forudsat at anlægget vurderes at være lige så sikkert.
 (31)	Fiskebehandlingsanlæg skal  

 let, hurtigt og sikkert kunne stoppes med nødstopanordning, hvis  

 ukontrollerede farlige situationer opstår i anlægget.  

 Nødstop skal fungere ved alle driftsomfåder, også  

 når en del af anlægget er frakoblet.
(32)	Anlæg, som af arbejdstekniske grunde ikke  

 kan indrettes eller afskærmes, så risiko for personskade er  

 udelukket, skal have nødstop ved farestederne.
Ved farligt  

 efterløb skal nødstoppet kombineres med en bremse.
Genstart af  

 anlægget må kun kunne ske med de normale startanordninger, og  

 først når nødstoppet manuelt er stillet i »klarstilling«.  

 Nødstopanordninger skal være fast monterede.
(33)	Ved reparation og rengøring  

 af et anlæg skal, så vidt det er muligt, kunne foretages med en  

 effektiv afskærmning monteret.
Er dette ikke muligt, skal der efter  

 fjernelse af afskærmningen foretages en nøglebetjent omstilling  

 for at få anlægget til at køre.
Anlægget må  

 tillige kun herefter kunne køre under betjening af  

 dødmandsbetjent kontakt.
 (34)	Anlæg må, efter der er  

 trykket på stop, ikke stå med et akkumuleret tryk, der ved  

 reparation eller indgreb kan skabe farlig maskinbevægelse.
 (35)	Fiskebehandlingsanlæg,  

 transportbånd m.v. skal desuden arrangeres således, at de  

 opfylder følgende:
 (a)	Nødstop skal placeres  

 på passende steder.
 (b)	Anlæggene skal, udover de i pkt. a  

 nævnte nødstop, være forsynet med nødstop, der  

 automatisk træder i funktion, såfremt man griber ind i  

 anlæggene ved et ulykkestilfælde eller ved rengøring,  

 inspektion eller lignende.
(36)	Hvor flere transportbånd  

 arbejder i forlængelse af hinanden, skal nødstop være  

 placeret med mellemrum af ikke over 10 m.
Hvert nødstop skal stoppe  

 alle transportbånd i linien.
 (37)	Hvis transportbåndenes  

 længde er 15 m eller mere, skal der findes lyd eller lyssignaler til at  

 advare med, når transportbåndet startes.
(38)	Arrangementet skal sikre fri  

 adgang for inspektion, betjening og rengøring af  

 fiskebehandlingsanlægget.
Arbejdsområder ved sådanne  

 anlæg må ikke have mindre bredde end 750 mm.
Efter en konkret  

 vurdering kan Administrationen dog tillade mindre bredder hvis det  

 skønnes forsvarligt.
(39)	Materialer, der benyttes til at  

 isolere fiskebehandlingsanlæg, inkl. rørforbindelser, skal  

 være ubrandbare, holdbare og stabile i et vibrerende miljø og  

 må ikke have udvendige overfladetemperaturer, der er skadelige eller  

 ubehagelige for mandskabet ved berøring.
Isoleringsmaterialerne skal  

 være sikker fastgjort.
Bestemmelsen gælder ikke for skibe  

 køllagt før den 1. august 1990.
 (40)	Maskineri og installationer, der arbejder under  

 tryk, skal opfylde kravene til trykbeholdere i kapitel IV.
(41)	Maskineri og andre installationer, hvoraf damp,  

 gas, støv eller andre skadelige stoffer kan undslippe eller  

 udstødes under driften, skal være forsynet med  

 udsugningsanlæg.
Udsugningsanlægs sugeåbninger skal  

 anbringes så nær som muligt ved kilden til dampen, gassen,  

 støvet eller andre skadelige stoffer, og rørføringen  

 skal arrangeres således, at de bortventilerede produkter ikke er til  

 skade for besætningen.
Damp eller dunstudledning fra udstyr,  

 såsom leverkogere, skal placeres så højt som muligt.  

 Udledningsrør skal være mindst 50 mm i diameter, og være  

 ført til fri luft.
Damp fra udledningen må ikke dække  

 udsynet fra broen.
 (42)	Spjæld, ventiler eller andre  

 stoppeanordninger skal anbringes således, at de er let  

 tilgængelige og sikre at betjene.
 (43)	Maskineri og udstyr i  

 arbejdsområder skal være monteret på stærke, faste  

 fundamenter sikkert forbundet til skibets konstruktion.
 (44)	Bevægelige dele på  

 maskineri og andre installationer samt grej, der kan frembyde fare, skal  

 være effektivt afskærmet.
 (45)	Fiskebehandlingsanlæg, der  

 benytter vand, skal være forsynet med effektive drænsystemer, der  

 tager hensyn til disses særlige modtagelighed over for blokering.
 (46)	Maskineri og installationer, som  

 kræver rutinemæssige eftersyn i en højde af mere end 2 m,  

 skal, hvis det er teknisk muligt, forsynes med 600 mm brede platforme  

 beskyttet med gelændere, der ikke er mindre end 1 m høje.
 (47)	Pålægning og aftagning  

 af fisk til anlægget skal foregå i en sikker og bekvem  

 arbejdshøjde.
(48)	Fyldeåbninger til maskineri  

 og andre installationer (fx lever- eller fiskeoliekogere) skal være  

 inden for besætningens bekvemme rækkevidde.
Dæksler  

 på fyldeåbninger skal have passende lukkemidler, således at  

 damp, varmt vand eller dunst forhindres i at undslippe rummet.
Dækslet  

 skal forsynes med kontravægt eller et andet sikkert arrangement til at  

 fastholde det i åben stilling, når krævet.
Regel 15	Foranstaltninger til  

 imødegåelse af den med industrifiskelaster forbundne  

 sundhedsfare (1)	I denne regel finder følgende definitioner  

 anvendelse:
 (a)	»Formalin«: Væsken  

 formaldehyd HCHO opløst i vand.
 (b)	»Friskluftapparat«: Enten et  

 indåndingsapparat med komprimeret luft eller et indåndingsapparat  

 med maske og luftpumpe samt luftslange af tilstrækkelig  

 længde.
 (c)	»Industrifisk«: Fisk, der fanges udelukkende til  

 anvendelse i fiskemels- og fiskeolieindustrier.
 (d)	»Kuldioxid«: CO2 i gasform, under tryk i  

 flydende form og i fast form (tøris).
 (e)	»Svovlbrinte«: Gasarten H2S  

 (hydrogensulfid).
Almindelige bestemmelser (2)	Skibe, der anvendes til fangst  

 og/eller transport af industrifisk, skal opfylde de i dette punkt fastsatte  

 bestemmelser og skal være godkendte til formålet.
(3)	Forinden godkendelsen kan udstedes,  

 skal lastrumsskotter m.m trykprøves med tilfredsstillende resultat i  

 henhold til kravene.
Dette gælder dog ikke for træskibe.
 (4)	Såfremt godkendelsen  

 foreligger, skal dette af administrationen være anført i skibets  

 tilsynsbog.
 (5)	For imødegåelse af  

 forrådnelse i fiskelaster og dermed udvikling af giftige gasarter  

 gælder de af Fiskeriministeriets fastsatte bestemmelser.
 (6)	For imødegåelse af  

 sundhedsfarer i forbindelse med losning af industrifisk gælder de af  

 Arbejdstilsynets fastsatte bestemmelser: »At-anvisning om arbejde med  

 industrifisk i skibe i havn«.
Særlige bestemmelser for  

 anvendelse af kuldioxid (7)	I træskibe er anvendelse af  

 kuldioxid som køle- og konserveringsmiddel ikke tilladt.
 (8)	I stålskibe, hvor kuldioxid  

 anvendes som køle- og konserveringsmiddel, skal skotter mellem de  

 enkelte lastrum og den øvrige del af skibet være  

 gastætte.
(9)	Gastætheden i de lastrum,  

 hvori industrifisk skal stuves, skal prøves ved en anerkendt  

 prøvemetode.
Spores utætheder, skal tætning foretages, og  

 prøvningerne gentages, indtil gastæthed er opnået.
 (10)	Ved prøvningen af  

 gastæthed skal alle rørgennemføringer i skotterne samt  

 lænsesystemets ventilkasser og pumper nøje kontrolleres.
Opbevaring af kuldioxid og formalin (11)	Kuldioxid som tøris skal opbevares på  

 frit dæk og vel klar af nedgangsåbninger.
 (12)	Anvendes kuldioxid i flydende  

 form, skal såvel flaskerne anbringelse og fastgørelse som  

 installationen af rørledninger, ventiler og doseringsapparatur m.v. i  

 forvejen være godkendt af administrationen.
 (13)	Formalin skal opbevares på  

 frit dæk i godkendte beholdere.
Måleudstyr (14)	Til kontrol af luften i skibets rum skal der om  

 bord findes typegodkendte måleapparatur, der skal kunne måle  

 indholdet af ilt, kuldioxid og svovlbrinte samt af formalin, for så  

 vidt dette medføres om bord.
Sikkerhedsudstyr (15)	Der skal om bord findes typegodkendt  

 sikkerhedsudstyr bestående af mindst 2 sikkerhedsseler med  

 tilhørende livline samt mindst 1 friskluftapparat.
 (16)	Endvidere skal der til brug ved  

 arbejde med formalin findes gummi- eller plastichandsker samt  

 beskyttelsesbriller eller ansigtsskærm.
Sikkerhedsbestemmelser (17)	Ingen må gå ned i lastrum,  

 storesrum og lignende rum under dæk, før det ved målinger  

 er konstateret, at luften i rummet ikke er sundhedsfarlig.
 (18)	Ingen må gå ned i  

 lastrum uden at være iført sikkerhedssele med tilhørende  

 livline og uden en lineholder som vagt ved lugen.
 (19)	Ingen må gå ned i  

 lastrum, hvor kuldioxid anvendes til køle- og  

 konserveringsformål, medmindre det af hensyn til skibets sikkerhed er  

 absolut påkrævet, og da kun iført sikkerhedsudstyr  

 bestående af sele med tilhørende livline og  

 friskluftapparat.
 (20)	Skibets fører skal under  

 rejsen med passende mellemrum holde lastrum med industrifisk under  

 observation med henblik på aflastning af skadeligt overtryk.  

 Umiddelbart efter ankomst til havn skal føreren sikre sig, at luger  

 til lastrum med industrifisk åbnes og holdes åbne, indtil  

 udlodsningen er tilendebragt.
Skiltning (21)	På undersiden af hvert lugedæksel  

 (bortset fra isdæksler), der fører ned til lastrum til  

 opbevaring af industrifisk, skal der være anbragt et advarselsskilt  

 fremstillet af holdbart, søvandsbestandigt materiale.
 (a)	Teksten på skiltet i skibe, hvor  

 kuldioxid ikke benyttes, skal være:
FARE GIFTIGE OG KVÆLENDE LUFTARTER Det er forbudt at gå ned, før målinger er  

 foretaget Sikkerhedssele og livline skal benyttes Der skal være vagt ved lugen (b)	I skibe, hvor kuldioxid i flydende  

 form eller som tøris benyttes, skal teksten være:
LIVSFARE DER ER KULDIOXID (CO2) I RUMMET LUFTEN ER ØJEBLIKKELIG DØDBRINGENDE Kun adgang, såfremt det af hensyn til skibets sikkerhed er   

 absolut påkrævet, og da kun for personer iført  

 friskluftapparat og   

 sikkerhedssele med tilhørende livline.
 Der skal være vagt ved lugen.
Instruktion og øvelser (22)	Der skal om bord findes et eksemplar af den i  

 pkt. (6) nævnte At-anvisning samt af Arbejdstilsynet og  

 Søfartsstyrelsens publikation: »Arbejde med industrifisk, anvisninger  

 om faremomenter og sikkerhedsregler«.
 (23)	Skibets fører skal drage  

 omsorg for, at alle af ham eller rederen ansatte personer, som er  

 beskæftiget med lastning, stuvning og losning af industrifisk, har  

 kendskab til sikkerhedsbestemmelserne i pkt. (17)-(20) og den i pkt. (22)  

 nævnte publikation.
(24)	Ovennævnte personer skal  

 instrueres i brugen af det i pkt. (14)-(16) nævnte måle- og  

 sikkerhedsudstyr. Øvelser skal jævnligt afholdes med udstyret,  

 dog mindst én gang månedligt.
Skibets fører skal i  

 tilsynsbogen indføre tid og sted for øvelsernes afholdelse.
Søfartsstyrelsen, den 15. december  

 1998 1)   Trædæk uden skridsikker  

 belægning anses ikke for at opfylde bestemmelserne om skridsikkert  

 underlag.
 2)   Se vejledning vedrørende en  

 metode til beregning af mindsteafstanden fra den dybeste arbejdsvandlinie til  

 det laveste punkt på skanseklædningens overkant eller til kanten  

 af arbejdsdækket, indeholdt i Rekommandation 8 i Tillæg 3 til  

 konferencens slutprotokol.
 3)  Betjeningshåndtaget placeres  

 fx således, at det ikke er muligt både at betjene spillet og  

 opholde sig på et risikofyldt arbejdssted.
 4)  Fx kan der  

 monteres et separat spil, som fastholder skovlen mod galge og evt.  

 bøjler under omkoblingen.
