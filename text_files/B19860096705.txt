(anmeldelsesbekendtgørelsen) I henhold til § 154, stk. 2, i lov om aktieselskaber, jfr.  

 lovbekendtgørelse nr. 483 af 15. november 1985, og § 124, stk. 2, i lov om  

 anpartsselskaber, jfr. lovbekendtgørelse nr. 484 af 15. november 1985, som  

 begge senest ændret ved lov nr. 324 af 4. juni 1986, fastsættes:
I.
ANMELDELSER § 1.  Alle anmeldelser til aktieselskabs-registeret  

 skal ske ved benyttelse af de dertil af overregistrator foreskrevne  

 blanketter.
 § 2.  Anmeldelse om stiftelse af et aktieselskab eller  

 et anpartsselskab skal i det mindste angive:
1. selskabets navn og adresse, herunder eventuel  

 særskilt postadresse, 2. selskabets første regnskabsperiode, 3. aktie- eller indskudskapitalens størrelse,  

 størrelsen af et eventuelt overkursbeløb, hvor stor en del, der er indbetalt  

 af kapitalen og af et eventuelt overkursbeløb, på hvilken måde indbetalingen  

 er sket, det nominelle beløb af ikke fuldt betalte aktier eller anparter,  

 samt hvornår det mulige restbeløb skal indbetales, og 4. fulde navn, stilling og bopæl for selskabets  

 stiftere, bestyrelsesmedlemmer, direktører, prokurister, revisorer og  

 eventuelle suppleanter for bestyrelsesmedlemmer, direktører og revisorer.
 Stk. 2.  Med anmeldelsen skal følge:
1. stiftelsesoverenskomsten eller stiftelsesdokumentet  

 og andre i anledning af stiftelsen oprettede dokumenter i original eller af  

 bestyrelsen bekræftet kopi, 2. for aktieselskaber bekræftet udskrift af den på den  

 konstituerende generalforsamling førte forhandlingsprotokol, 3. bevis for, at stifterne opfylder betingelserne i  

 aktieselskabslovens henholdsvis anpartsselskabslovens § 3, stk. 2 og 3, 4. bevis for, at bestyrelsesmedlemmer, direktører og  

 revisorer, samt deres eventuelle suppleanter opfylder de i  

 aktieselskabslovens §§ 52 og 83 henholdsvis anpartsselskabslovens §§ 34 og 64  

 nævnte betingelser, 5. bevis for, at eventuelle vurderingsmænd opfylder de  

 i aktieselskabslovens § 6 b nævnte betingelser, og 6. bevis for indbetalingen efter aktieselskabslovens §  

 11, stk. 2, 2. pkt., henholdsvis anpartsselskabslovens § 6, stk. 2, 2. pkt.
 Stk. 3.  Hvis selskabet er stiftet alene med det formål  

 at være deltager med hele sin kapital i et ansvarligt selskab, skal med  

 anmeldelsen yderligere følge den herom trufne aftale i original eller  

 bekræftet kopi.
 Stk. 4.  De med anmeldelsen indsendte bilag  

 tilbagesendes selskabet med undtagelse af stiftelsesoverenskomsten eller  

 stiftelsesdokumentet samt de i stk. 2, nr. 2, 5 og 6, samt stk. 3 nævnte  

 bilag.
 § 3.  Ændres et selskabs vedtægt eller ændres forhold,  

 hvorom anmeldelse er sket, skal anmeldelse herom indsendes til  

 aktieselskabs-registeret inden en måned, medmindre andet er bestemt i aktie-  

 eller anpartsselskabsloven.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal der til  

 aktieselskabs-registeret indsendes daterede vedtægter med den fuldstændige  

 ordlyd i den nye affattelse.
§ 4.  Anmeldelserne skal være underskrevet af alle  

 bestyrelsesmedlemmer eller af alle direktører i anpartsselskaber, der ikke  

 har en bestyrelse.
Underskrifterne skal bekræftes af en notar, en advokat  

 eller 2 vitterlighedsvidner.
 Stk. 2.  Dokumenterne skal være affattet på dansk.
 Stk. 3.  Samtidig med anmeldelsen betales det herfor  

 fastsatte gebyr.
II.
REGISTRERING OG OFFENTLIGGØRELSE M.V.
§ 5.  Oplysninger om et anmeldt forhold optages i  

 registeret (registreres), hvis det anmeldte ikke er i strid med  

 aktieselskabsloven eller anpartsselskabsloven, med bestemmelser, som er  

 fastsat i medfør af aktieselskabslovens §§ 154, stk. 2, og 178 samt  

 anpartsselskabslovens §§ 124, stk. 2, og 137 med stiftelsesoverenskomsten  

 henholdsvis stiftelsesdokumentet samt vedtægten eller med bestemmelser i  

 eller i henhold til bestemmelser fastsat i medfør af andre love, hvis  

 overholdelse overregistrator finder nødvendig for at kunne gennemføre  

 registrering.
Tilsvarende gælder meddelelser, årsregnskaber m.v., der  

 indgives til registeret med henblik på registrering eller offentliggørelse  

 efter bestemmelser i eller i henhold til bestemmelser fastsat i medfør af  

 lov.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
§ 6.  Registeret over aktie- og anpartsselskaber føres  

 efter overregistrators bestemmelse.
Ethvert selskab får et registernummer.  

 Datoen for registreringen og for nye selskabers vedkommende  

 registreringsnummer indføres i registeret.
 § 7.  Aktieselskabs-registeret udgiver årligt en  

 alfabetisk fortegnelse over samtlige selskaber, der optages i registeret.  

 Fortegnelsen skal endvidere omfatte navnene på de selskaber, der er slettet  

 af registeret efter den sidst udgivne årsfortegnelse.
Stk. 2.  Fortegnelsen kan samordnes med andre offentlige  

 fortegnelser.
Supplementsfortegnelser kan udgives i løbet af året.
III.
OFFENTLIGHED M.V.
 § 8.  Dokumenter, der beror i  

 aktieselskabs-registeret, er offentligt tilgængelige.
Stk. 2.  Bestemmelsen i stk. 1 omfatter ikke § 9.  Dokumenter, der er offentligt tilgængelige, kan  

 på forlangende gennemses på registerets kontor.
 Stk. 2.  Udskrifter af registerets oplysninger om  

 selskaber samt fotokopier eller aftryk af eventuelle mikrofilm af de  

 dokumenter, der er offentligt tilgængelige, kan fås i  

 aktieselskabs-registeret.
 Stk. 3.  Overregistrator kan bestemme, at fotokopi eller  

 aftryk af mikrofilm også kan tages ved selvbetjening af kopieringsapparater  

 opstillet i registeret.
 Stk. 4.  Overregistrator kan bestemme, at alle eller  

 bestemte offentligt tilgængelige oplysninger om flere selskaber kan fås  

 maskinelt efter særlig aftale eller i henhold til eventuelle af  

 overregistrator fastsatte almindelige bestemmelser.
 Stk. 5.  For de i denne paragraf omhandlede oplysninger  

 betales det fastsatte gebyr.
 § 10.  Overregistrators afgørelser i medfør af denne  

 bekendtgørelse kan påklages til industriministeren.
 Stk. 2.  For så vidt angår overregistrators nægtelse af  

 registrering gælder efter aktieselskabslovens § 157, stk. 3, og  

 anpartsselskabslovens § 127, stk. 3, en klagefrist på en måned for  

 indbringelse for industriministeren.
 § 11.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 151 af 18. april 1985 om  

 anmeldelser m.v. til aktieselskabs-registeret vedrørende aktie- og  

 anpartsselskaber ophæves.
