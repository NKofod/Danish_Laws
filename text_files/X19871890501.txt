 Klima- Køle- og fryserum, opstillet i uisoleret hal i erhvervsejendom,  

 medtages ikke ved ejendomsvurderingen, jf.
 vurderingsloven § 9. Skattemæssigt behandles rummene som løsøre, jf.
 afskrivningsloven, afsnit I.
 En revisor, hvis klient drev diverse supermarkeder, forespurgte efter  

 hvilke regler et klienten tilhørende klima- køle- og fryseanlæg skulle  

 behandles.
 Skatteyderen havde opført en erhvervsejendom, der dels indeholdt et  

 centrallager for kolonialvarer m.v., dels en slagterafdeling.
Nævnte slagterafdeling består af kølerum for indpakning og modtagelse,  

 produktion uden køl, kølerum og fryserum.
Rummene er opstillet i en uisoleret  

 hal og består af såkaldte IWO-terming-elementer, der er modtageklare og  

 sættes sammen ved hjælp af et indbygget låsesystem.
En sekstantnøgle er det  

 eneste, der er nødvendigt for at samle elementerne.
Anlægget består endvidere  

 af kølemaskiner, automatik, rørinstallation til køling, el-installation og  

 alarmanlæg for fryserum.
 Statsskattedirektoratet udtalte, at ingen del af anlæggets forskellige  

 bestanddele skulle medtages ved ejendomsvurderinger, hvorfor anlægget i sin  

 helhed skattemæssigt kunne behandles som løsøre.
