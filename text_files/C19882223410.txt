(Til alle amtsråd og  

 kommunalbestyrelser) Undervisningsministeriet skal herved meddele, at der ved  

 observationsskoler og heldagsskoler - udover normeringen af lærerstillinger  

 efter § 1 i Undervisningsministeriets cirkulære af 22. juni 1978 om leder- og  

 lærerstillingerne ved folkeskolens observationsskoler og heldagsskoler - fra  

 den 1. august 1988 efter amtsrådets/kommunalbestyrelsens nærmere bestemmelse  

 kan normeres yderligere 1 stilling.
 Den udvidede adgang til at normere yderligere 1 lærerstilling har været  

 drøftet mellem Undervisningsministeriet, Amtsrådsforeningen i Danmark,  

 Kommunernes Landsforening og Lærernes Centralorganisation og er en følge af  

 arbejdstidsforkortelserne senest pr. 1. januar 1987 og 1. august 1988.
 Der er mellem parterne enighed om at nedsætte en arbejdsgruppe med henblik  

 på en revision af cirkulæret af 22. juni 1978, inden arbejdstidsforkortelsen  

 pr. 1. august 1990 gennemføres.
Undervisningsministeriet, den 24. juni  

 1988 P. m. v.
 e. b.
