Cirkulæreskrivelse  

 om forældremyndighedens placering ved dødsfald I foråret 2002 gennemførte Civilretsdirektoratet i samarbejde  

 med Socialministeriet i nogle udvalgte statsamter og kommuner et  

 forsøgsprojekt, der havde til formål at undersøge mulighederne for at  

 etablere,  

 forbedre og intensivere samarbejdet mellem statsamter og kommuner til gavn  

 for  

 børnene og deres familier.
Forsøgsprojektet er nærmere beskrevet i rapporten  

 Forsøgsprojekt om øget samarbejde mellem kommune og statsamt  

 i  

 sociale og familieretlige sager fra februar 2004. Rapporten findes på  

 direktoratets hjemmeside (www.civildir.dk).
 Blandt de samarbejdstemaer, der indgik i projektet, var  

 samarbejdet mellem statsamt og kommune i sager om placering af  

 forældremyndighed ved dødsfald.
 Efter servicelovens § 38 skal  

 kommunen i fornødent omfang medvirke til,  

 at der udpeges en egnet indehaver af forældremyndigheden, hvis ingen har  

 forældremyndigheden over et barn eller en ung.
 I Socialministeriets vejledning nr. 4 af 16. juni 2002 om  

 særlig støtte til børn og unge er der i pkt. 9 nærmere redegjort for  

 kommunens  

 opgaver i forbindelse med udpegning af en egnet indehaver af  

 forældremyndigheden  

 ved død.
 Det fremgår således, at kommunen er forpligtet til at afgive en  

 udtalelse om barnet og eventuelle ansøgere om forældremyndigheden, hvis  

 statsamtet beder herom.
Hvis kommunen ikke umiddelbart er bekendt med personer, der kan  

 komme på tale som forældremyndighedsindehaver, skal kommunen tage kontakt med  

 pårørende til barnet eller andre, der står barnet nær.
Kommunen skal i øvrigt  

 være opmærksom på, om der er behov for at få udpeget en midlertidig indehaver  

 af forældremyndigheden, f.eks. i tilfælde af uenighed om forældremyndigheden,  

 eller fordi der umiddelbart ikke kan findes en egnet  

 forældremyndighedsindehaver.
 Der er imidlertid ikke fastsat nærmere regler om behandlingen  

 af oplysninger til folkeregisteret om dødsfald, der indebærer, at et barn  

 står  

 uden forældremyndighedsindehaver.
 Hvis sagsgangen i kommunen ved meddelelser om dødsfald ikke i  

 tilstrækkelig grad er indrettet hensigtsmæssigt med henblik på at sikre, at  

 et  

 barn ikke kommer til at stå uden en forældremyndighedsindehaver, opstår der  

 risiko for, at barnet i en kortere eller længere periode ikke er undergivet  

 forældremyndighed.
Rapporten anbefaler derfor, at sagsgangen i kommunen  

 tilrettelægges sådan, at det sikres, at folkeregistret ved dødsfald, der  

 efterlader børn uden forældre på bopælen, straks giver besked herom til  

 socialforvaltningen.
Det er herefter socialforvaltningens opgave at kontakte  

 statsamtet,  

 således at der eventuelt kan udpeges en ny forældremyndighedsindehaver.
 Civilretsdirektoratet skal på den baggrund henstille, at  

 kommunen indretter sagsgangen i forbindelse med meddelelser om dødsfald  

 således, at kommunen er opmærksom på, om afdøde efterlader sig børn under 18  

 år  

 på bopælen uden andre voksne.
Sagsgangen kan f.eks. indrettes sådan, at folkeregistret påser,  

 om der er børn under 18 på afdødes bopæl, uden at den anden forælder er  

 tilmeldt denne adresse.
Hvis dette er tilfældet, kan folkeregistret derefter  

 give meddelelse herom til socialforvaltningen, som kan kontakte statsamtet.  

 Socialforvaltningen kan eventuelt allerede på dette tidspunkt give nærmere  

 oplysninger til statsamtet om, hvem kommunen eventuelt kan foreslå som  

 fremtidig forældremyndighedsindehaver, jf. servicelovens § 38.
Civilretsdirektoratet er opmærksomt på, at ovennævnte  

 tilrettelæggelse af sagsgangene i kommunen ikke nødvendigvis altid sikrer, at  

 der udpeges en ny forældremyndighedsindehaver i alle situationer, hvor  

 forældremyndighedsindehaveren  

 dør, herunder f.eks. hvis barnet ikke har fælles bopæl med afdøde.
Endvidere  

 kan ovennævnte sagsgang indebære overflødige henvendelser om  

 forældremyndighed  

 til statsamtet, f.eks. hvis afdøde havde fælles forældremyndighed med den  

 anden  

 forælder eller slet ikke havde forældremyndighed over barnet.
 Imidlertid finder Civilretsdirektoratet, at hensynet til barnet  

 og en hurtig behandling af forældremyndighedsspørgsmålet vil opveje disse  

 ulemper.
