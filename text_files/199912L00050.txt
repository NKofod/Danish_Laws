Fremsat den 27. oktober 1999 af miljø-  

 og energiministeren (Svend Auken) Forslag til Lov om ændring af lov om  

 statstilskud til energibesparelser m.v. i erhvervsvirksomheder (Brancheopdeling og udvidelse af kredsen  

 af tilskudsberettigede) § 1 I lov om statstilskud til energibesparelser m.v. i erhvervsvirksomheder,  

 jf. lovbekendtgørelse nr. 742 af 9. august 1996 som ændret ved  

 lov nr. 188 af 12. marts 1997 og lov nr. 480 af 1. juli 1998, foretages  

 følgende ændringer:
 1. § 1 affattes således:
» 1)	medfører eller kan tjene til bedre energiudnyttelse eller  

 energibesparelser, herunder reduktioner i kuldioxidemissioner og  

 øvrige drivhusgasser samt svovldioxidemissioner, i  

 erhvervsvirksomheder eller 2)	fremmer erhvervsvirksomheders omstilling til mere energieffektive  

 teknologier og produktionsmetoder.
Stk. 2. Ved afgørelser om tilskud kan inddrages  

 andre miljøhensyn, herunder reduktioner i  

 kvælstofoxidemissioner, ressourcebesparelser samt  

 arbejdsmiljømæssige hensyn.« 2. § 2 affattes således:
» 2)	forprojekter, energibevidst projektering og energiledelse, 3)	gennemførelse af energisyn samt anden  

 energirådgivning, 5)	udredningsaktiviteter, herunder kortlægning af  

 energieffektiviseringspotentialer, 6)	udviklingsprojekter, 8)	uddannelse vedrørende energieffektivisering og  

 lignende.
 Stk. 2. Tilskud til formål som nævnt i stk.  

 1, nr. 1-3, kan ydes til momsregistrerede erhvervsvirksomheder, der ejer,  

 driver eller bruger de omfattede anlæg eller iværksætter og  

 afholder udgifterne ved de energibesparende aktiviteter.
 Stk. 3. Tilskud til formål som nævnt i stk.  

 1, nr. 4, kan ydes til momsregistrerede erhvervsvirksomheder, grupper af  

 momsregistrerede erhvervsvirksomheder, brancheorganisationer og  

 erhvervsorganisationer.
 Stk. 4. Tilskud til formål som nævnt i stk.  

 1, nr. 5-8, kan ydes til virksomheder, grupper af virksomheder,  

 brancheorganisationer, erhvervsorganisationer, forsyningsvirksomheder,  

 offentlige institutioner, forsknings- og undervisningsinstitutter eller  

 lignende.
Stk. 5. Med momsregistrerede erhvervsvirksomheder som  

 nævnt i stk. 2-3 forstås udelukkende virksomheder, der kan  

 betragtes som egentlige erhvervsvirksomheder.
Der skelnes ikke mellem privat  

 og offentlig ejet virksomhed.
 Stk. 6. Der ydes kun tilskud til landplaceret virksomhed.  

 Tilskud ydes ikke vedrørende transportmidler.
Stk. 7. Miljø- og energiministeren kan  

 fastsætte nærmere regler om, at forsyningsvirksomheder, som  

 driver produktion eller handel med energi, kan opnå tilskud til  

 formål som nævnt i stk. 1, nr. 1-4.« 3. § 3, stk. 2, affattes således:
» 4. I § 3 indsættes som stk. 5:
» 5. § 4, stk. 4, affattes således:
» 6. § 4, stk. 7, affattes således:
» 7. § 6, stk. 1, affattes således:
» 8. § 7, stk. 2, affattes således:
» § 2 Miljø- og energiministeren fastsætter tidspunktet for lovens  

 ikrafttræden.
Bemærkninger til  

 lovforslaget Almindelige bemærkninger 1. Lovforslagets baggrund Lovforslaget er en del af regeringens samlede forslag til  

 justering af den grønne afgiftspakke for erhvervslivet.
Lovforslaget  

 er udarbejdet på baggrund af en evalueringsrapport om grønne  

 afgifter og erhvervslivet fra februar 1999 fra et udvalg under ledelse af  

 Finansministeriet samt indkomne bemærkninger fra berørte  

 organisationer til evalueringsrapporten.
 Dette lovforslag fremsættes samtidig med L 51  

 (forslag til lov om ændring af lov om statstilskud til dækning af  

 udgifter til kuldioxidafgift i visse virksomheder med et stort  

 energiforbrug), L 52 (forslag til lov om ændring af lov om  

 kuldioxidafgift af visse energiprodukter, lov om afgift af naturgas og bygas,  

 lov om afgift af elektricitet, lov om energiafgift af visse  

 mineralolieprodukter mv. og lov om afgift af stenkul, brunkul og koks mv.) og  

 L 53 (forslag til lov om ændring af lov om arbejdsmarkedets  

 tillægspension). Disse fire lovforslag udgør tilsammen den  

 lovgivningsmæssige del af regeringens samlede forslag til justering af  

 den grønne afgiftspakke for erhvervslivet.
 Med regeringens forslag til justering af den grønne  

 afgiftspakke afsættes årligt på finansloven en ny pulje  

 på 175 mio. kr. til tilskud til energieffektivisering i industrien.  

 Lovforslaget skal danne rammerne for administration af denne pulje samt den  

 resterende del af puljen på 1,8 mia. kr., som blev afsat i forbindelse  

 med vedtagelsen af den grønne afgiftspakke i 1995.
Der forventes ved udgangen af 1999 at være omkring  

 350 mio. kr. tilbage på tilsagnsrammen af den gamle pulje på 1,8  

 mia. kr.
Disse midler vil fortsat kunne søges af hele erhvervslivet.  

 Derimod vil den nye pulje på 175 mio. kr. blive målrettet mod  

 energieffektivisering og CO2-reduktion i industrien alene.
 Ordningens grundlag er lov om statstilskud til  

 energibesparelser m.v. i erhvervsvirksomheder, lovbekendtgørelse nr.  

 742 af 9. august 1996 som ændret ved lov nr. 188 af 12. marts 1997 og  

 lov nr. 480 af 1. juli 1998. Loven suppleres af Energistyrelsens  

 bekendtgørelse nr. 535 af 10. juli 1998 om statstilskud til  

 energibesparelser m.v. i erhvervsvirksomheder og bekendtgørelse nr.  

 598 af 27. juni 1996 om statstilskud til brug af energirådgivere og  

  medarbejdere i erhvervsvirksomheder.
 Vedrørende den tidligere folketingsbehandling  

 henvises for hovedloven til Folketingstidende 1991-92 FF sp. 1562, 2084,  

 4342, 4886, Tillæg A sp. 2053, Tillæg B sp. 183 og Tillæg C  

 sp. 297. Vedrørende ændringslovene henvises til  

 Folketingstidende 1993-94 FF sp. 6311, 7092, 8955, 9644, Tillæg A sp.  

 6999, Tillæg B sp. 825 og Tillæg C sp. 753, Folketingstidende  

 1994-95 FF s. 4690, 4889, 6238, 6626, Tillæg A s. 2791, Tillæg B  

 s. 820 og Tillæg C s. 616, Folketingstidende 1995-96 FF s. 865, 1077,  

 2126, 2341, Tillæg A s. 1854, Tillæg B s. 239, 317 og  

 Tillæg C s. 242, Folketingstidende 1996-97 FF s. 3174, 4048, 4147,  

 Tillæg A s. 2743, Tillæg B s. 321 og Tillæg C s. 249 og  

 Folketingstidende 1997-98 (2. samling) FF s. 1444, 2138, 2557, Tillæg A  

 s. 2165, Tillæg B s. 431, 477 og Tillæg C s. 543.
2. Lovforslagets indhold De vigtigste ændringer i forhold til den  

 nuværende lov er følgende:
For det første vil der for at målrette den  

 nye pulje mod industrien skulle skelnes mellem industrien og den  

 øvrige del af erhvervslivet, herunder landbrug, gartneri og handel og  

 service.
Der er derfor indsat en bemyndigelse til ministeren til at  

 fastsætte nærmere regler til afgørelse af den enkelte  

 virksomheds branchetilhørsforhold.
For det andet åbnes der med lovforslaget op for, at  

 elforsyningsvirksomheder, der opererer på markedsvilkår, helt  

 eller delvist kan indgå i industrielle kraftvarmeprojekter med tilskud.  

 Hidtil har der ikke kunnet ydes tilskud til investering i  

 kraftvarmeanlæg på virksomheder, hvis en elforsyningsvirksomhed  

 indgik som deltager i projektet.
Med liberaliseringen af elmarkedet vil en  

 fortsættelse af denne regel imidlertid være  

 konkurrenceforvridende over for de elforsyningsvirksomheder, der skal operere  

 på markedsvilkår efter den nye lov om elforsyning, lov nr. 375 af  

 2. juni 1999.
For det tredje indsættes der en bemyndigelse til  

 ministeren om at fastsætte minimums- og maksimumsgrænser for  

 udbetaling af tilskud.
I den nuværende ordning er der alene en  

 minimumsgrænse for tilskud.
I lyset af at den fremtidige tilskudspulje  

 vil være væsentligt reduceret i forhold til de senere år,  

 vil det være hensigtsmæssigt med maksimumsgrænser for  

 tilskud til enkeltprojekter for at undgå, at enkelte store projekter  

 tømmer årets resterende tilskudsramme helt eller delvist.  

 Erfaringerne har endvidere vist, at det vil være hensigtsmæssigt  

 med øgede minimumsgrænser for tilskud til visse projekttyper for  

 at begrænse de administrative omkostninger.
 Endelig sker der med lovforslaget en præcisering af,  

 dels at offentlige erhvervsvirksomheder generelt er tilskudsberettigede  

 på linie med private erhvervsvirksomheder, så længe  

 virksomheden opererer på markedsvilkår, dels at offentlige  

 institutioner kan opnå tilskud til udviklingsprojekter og lignende,  

 så længe formålet med projekterne er at bidrage til  

 formålet med loven, nemlig energieffektivisering og  

 CO2-reduktion i egentlige erhvervsvirksomheder.
 Herudover indeholder lovforslaget en række mindre  

 ændringer og præciseringer, der er nærmere beskrevet i de  

 specifikke bemærkninger.
Med den nye pulje til energieffektivisering i industrien  

 og den samtidige videreførelse og justering af lov om statstilskud til  

 dækning af udgifter til kuldioxidafgift i visse virksomheder med et  

 stort energiforbrug (aftaleordningen), er der lagt op til et fortsat  

 højt aktivitetsniveau i arbejdet med at effektivisere industriens  

 energiforbrug og reducere CO2-emissionen fra denne sektor.
Der vil  

 i den videre udmøntning af den nye ordning blive lagt vægt  

 på at sikre en kontinuitet i forhold til den hidtidige indsats samtidig  

 med, at der sker en samlet revision og nyorientering for at skabe dynamik og  

 opnå de størst mulige miljøvirkninger for  

 tilskudskronerne.
Der vil fortsat blive adgang til at søge tilskud  

 til en bred vifte af forskellige projekter, herunder både konkrete  

 investeringer, rådgivning, uddannelse, analyser og udviklingsprojekter  

 m.v., dog således at ikke alle tilskudskategorier nødvendigvis  

 vil være til rådighed på samme tid.
Der vil fortsat kunne  

 søges om tilskud til såvel energieffektivisering som anvendelse  

 af renere brændsler eller vedvarende energi, der bidrager til det  

 overordnede formål: CO2-reduktion.
Projekter, der har  

 reduktion af SO2-emissioner for øje, vil ligeledes fortsat  

 være tilskudsberettigede.
Projekter, hvor der udover  

 energieffektivisering og CO2-reduktion opnås bredere  

 miljøvirkninger, vil blive højt prioriteret.
For projekter, der gennemføres som led i opfyldelse  

 af aftale om energieffektivisering i henhold til aftaleordningen, er det  

 hensigten, at der fortsat kan søges om tilskud til  

 investeringsprojekter m.v. efter den foreliggende lov, men ikke til de  

 omkostninger, der er forbundet med selve aftaleindgåelsen.
Der  

 fastsættes nærmere regler herom ved bekendtgørelse med  

 hjemmel i lovforslagets § 1, nr. 7.
Der vil blive lagt betydelig vægt på at sikre  

 en så stor energi- og miljøeffekt pr. tilskudskrone som muligt.  

 Der skal ikke ydes tilskud, hvis et projekt alligevel ville blive  

 gennemført af andre årsager, og der skal ikke ydes mere i  

 tilskud, end det er nødvendigt for at fremme det enkelte projekt.
Der  

 vil således inden for rammerne af de maksimalt tilladte  

 tilskudsprocenter i praksis blive fastsat mere differentierede  

 tilskudsprocenter end hidtil.
Tilsvarende kan der blive tale om at stille  

 krav om modydelser i form af f.eks. leverandørrabatter til  

 virksomhederne i forbindelse med tidsbegrænsede, kampagnelignende  

 tiltag.
 Projekter og indsatsområder vil blive prioriteret,  

 således at der opnås den størst mulige energi- og  

 miljøvirkning af den samlede pulje, og således at de mest  

 perspektivrige nye teknologier og metoder fremmes.
Anvendelsen af den nye pulje til energieffektivisering i  

 industrien vil ske i tæt samarbejde med virksomhederne og deres  

 repræsentanter.
I forbindelse med administrationen af bl.a. denne lov  

 vil Energistyrelsen nedsætte et nyt rådgivende energiudvalg  

 vedrørende industrien, som skal rådgive Energistyrelsen  

 vedrørende udvælgelse og udformning af konkrete prioriterede  

 indsatsområder m.h.p. fastlæggelse af en årlig plan for de  

 prioriterede områder.
Udvalget vil samtidig skulle fungere som forum  

 for drøftelse af virksomhedernes konkrete erfaringer m.h.p. at udforme  

 og ajourføre informationer, ansøgningsskemaer m.v. på en  

 hensigtsmæssigt måde, ikke mindst over for de små og  

 mellemstore virksomheder.
Det nye udvalg vil også skulle rådgive  

 Energistyrelsen vedrørende den såkaldte aftaleordning  

 jævnfør lovforslaget om ændring af aftaleordningen.  

 Udvalgets nedsættelse er ikke reguleret i dette lovforslag, idet  

 udvalget skal være rådgivende og derfor forventes nedsat rent  

 administrativt.
3. Økonomiske og administrative konsekvenser for stat, kommuner  

 og amtskommuner Lovforslaget etablerer med virkning fra 1. januar år  

 2000 rammerne for administrationen af såvel den nye tilskudspulje for  

 industrien med en årlig ramme på 175 mio. kr., som de resterende  

 midler fra den igangværende tilskudsordning på oprindelig 1,8  

 mia. kr.
Den nye tilskudspulje er lige som den eksisterende pulje en del af  

 tilbageføringen til erhvervslivet af de grønne afgifter.
 Den endelige udmøntning af den nye tilskudspulje  

 til industrien vil ske på finansloven for år 2000.
 En ikke udnyttet del af tilsagns- og/eller  

 udbetalingsrammen kan overføres til følgende år.  

 Annullerede tilsagn og tilskud, der tilbagebetales i henhold til  

 gældende bestemmelser, giver i følgende finansår adgang  

 til afgivelse af nye tilsagn om tilskud samt udbetaling heraf.
Den nye tilskudspulje for industrien vil indebære en  

 administrativ belastning af både den overordnede styring af ordningen  

 og den konkrete tilskudsadministration.
De administrative omkostninger vil  

 blive afholdt indenfor Energistyrelsens nuværende  

 lønsumsrammer.
 Adgangen for elforsyningsvirksomheder til at indgå i  

 industrielle kraftvarmeprojekter skønnes at medvirke til i et vist  

 omfang at fremskynde udbygningen af industrielle kraftvarmeværker.  

 Dette vil i givet fald indebære en tilsvarende stigning i  

 udbetalingerne af elproduktionstilskud til industriel kraftvarme.
 Forslaget har ikke økonomiske eller administrative  

 konsekvenser for kommuner og amtskommuner.
4. Økonomiske og administrative konsekvenser for  

 erhvervslivet Lovforslaget påfører ikke erhvervslivet  

 omkostninger eller forpligtelser, men stiller tilskudsmidler til  

 rådighed for virksomheder, der ønsker at fremme  

 energibesparelser og øget anvendelse af renere brændsler.  

 Tilskud bliver ydet efter ansøgning.
Udfyldelse af ansøgningen  

 indebærer et begrænset tidsforbrug i virksomhederne.
 Erfaringer fra de hidtil gennemførte projekter  

 viser, at projekterne, udover sparede energiudgifter for virksomhederne, har  

 medført en række andre langsigtede fordele, idet  

 energieffektiviseringen har medført mere fremtidssikrede anlæg,  

 som giver øget driftssikkerhed, bedre miljøforhold og mindre  

 drifts- og vedligeholdelsesomkostninger.
 Lovforslaget vil således have positive  

 erhvervsøkonomiske konsekvenser.
5. Miljømæssige konsekvenser Med den forøgede tilskudspulje til projekter i  

 industrien vil ordningen yde et væsentligt bidrag til at reducere  

 emissionen af CO2 og andre drivhusgasser samt reducere emissionen  

 af SO2 og NO x.
Endvidere vil ordningen føre til  

 et reduceret energiforbrug.
 Målsætningen for den nye tilskudsordning for  

 industrien er en ekstra årlig CO2-reduktion i Danmark  

 på 0,15% (af 1988-emissionen, som er basisåret for den nationale  

 målsætning), hvilket vil medføre en yderligere  

 CO2-reduktion på 0,7% i år 2005. Denne ekstra  

 CO2-reduktion er udover de 3,8%-point, som den grønne  

 afgiftspakke vurderes at ville medføre i år 2005.
Den forventede CO2-reduktion ved den nye  

 ordning til industrien er på 0,5 kg pr. år pr. tilskudskrone.
Det  

 svarer til, at det forventes, at der vil kunne opnås en vis stigning i  

 CO2-effekten pr. tilskudskrone, i forhold til den effekt der er  

 beregnet ved evalueringen af den hidtidige ordning.
Ud over reduktionen af CO2-udledningen  

 fører modernisering af produktionsudstyr og reduktion af energiforbrug  

 ofte til øvrige miljøforbedringer.
Således forventes en  

 reduktion af bl.a.
SO 2 og NOx-emissionen.
6. Forholdet til EU-retten Den nuværende tilskudsordning er godkendt af  

 Europa-Kommissionen, og ændringen af tilskudsordningen samt  

 afsættelse af en ny tillægspulje for industrien på 175 mio.  

 kr. årligt skal notificeres for Europa-Kommissionen i medfør af  

 EF-traktatens statsstøtteregler.
Europa-Kommissionens godkendelse skal  

 foreligge, før det notificerede lovforslag kan træde i  

 kraft.
7. Høring Lovforslaget er sendt i høring til følgende:  

 Advokatrådet, Affaldsteknisk Samarbejde, Amtsrådsforeningen i  

 Danmark, Amtsrådsforeningen - Økonomisk sekretariat,  

 Arbejderbevægelsens Erhvervsråd, Brancheforeningen for Biogas,  

 BYG, By- og Boligministeriet, CO Industri, Dansk Arbejdsgiverforenning,  

 Danmarks Fiskeri- og Eksportørforening, Danmarks  

 Naturfredningsforening, Danmarks Vindmølleforening, Dansk Handel og  

 Service, Dansk Familielandbrug, Dansk Industri, Dansk Textil og  

 Beklædning, Dansk VVS, DONG Naturgas A/S, DEG, Danske Elværkers  

 Forening, Danske Fjernvarmeværkers Forening, De Danske  

 Landboforeninger, ELFO, Elfor, Elkraft, Elprisudvalget og Gas- og  

 Varmeprisudvalget, Elsam, Elsparefonden, Eltra, Energiklagenævnet,  

 Energimiljørådet, Energisynssekretariatet, Erhvervsministeriet,  

 FDB, Finansministeriet, Forbrugerrådet, Forening af Danske  

 Kraftvarmeværker, Foreningen for Danmarks Fiskemels- og  

 Fiskeolieindustri, Foreningen for Energi og Miljø, Foreningen af  

 Kemiske Industrier i Danmark, Forening af Rådgivende Ingeniører,  

 Foreningen af Registrerede Revisorer, Foreningen af Statsautoriserede  

 Revisorer, Forskningscentret Foulum, afdelingen for landbrugsdrift,  

 Forskningsministeriet, Frederiksberg Kommune, Frederiksberg Kommune  

 Økonomidirektoratet, Fællesforeningen for Danske  

 Brugsforeninger, Greenpeace Danmark, Handelskammeret, Hotel-, Restaurant- og  

 Turisterhvervets Arbejdsgiverforening, Hovedstadsregionens Naturgas I/S og  

 Naturgas Midt-Nord I/S, Håndværksrådet,  

 Indenrigsministeriet, Indukraft, Ingeniørforeningen i Danmark,  

 Justitsministeriet, Kommunernes Landsforening, Kommunernes Landsforening  

 Økonomisk sekretariat, Københavns Belysningsvæsen,  

 Københavns Kommune, Københavns Kommune  

 Økonomiforvaltning, Landbrugsrådet, Landsskatteretten, LO,  

 Miljø-og Energiministeriets Landsplanafdeling, Miljøstyrelsen,  

 Ministeriet for Fødevarer, Landbrug og Fiskeri, Naturgas  

 Sjælland I/S, Naturgas Fyn I/S, NESA A/S, OOA, Organisationen for  

 Vedvarende Energi, Registertilsynet, Reno Sam, Rigsrevisionen, Samvirkende  

 Energi- og Miljøkontorer, SID, Sjællandske Kraftværker,  

 Skatteministeriet, Skov- og Naturstyrelsen, Statens Information,  

 Statsministeriet, TI, Trafikministeriet, Udenrigsministeriet,  

 Vindmølleindustrien, WHF, Økonomiministeriet.
Vurdering af konsekvenser af  

 lovforslag Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat,  

 kommuner og amtskommuner Nej Lovforslaget etablerer med virkning fra 1.  

 januar år 2000 den nye tilskudspulje for industrien med en årlig  

 ramme på 175 mio. kr.
Puljen er en del af tilbageføringen til  

 erhvervslivet af de grønne afgifter.
Administrative konsekvenser for stat,  

 kommuner og amtskommuner Nej Den nye tilskudspulje vil indebære en  

 administrativ belastning af Energistyrelsen.
De administrative omkostninger  

 vil blive afholdt indenfor Energistyrelsens nuværende  

 lønsumsrammer.
Økonomiske konsekvenser for  

 erhvervslivet Lovforslaget vurderes at have positive  

 økonomiske konsekvenser for erhvervslivet Nej Administrative konsekvenser for  

 erhvervslivet Nej Tilskud vil blive ydet efter  

 ansøgning.
Udfyldelse af ansøgningen indebærer et  

 begrænset tidsforbrug i virksomhederne.
Miljømæssige  

 konsekvenser Den nye tilskudspulje til industrien vil yde  

 et væsentligt bidrag til at reducere emissionen af CO2 og  

 andre drivhusgasser samt reducere emissionen af SO2 og  

 NOx.
Nej Administrative konsekvenser for  

 borgerne Nej Nej Forholdet til EU-retten Lovforslaget skal notificeres for  

 Europa-Kommissionen i medfør af EF-traktatens  

 statsstøtteregler Bemærkninger til lovforslagets enkelte  

 bestemmelser Til § 1 Til nr. 1 I forhold til den eksisterende lov inddrages andre  

 drivhusgasser end CO2 i den  

 overordnede formålsbestemmelse.
Dette skyldes aftalen indgået  

 på den tredje partskonference under FN's klimakonvention i Kyoto  

 december 1997, hvor de industrialiserede lande aftalte at reducere  

 udledningen af drivhusgasser med mindst 5 pct. i forhold til niveauet i 1990  

 i perioden 2008-2012. Det præciseres, at der kan inddrages andre  

 miljøhensyn, herunder reduktioner i kvælstofoxidemissioner, brug  

 af uønskede stoffer, ressourcebesparelser samt  

 arbejdsmiljømæssige hensyn.
Ved vurderingen af, om projekter er  

 støtteegnede, vil der primært blive lagt vægt på, om  

 projekterne giver besparelser i energiforbrug og reduktioner af forurenende  

 emissioner fra de faste anlæg i den enkelte erhvervsvirksomhed, men  

 også projektets miljømæssige indvirkning på det  

 samlede kredsløb fra råstof over produktion, transport og  

 forbrug til affaldsbortskaffelse vil kunne inddrages i de samlede vurderinger  

 (livscyklusbetragtninger).
 Indsættelsen af "eller kan tjene til" i  

stk. 1, nr. 1, skal alene præcisere, at der skal ydes tilskud  

 til projekter, som man formoder vil medføre en bedre energiudnyttelse  

 eller energibesparelse, men hvor dette endnu ikke er fuldt dokumenteret,  

 f.eks. udviklingsprojekter.
Til nr. 2 Med bestemmelsens stk. 1 foretages en  

 klargørende kategorisering af de aktiviteter, der er omfattet af  

 tilskudsordningen.
Dog udelades den eksisterende § 2 stk. 1, nr. 4,  

 vedrørende "udbredelse af udstyr eller komponenter, der er  

 særligt energieffektive", da den ikke har været udnyttet i  

 praksis.
Der tilsigtes ikke indholdsmæssige udvidelser i  

 tilskudskategorierne.
Der kan efter stk. 1, nr. 1, ydes tilskud til  

 gennemførelse af energieffektiviserende foranstaltninger i  

 erhvervsvirksomheder, hvilket er en videreførelse af den eksisterende  

 bestemmelse.
Herved forstås tilskud til investering i anlæg, der  

 medfører en bedre energiudnyttelse eller energibesparelser i de  

 enkelte erhvervsvirksomheder herunder industriel kraftvarme.
Der vil i  

 medfør af lovforslagets § 1, nr. 7, blive fastsat nærmere regler  

 om, hvilke energieffektiviseringer af anlæg der kan ydes tilskud  

 til.
Der kan ydes tilskud til såvel udskiftning af  

 eksisterende anlæg som til merudgiften ved investering i særligt  

 energieffektive anlæg ved nyinvesteringer, udskiftning af udtjente  

 anlæg og kapacitetsudvidelser.
Formålet hermed er at undgå,  

 at tilskudsordningen bliver anvendt som støtte til almindelige  

 nyinvesteringer, der ville være foretaget under alle  

 omstændigheder.
 Der vil ikke blive ydet tilskud til projekter i  

 helårsboliger, der udlejes erhvervsmæssigt, herunder  

 boligforeninger.
Der kan efter stk. 1, nr. 2, ydes tilskud til  

 forprojekter, energibevidst projektering og energiledelse.
Dette er en  

 præcisering af de tilskudsberettigede aktiviteter i forhold til den  

 eksisterende lov.
Ved forprojekter forstås projekter der afdækker  

 mulighederne for egentlige energieffektiviseringsprojekter.
Ved energibevidst  

 projektering forstås indarbejdelse af energihensyn i designfasen og i  

 den efterfølgende anlægsfase.
Med  energiledelse forstås  

 et ledelsessystem, der sikrer, at energieffektivisering indgår som  

 parameter ved alle aktiviteter og beslutninger i virksomheden.
Der kan efter stk. 1, nr. 3, ydes tilskud til  

 gennemførelse af energisyn samt anden energirådgivning, hvilket  

 er en videreførelse af den eksisterende lov.
Herved forstås  

 tilskud til konkret rådgivning og undersøgelse, der fremmer  

 erhvervenes omstilling til mere energi- og miljøvenlige  

 produktionsformer.
Energisyn vil kunne støttes evt. i kombination med  

 en samtidig miljøvurdering af den enkelte virksomhed eller  

 indførelse af energiledelse på virksomheden.
Der kan efter stk. 1, nr. 4, ydes tilskud til  

 ansættelse af interne energimedarbejdere, hvilket er en  

 præcisering i forhold til den eksisterende lov.
I praksis vil  

 bestemmelsen blive administreret ved ydelse af tilskud til  

 tidsbegrænset ansættelse af en intern energimedarbejder alene i  

 små og mellemstore virksomheder (SMV-virksomheder) med et  

 væsentligt energiforbrug, hvis virksomheden ikke i forvejen råder  

 over den tilstrækkelige ekspertise på energiområdet.
Der  

 foretages hermed som hidtil en prioritering af SMV-virksomheder.
Der vil  

 blive fastsat nærmere regler herom, jf. lovforslagets § 1, nr. 7.  

 Energimedarbejderen kan også placeres i en brancheorganisation,  

 således at denne kan betjene flere små virksomheder, der ikke  

 hver for sig vil kunne beskæftige en energimedarbejder.
Der kan efter stk. 1, nr. 5, ydes tilskud til  

 udredningsaktiviteter og kortlægning af  

 energieffektiviseringspotentialer.
Udarbejdelse af standardløsninger  

 er udeladt, da disse fremover skal udarbejdes på Energistyrelsens  

 initiativ.
Udarbejdelse af brancheenergianalyser er omfattet af betegnelsen  

 udredningsaktiviteter.
Udredningsaktiviteterne skal understøtte  

 energimæssige virkemidler for erhvervslivet.
Aktiviteterne kan bl.a.  

 omfatte dataindsamling samt belysning og forberedelse af forskellige  

 virkemidler.
Med kortlægning af energieffektiviseringspotentialer  

 forstås muligheden for at yde tilskud til sektorvis kortlægning  

 af energiforbrug, ressourceanvendelse, emissioner og  

 effektiviseringsmuligheder.
Kortlægningen kan medtage vurderinger af  

 potentialer for besparelser i energi- og ressourceforbrug på  

 længere sigt og vurderinger af, hvilke muligheder brancherne har for at  

 udvikle mere energieffektive teknologier og produktionsformer.
Der kan efter stk. 1, nr. 6, ydes tilskud til  

 udviklingsprojekter.
Herunder vil der kunne ydes tilskud til  

 udviklingsprojekter, der kan resultere i, at erkendte principper for energi-  

 og miljøvenlig produktion færdigudvikles via pilotprojekter til  

 praktisk fungerende demonstrationsanlæg.
Udviklingsprojekter skal  

 normalt kombineres med en informationsindsats, der sikrer  

 markedsindtrængning af den nyudviklede teknologi.
Der vil også  

 kunne ydes tilskud til feasibility studier og projekter, der inkluderer  

 industriel forskning i begrænset omfang.
Der er tale om en  

 præcisering af den eksisterende lov.
Tilskud til udviklingsprojekter  

 vil som hidtil kunne omfatte forsøgs- og  

 demonstrationsaktiviteter.
Der kan efter stk. 1, nr. 7, ydes tilskud til  

 informationsaktiviteter, kampagner og ERFA-grupper.
Med ERFA-grupper  

 forstås erfaringsudvekslingsgrupper, hvor medarbejdere fra forskellige  

 virksomheder mødes for at udveksle erfaringer om energibesparelser.  

 Dette er en præcisering af den eksisterende lov.
Hovedformålet  

 med informationsindsatsen vil være at udbrede kendskabet til muligheder  

 for energieffektiviseringer.
Der kan endvidere ydes tilskud til information  

 om tilskudsmulighederne.
Der kan efter stk. 1, nr. 8, ydes tilskud til  

 uddannelse vedrørende energieffektivisering og lignende.
Dette er en  

 præcisering i forhold til den eksisterende lov.
Der kan bl.a. ydes  

 tilskud til efteruddannelse af elinstallatører og  

 VVS-installatører, således at disse kan yde bedre  

 rådgivning om energieffektivisering og lignende i forbindelse med  

 installationer.
I forbindelse hermed skal energieffektivisering ofte ses i en  

 bredere miljømæssig sammenhæng.
Lovforslagets stk. 2 præciserer, at tilskud  

 til formål som nævnt i stk. 1, nr. 1-3, kan ydes til  

 momsregistrerede erhvervsvirksomheder, der ejer, driver eller bruger de  

 omfattede anlæg eller iværksætter og afholder udgifterne  

 ved de energibesparende aktiviteter.
Der vil ikke samtidig kunne ydes tilskud  

 til ejer og bruger.
I forbindelse med tilskud til energimedarbejdere i stk.  

 3, projektkategori nr. 4, er der tale om en udvidelse i forhold til den  

 eksisterende lov, idet ikke kun momsregistrerede erhvervsvirksomheder, men  

 også grupper af momsregistrerede erhvervsvirksomheder,  

 brancheorganisationer og erhvervsorganisationer kan opnå tilskud til  

 denne projektkategori.
Der vil alene kunne ydes tilskud til  

 tidsbegrænset ansættelse af en intern energimedarbejder i  

 små og mellemstore virksomheder (SMV-virksomheder). Det vil ofte  

 være hensigtsmæssigt, at ansætte energimedarbejdere f.eks.  

 i brancheorganisationer med henblik på at betjene et større  

 antal virksomheder.
Stk. 4 præciserer, at der vedrørende  

 projektkategorierne nr. 5-8, kan ydes tilskud til virksomheder, grupper af  

 virksomheder, brancheorganisationer, erhvervsorganisationer, offentlige  

 institutioner, forsknings- og undervisningsinstitutter eller lignende.  

 Offentlige virksomheder kan opnå tilskud på linie med private  

 virksomheder.
Som følge af fortolkningstvivl i den eksisterende lov  

 vedrørende ydelse af tilskud til offentlige institutioner, forsknings-  

 og undervisningsinstitutter eller lignende blev der givet bemyndigelse til  

 dette ved aktstykke nr. 231 tiltrådt af finansudvalget d. 24/6 1999.  

 Bemyndigelsen til at yde tilskud også til disse grupper er derfor  

 blevet præciseret.
Endvidere gives forsyningsvirksomheder generelt  

 mulighed for at opnå tilskud.
Det afgørende indenfor disse  

 projektkategorier er, at projekterne er til gavn for det overordnede  

 formål med loven, nemlig energi- og CO2-besparelser i  

 erhvervslivet.
Det er i princippet underordnet, hvem der står for  

 projektet.
Det er ofte en statslig forskningsinstitution,  

 forsyningsvirksomhed eller et GTS-institut (Godkendt Teknologisk Service),  

 der sidder med ekspertisen til at hjælpe erhvervsvirksomheden med  

 udvikling eller forbedring af en energibesparende aktivitet.
Det kan  

 således i nogle tilfælde være nødvendigt at inddrage  

 f.eks. statslige institutioner, som er i besiddelse af den nødvendige  

 kompetence.
I stk. 5 videreføres det eksisterende krav  

 for støtte til momsregistrerede erhvervsvirksomheder som nævnt i  

 stk. 2-3, om at der skal være tale om egentlige erhvervsvirksomheder.  

 Dvs. momsregistrerede erhvervsvirksomheder, der fungerer på  

 sædvanlige markedsvilkår.
Det er præciseret i forhold til  

 den eksisterende lov, at der også kan ydes tilskud til offentligt ejede  

 virksomheder.
Dette skyldes fortolkningstvivl i den eksisterende lov  

 vedrørende ydelse af tilskud til offentligt ejede virksomheder,  

 hvorefter bemyndigelse blev givet ved aktstykke nr. 231 tiltrådt af  

 finansudvalget d. 24/6 1999. Det afgørende er, at virksomheden drives  

 på sædvanlige markedsmæssige vilkår, i fri  

 konkurrence med andre erhvervsvirksomheder.
 I stk. 6 videreføres den eksisterende  

 bestemmelse i § 2 stk. 4 om, at der alene ydes tilskud til landplacerede  

 erhvervsvirksomheder i Danmark, hvilket indebærer at tilskudsordningen  

 ikke finder anvendelse på f.eks. skibe, fiskefartøjer, fly,  

 boreplatforme m.v.
Endvidere videreføres den eksisterende bestemmelse  

 om, at der ikke ydes tilskud til transportmidler.
Intern transport i  

 virksomheder vil dog ikke blive udelukket fra tilskud.
Forslaget giver i stk. 7 miljø- og  

 energiministeren mulighed for at fastsætte nærmere bestemmelser  

 om, at forsyningsvirksomheder, som driver produktion eller handel med energi,  

 kan opnå tilskud til formål som nævnt i stk. 1, nr. 1-4.  

 Dette er en udvidelse i forhold til den eksisterende lov, hvor  

 forsyningssektoren generelt er afskåret fra at opnå  

 støtte.
Denne åbning skyldes, at dele af elsektoren er blevet  

 liberaliseret.
Net-, transmissions- og systemansvarlig virksomhed er som  

 fastsat i lov om elforsyning, lov nr. 375 af 2. juni 1999 ikke omfattet af  

 liberaliseringen og vil derfor ikke kunne opnå tilskud.
Fremtidige  

 liberaliseringer af andre dele af forsyningssektoren f.eks. gassektoren vil  

 også være omfattet af bemyndigelsen.
Det skal bemærkes, at  

 energiforsyningsvirksomheder herunder el- og varmeproduktion i lovens  

 forstand vil blive betragtet som en servicevirksomhed, der ikke vil blive  

 omfattet af den nye pulje til industrien, bortset fra deltagelsen i de  

 industrielle kraftvarmeprojekter.
Til nr. 3 Miljø- og energiministeren kan fastsætte  

 nærmere regler om minimums- og maksimumsgrænser for  

 tilskudsudbetaling.
Dette er en udvidelse i forhold til den eksisterende lov,  

 idet der her alene er hjemmel til at fastsætte en minimumsgrænse  

 for tilskud.
Som følge af reduktionen af den fremtidige tilskudspulje  

 vil maksimumsgrænser være hensigtsmæssige for at hindre, at  

 enkelte store projekter tømmer årets resterende tilskudsramme  

 helt eller delvist.
Det er muligt at fastsætte forskellige minimums- og  

 maksimumsgrænser for forskellige projektkategorier.
Til nr. 4 Der er tale om en præcisering af, at  

 Fællesskabsrammebestemmelserne af 10. marts 1994 for statsstøtte  

 til miljøbeskyttelse skal overholdes.
Erhvervsvirksomheder vil ikke  

 kunne opnå tilskud til projekter, som disse er retlig forpligtet til at  

 udføre.
Der kan dog ydes tilskud til projekter, der skal  

 gennemføres som led i opfyldelse af aftale om energieffektivisering i  

 henhold til lov om statstilskud til dækning af udgifter til  

 kuldioxidafgift i visse virksomheder med et stort energiforbrug.
Der vil  

 blive fastsat nærmere bestemmelser om, i hvilket omfang tilskud kan  

 opnås til de energieffektiviseringprojekter, der gennemføres som  

 led i opfyldelsen af en aftale jf. lovforslagets § 1, nr. 7. Udgifter i  

 forbindelse med indgåelsen af aftalen, indberetninger og lignende vil  

 ikke kunne opnå tilskud.
Til nr. 5 Det præciseres i forslaget, at det er en betingelse  

 for tilsagn om tilskud og udbetaling heraf, at der ikke før  

 ansøgerens modtagelse af skriftligt tilsagn foreligger aftale om  

 arbejder eller leverancer m.v., eller er påbegyndt arbejder eller  

 gennemført indkøb m.v. vedrørende det  

 tilskudsberettigede formål.
Baggrunden er, at man ikke vil yde tilskud  

 til projekter, der alligevel vil blive gennemført.
Miljø- og  

 energiministeren kan fastsætte nærmere bestemmelser om, at  

 arbejder, der er en forudsætning for udfærdigelse af  

 ansøgningen, kan udføres før skriftligt tilsagn  

 foreligger.
Her tænkes på den rådgivningsbistand, der har  

 været en forudsætning for udfærdigelsen af  

 ansøgningen om tilskud.
Til nr. 6 Efter den eksisterende lov kan ydelse af tilskud betinges  

 af vilkår om afgivelse af afrapportering om de energimæssige  

 konsekvenser af støttede foranstaltninger.
Som følge af, at der  

 er behov for at kunne fastsætte andre vilkår i tilknytning til  

 ydelse af tilskuddet end afrapportering om de energimæssige  

 konsekvenser af støttede foranstaltninger, er der indsat en  

 bestemmelse om, at tilskuddet kan betinges af andre vilkår.
Dette kan  

 f.eks. være vilkår om udbredelse af projektresultatet og  

 vilkår om, at bestemte retningslinier skal følges i  

 projektforløbet, hvilket kan være vilkår om, at en  

 følgegruppe skal følge projektet med det formål at  

 vejlede de projektansvarlige i forhold til forskellige hensyn.
Vilkåret  

 skal være relevant og proportionalt i forhold til projektet.  

 Ændringen af "tilskudsmodtager" til  

 "tilsagnsmodtager" er en sproglig præcisering.
Til nr. 7 Miljø- og energiministeren kan fastsætte  

 nærmere regler om lovens gennemførelse.
Som noget nyt er der  

 indsat en bemyndigelse til at afgrænse branchetilhørsforhold.  

 Afgrænsningen af branchetilhørsforhold er nødvendig som  

 følge af den nye pulje, der er målrettet mod industrien.
Ved den  

 nærmere afgrænsning af branchetilhørsforholdet vil der  

 blive taget udgangspunkt i Dansk Branchekode 1993 (DB93). Der er indsat en  

 generel adgang for miljø- og energiministeren til at fastsætte  

 regler om bortfald af tilsagn og tilbagebetaling af tilskud som følge  

 af Finansministeriets anbefalinger fra maj 1996 i rapporten "Forvaltning  

 af tilskud". Der vil blive foretaget en præcisering af de  

 tilfælde nævnt i § 4 stk. 6 i den eksisterende lov, hvor  

 Energistyrelsen kan træffe afgørelse om bortfald og  

 tilbagebetaling.
Der er ikke tilsigtet nogle indholdsmæssige  

 ændringer, og bortfald af tilsagn og tilbagebetaling af tilskud vil som  

 hidtil kun kunne ske i tilfælde, hvor forudsætningerne for ydelse  

 af tilskuddet ikke længere er opfyldt.
Endvidere kan ministeren som  

 noget nyt fastsætte regler om rentebetaling ved tilbagebetaling af  

 tilskud.
Rentelovens bestemmelser vil i den forbindelse blive anvendt.
Der er  

 alene tale om en sproglig præcisering, når  

 "tilskudsgrundlaget" er indsat i stedet for "udgifter".  

 Indsættelse af  "samt andre vilkår for tilskud" er en  

 konsekvens af lovforslagets § 1, nr. 6.
 Der vil til lovens ikrafttræden blive udarbejdet de  

 fornødne administrative retningslinier for tilskudsordningen.
Til nr. 8 Efter den eksisterende lov kan Energistyrelsen opdele de  

 årlige tilsagnsrammer mellem forskellige støttekategorier.
Det  

 præciseres, at denne opdeling f.eks. kan ske på brancher,  

 projekttyper, særlige indsatsområder m.v.
Med den nye  

 tilskudspulje til industrien er det særligt vigtigt med en opdeling af  

 tilsagnsrammerne.
Det præciseres, at det med den nye tilskudspulje skal  

 være muligt i tidsbegrænsede perioder at koncentrere  

 indsatsområderne, således at der i bestemte perioder er mulighed  

 for at yde tilskud til specielle indsatsområder.
Til § 2 De under § 1 foreslåede ændringer  

 vedrørende statstilskud til energibesparelser m.v. i  

 erhvervsvirksomheder kan først træde i kraft, når de er  

 godkendt af Europa-Kommissionens efter notifikation i henhold til  

 EF-traktatens statsstøtteregler.
Det foreslås derfor, at  

 miljø- og energiministeren bemyndiges til at fastsætte  

 tidspunktet for lovens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om statstilskud til energibesparelser m.v. i erhvervsvirksomheder,  

 jf. lovbekendtgørelse nr. 742 af 9. august 1996, foretages  

 følgende ændringer:
§ 1. Der kan gives statstilskud til foranstaltninger og  

 aktiviteter, der 1)	medfører bedre energiudnyttelse eller energibesparelser,  

 herunder reduktioner i kuldioxid- og svovldioxidemissioner, i  

 erhvervsvirksomheder eller 2)	fremmer erhvervsvirksomheders omstilling til mere energieffektive  

 teknologier og produktionsmetoder.
 1. § 1 affattes således:
» 1)	medfører eller kan tjene til bedre energiudnyttelse eller  

 energibesparelser, herunder reduktioner i kuldioxidemissioner og  

 øvrige drivhusgasser samt svovldioxidemissioner, i  

 erhvervsvirksomheder eller 2)	fremmer erhvervsvirksomheders omstilling til mere energieffektive  

 teknologier og produktionsmetoder.
Stk. 2. Ved afgørelser om tilskud kan inddrages  

 andre miljøhensyn, herunder reduktioner i  

 kvælstofoxidemissioner, ressourcebesparelser samt  

 arbejdsmiljømæssige hensyn.« § 2. Tilskud kan ydes til 1)	gennemførelse af energieffektiviserende foranstaltninger i  

 erhvervsvirksomheder, 2)	gennemførelse af energisyn samt anden rådgivning  

 m.v., 3)	udarbejdelse af standardløsninger, brancheenergianalyser og  

 anden kortlægning af energieffektiviseringspotentialer, 4)	udbredelse af udstyr eller komponenter, der er særligt  

 energieffektive, 5)	udviklings-, forsøgs- og demonstrationsprojekter m.v.  

 samt 6)	informationsaktiviteter, kampagner, uddannelse og brug af  

 energirådgivere og medarbejdere, m.v.
Stk. 2. Tilskud til formål som nævnt i stk.  

 1, nr. 1 og 2, samt til brug af energirådgivere og -medarbejdere, jf.  

 stk. 1, nr. 6, kan ydes til momsregistrerede erhvervsvirksomheder, der ejer,  

 driver eller bruger de omfattede anlæg.
Tilskud til disse formål  

 ydes ikke til virksomheder, der ikke kan betragtes som egentlige  

 erhvervsvirksomheder.
 Stk. 3. Tilskud til formål som nævnt i stk.  

 1, nr. 3-5 og nr. 6, bortset fra brug af energirådgivere og  

  medarbejdere, kan ydes til virksomheder, grupper af virksomheder, branche-  

 og erhvervsorganisationer eller lignende.
Stk. 4. Der ydes kun tilskud til landplaceret virksomhed.  

 Tilskud ydes ikke vedrørende transportmidler.
Forsyningsvirksomheder  

 kan ikke opnå tilskud.
 2. § 2 affattes således:
» 1)	gennemførelse af energieffektiviserende foranstaltninger i  

 erhvervsvirksomheder, 2)	forprojekter, energibevidst projektering og energiledelse, 3)	gennemførelse af energisyn samt anden  

 energirådgivning, 4)	ansættelse af interne energimedarbejdere, 5)	udredningsaktiviteter, herunder kortlægning af  

 energieffektiviseringspotentialer, 6)	udviklingsprojekter, 7)	informationsaktiviteter, kampagner og ERFA-grupper, 8)	uddannelse vedrørende energieffektivisering og  

 lignende.
 Stk. 2. Tilskud til formål som nævnt i stk.  

 1, nr. 1-3, kan ydes til momsregistrerede erhvervsvirksomheder, der ejer,  

 driver eller bruger de omfattede anlæg eller iværksætter og  

 afholder udgifterne ved de energibesparende aktiviteter.
 Stk. 3. Tilskud til formål som nævnt i stk.  

 1, nr. 4, kan ydes til momsregistrerede erhvervsvirksomheder, grupper af  

 momsregistrerede erhvervsvirksomheder, brancheorganisationer og  

 erhvervsorganisationer.
 Stk. 4. Tilskud til formål som nævnt i stk.  

 1, nr. 5-8, kan ydes til virksomheder, grupper af virksomheder,  

 brancheorganisationer, erhvervsorganisationer, forsyningsvirksomheder,  

 offentlige institutioner, forsknings- og undervisningsinstitutter eller  

 lignende.
Stk. 5. Med momsregistrerede erhvervsvirksomheder som  

 nævnt i stk. 2-3 forstås udelukkende virksomheder, der kan  

 betragtes som egentlige erhvervsvirksomheder.
Der skelnes ikke mellem privat  

 og offentlig ejet virksomhed.
 Stk. 6. Der ydes kun tilskud til landplaceret virksomhed.  

 Tilskud ydes ikke vedrørende transportmidler.
Stk. 7. Miljø- og energiministeren kan  

 fastsætte nærmere regler om, at forsyningsvirksomheder, som  

 driver produktion eller handel med energi, kan opnå tilskud til  

 formål som nævnt i stk. 1, nr. 1-4.« § 3.  ..
 Stk. 2. Miljø- og energiministeren kan  

 fastsætte nærmere regler om undergrænser for  

 tilskudsudbetaling.
 Stk. 3.  .
 Stk. 4.  .
 3. § 3, stk. 2, affattes således:
» 4. I § 3 indsættes som stk. 5:
» § 4.  .
 Stk. 2.  .
 Stk. 3.  .
 Stk. 4. Det er en betingelse for udbetaling af tilskud,  

 at arbejdet først påbegyndes, efter at skriftligt tilsagn om  

 tilskud er givet, og at arbejdet er afsluttet og ansøgning om  

 udbetaling indsendt til Energistyrelsen inden en nærmere fastsat  

 frist.
 Stk. 5.  .
 Stk. 6.
 Stk. 7. Ydelse af tilskud kan betinges af vilkår om, at  

 tilskudsmodtageren afgiver rapport om de energimæssige konsekvenser af  

 støttede foranstaltninger.
 Stk. 8.  ..
 5. § 4, stk. 4, affattes således:
» 6. § 4, stk. 7, affattes således:
» § 6. Miljø- og energiministeren kan fastsætte  

 nærmere regler om lovens gennemførelse, herunder om  

 afgrænsningen af små og mellemstore virksomheder,  

 afgrænsningen af tilskudsberettigede foranstaltninger og aktiviteter,  

 om udgifter, rentabilitetskrav, energisyn, tilskudsberettigelse, tilskuddets  

 størrelse og beregning, meddelelse og ændring af tilsagn,  

 udbetaling af tilskud, tidsfrister efter § 4, stk. 4, revision og  

 regnskabsmæssig kontrol, m.v.
 Stk. 2.  .
 Stk. 3.  .
 Stk. 4.  .
 7. § 6, stk. 1, affattes således:
» § 7.  .
 Stk. 2. Energistyrelsen kan opdele de årlige  

 tilsagnsrammer mellem forskellige støttekategorier.
 Stk. 3.  .
 8. § 7, stk. 2, affattes således:
» § 2 Miljø- og energiministeren fastsætter tidspunktet for lovens  

 ikrafttræden.
