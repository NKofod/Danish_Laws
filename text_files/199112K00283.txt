Nr LSF 283 Forslag til Lov om orlovsydelse til uddannelse Fremsat af arbejdsministeren (Kirkegaard) den 13. maj 1992 Vedtaget ved tredjebehandling den 17. juni 1992 Lov nr. 466 af 24/06/1992 § 1. Loven har til formål at skabe økonomisk grundlag for, at beskæftigede lønmodtagere kan opnå orlov til uddannelse.
Loven har tillige til formål at sikre jobrotation gennem besættelse af stillinger, der bliver ledige i orlovsperioden.
§ 2. Orlov til uddannelse kan aftales for lønmodtagere, som inden  

 for de sidste 10 år har haft ansættelse svarende til 7 års  

 fuldtidsbeskæftigelse, og som mindst 1 år forud for orloven har været  

 beskæftiget på fuld tid hos den arbejdsgiver, aftalen indgås med.
Kun  

 lønmodtagere, som inden for de sidste 10 år har været medlemmer af en  

 arbejdsløshedskasse mindst 7 år, omfattes af ordningen.
 Stk. 2. Ved aftalens indgåelse skal lønmodtageren være medlem af  

 en anerkendt arbejdsløshedskasse og være berettiget til dagpenge ved  

 ledighed, jf. lov om arbejdsformidling og arbejdsløshedsforsikring m.v.
 Stk. 3. Orlov til uddannelse kan også aftales for  

 deltidsbeskæftigede lønmodtagere, jf. § 7.
§ 3. En beskæftiget lønmodtager, der ønsker orlov til uddannelse,  

 skal aftale denne med arbejdsgiveren.
Aftalen skal indeholde nærmere vilkår  

 for tilbagevenden til arbejdspladsen efter orloven.
Stk. 2. Orlov kan aftales for en sammenhængende periode på mindst  

 4 uger og højst 36 uger.
Deltagelse i uddannelse skal dokumenteres.
§ 4. Arbejdsløshedskassen udbetaler en ydelse til uddannelse af  

 lønmodtagere svarende til 80 pct. af arbejdsløshedsdagpengenes højeste beløb,  

 jf. lov om arbejdsformidling og arbejdsløshedsforsikring m.v.
Modtages løn i  

 orlovsperioden, udbetales orlovsydelsen til arbejdsgiveren.
 Stk. 2. Modtages der orlovsydelse, kan der ikke samtidig modtages  

 uddannelsesydelse, statens uddannelsesstøtte, godtgørelse for  

 arbejdsmarkedsuddannelse, anden lignende offentlig ydelse til uddannelse,  

 forældreorlovsydelse, løn under barsel eller ydelse efter lov om dagpenge ved  

 sygdom eller fødsel.
§ 5. Det er en forudsætning for, at der kan udbetales  

 orlovsydelse, at arbejdsgiveren forpligter sig til at ansætte en  

 fuldtidsforsikret dagpengeberettiget ledig på fuld tid i orlovsperioden.
Den  

 ledige kan ikke samtidig ansættes med genoptræningsydelse efter lov om  

 arbejdstilbud til ledige, med tilskud efter lov om kommunal  

 beskæftigelsesindsats eller med tilskud efter lov om social bistand § 43,  

 stk. 8.
 Stk. 2. Løn- og arbejdsvilkår for arbejdet skal svare til, hvad  

 der efter overenskomst mellem arbejdsgivere og lønmodtagere gælder for dette  

 eller tilsvarende arbejde.
§ 6. I hele orlovsperioden skal stillingen i tilfælde af ledighed  

 straks genbesættes med en fuldtidsforsikret dagpengeberettiget ledig.
Sker  

 dette ikke, skal arbejdsgiveren betale orlovsydelsen for den del af  

 orlovsperioden, hvor der ikke er sikret genbesættelse, jf. § 3, stk. 2.
§ 7. Orlov til uddannelse kan også aftales for  

 deltidsbeskæftigede, som inden for de sidste 10 år har haft ansættelse  

 svarende til 4 års fuldtidsbeskæftigelse, og som mindst 1 år forud for  

 orloven har været beskæftiget hos den arbejdsgiver, aftalen indgås med.
Kun  

 lønmodtagere, som inden for de sidste 10 år har været medlemmer af en  

 arbejdsløshedskasse mindst 7 år, omfattes af ordningen.
 Stk. 2. Ved aftalens indgåelse skal lønmodtageren være medlem af  

 en anerkendt arbejdsløshedskasse og være berettiget til dagpenge ved  

 ledighed, jf. lov om arbejdsformidling og arbejdsløshedsforsikring m.v.
 Stk. 3. For deltidsbeskæftigede gælder yderligere følgende  

 betingelser:
1) at arbejdsgiveren forpligter sig til at ansætte en ledig med mindst  

 samme arbejdstid, 2) at den, der ansættes i orlovsstillingen, giver afkald på eventuel ret  

 til nedsatte dagpenge efter lov om arbejdsformidling og  

 arbejdsløshedsforsikring m.v.
 Stk. 4. Orlovsydelsen til deltidsbeskæftigede udgør 1/37 af  

 ydelsen i medfør af § 4 for hver time, lønmodtageren i de sidste 10 uger før  

 orloven gennemsnitlig ugentlig har arbejdet for arbejdsgiveren.
 § 8. Arbejdsformidlingen administrerer ordningen og har pligt til  

 at underrette arbejdsløshedskasserne om forhold af betydning for udbetaling  

 af orlovsydelsen.
 Stk. 2. Arbejdsministeren fastsætter nærmere regler om anvendelse  

 af bestemmelserne i §§ 2-7, herunder om dokumentation for orlovsaftalen, om  

 orlovsydelsen, om ansættelse af ledige i orlovsperioden og om  

 arbejdsløshedskassernes medvirken m.v.
 § 9. Arbejdsformidlingens afgørelser kan ikke indbringes for anden  

 administrativ myndighed.
 § 10. Loven træder i kraft den 1. juli 1992 og har virkning indtil  

 den 1. juli 1994. Aftale om orlovsperiode i henhold til loven kan ikke indgås  

 efter 30. september 1993.
 § 11. Loven gælder ikke for Færøerne og Grønland.
Oprindeligt fremsat forslag § 1. Loven har til formål at skabe økonomisk grundlag for, at beskæftigede lønmodtagere kan opnå orlov til uddannelse.
Loven har tillige til formål at sikre jobrotation gennem besættelse af stillinger, der bliver ledige i orlovsperioden.
§ 2. Orlov til uddannelse kan aftales for lønmodtagere, som inden  

 for de sidste 10 år har haft ansættelse svarende til 7 års  

 fuldtidsbeskæftigelse, og som mindst 1 år forud for orloven har været  

 beskæftiget på fuld tid hos den arbejdsgiver aftalen indgås med.
Kun  

 lønmodtagere, som inden for de sidste 10 år har været medlemmer af en  

 arbejdsløshedskasse mindst 7 år, omfattes af ordningen.
 Stk. 2. Orlov til uddannelse kan også aftales for  

 deltidsbeskæftigede lønmodtagere, jf. § 7.
§ 3. En beskæftiget lønmodtager, der ønsker orlov til uddannelse,  

 skal aftale denne med arbejdsgiveren.
Aftalen skal indeholde nærmere vilkår  

 for tilbagevenden til arbejdspladsen efter orloven.
Stk. 2. Orlov kan aftales for en sammehængende periode på mindst 4  

 uger og højst 36 uger.
Deltagelse i uddannelse skal dokumenteres.
§ 4. Arbejdsløshedskassen udbetaler en ydelse til uddannelse af  

 lønmodtagere svarende til 80 pct. af arbejdsløshedsdagpengenes højeste beløb,  

 jf. lov om arbejdsformidling og arbejdsløshedsforsikring m.v.
Modtages løn i  

 orlovsperioden, udbetales ydelsen til arbejdsgiveren.
 Stk. 2. Modtages der orlovsydelse, kan der ikke samtidig modtages  

 uddannelsesydelse, statens uddannelsesstøtte, godtgørelse på  

 arbejdsmarkedsuddannelse eller anden lignende offentlig ydelse til  

 uddannelse.
§ 5. Det er en forudsætning for, at der kan udbetales  

 orlovsydelse, at arbejdsgiveren forpligter sig til at ansætte en  

 fuldstidsforsikret dagpengeberettiget ledig på fuld tid i orlovsperioden.
Den  

 ledige kan ikke samtidig ansættes med genoptræningsydelse efter lov om  

 arbejdstilbud til ledige eller med løntilskud efter lov om kommunal  

 beskæftigelsesindsats.
 Stk. 2. Løn- og arbejdsvilkår for arbejdet skal svare til, hvad  

 der efter overenskomst mellem arbejdsgivere og lønmodtagere gælder for dette  

 eller tilsvarende arbejde.
§ 6. I hele orlovsperioden skal stillingen i tilfælde af ledighed  

 straks genbesættes med en fuldtidsforsikret dagpengeberettiget ledig.
Sker  

 dette ikke, skal arbejdsgiveren betale orlovsydelsen for den del af  

 orlovsperioden, hvor der ikke er sikret genbesættelse, jf. § 3, stk. 2.
§ 7. Orlov til uddannelse kan også aftales for  

 deltidsbeskæftigede, som indenfor de sidste 10 år har haft ansættelse  

 svarende til 4 års fuldtidsbeskæftigelse og som mindst 1 år forud for orloven  

 har været beskæftiget hos den arbejdsgiver aftalen indgås med.
Kun  

 lønmodtagere, som inden for de sidste 10 år har været medlemmer af en  

 arbejdsløshedskasse mindst 7 år, omfattes af ordningen.
 Stk. 2. For deltidsbeskæftigede gælder yderligere følgende  

 betingelser:
1) at arbejdsgiveren forpligter sig til at ansætte en ledig med mindst  

 samme arbejdstid 2) at den, der ansættes i orlovsstillingen, giver afkald på eventuel ret  

 til nedsatte dagpenge efter lov om arbejdsformidling og  

 arbejdsløshedsforsikring m.v.
 Stk. 3. Orlovsydelsen til deltidsbeskæftigede udgør 1/37 af  

 ydelsen i medfør af § 4 for hver time, lønmodtageren i de sidste 10 uger før  

 orloven gennemsnitlig ugentlig har arbejdet for arbejdsgiveren.
 § 8. Arbejdsformidlingen administrerer ordningen og har pligt til  

 at underrette arbejdsløshedskasserne om forhold af betydning for udbetaling  

 af orlovsydelsen.
 Stk. 2. Arbejdsministeren fastsætter nærmere regler om anvendelse  

 af bestemmelserne i §§ 2-7, herunder om dokumentation for orlovsaftalen, om  

 orlovsydelsen, om ansættelse af ledige i orlovsperioden og om  

 arbejdsløshedskassernes medvirken m.v.
 § 9. Arbejdsformidlingens afgørelser kan ikke indbringes for anden  

 administrativ myndighed.
 § 10. Loven træder i kraft den 1. juli 1992, og har virkning  

 indtil den 1. juli 1994. Aftale om orlovsperiode i henhold til loven kan ikke  

 indgås efter 30. september 1993.
 § 11. Loven gælder ikke for Færøerne og Grønland.
Bemærkninger til lovforslaget Almindelige bemærkninger I.
Indledning Som et led i aftalen om aktivering indgået den 8. maj 1992 mellem Det  

 Konservative Folkeparti, Venstre, Det Radikale Venstre, Centrum-Demokraterne,  

 Kristeligt Folkeparti, Socialdemokratiet og SF er der opnået enighed om en  

 forsøgsordning med orlovsydelse til uddannelse for beskæftigede lønmodtagere  

 samt om at sikre jobrotation.
Den foreslåede ordning har flere formål.
Den vil understøtte  

 virksomhedernes behov for efter- og videreuddannelse af de ansatte samt give  

 lønmodtagere mulighed for at deltage i såvel erhvervsrettede som almene  

 uddannelsesaktiviteter, og dermed være med til at højne arbejdsstyrkens  

 kvalifikationsniveau.
 Endvidere vil rotationsordningen være et led i regeringens bestræbelser på  

 at aktivere ledige.
II.
Beskrivelse af ordningen Den foreslåede ordning skal opfylde visse krav for at virke efter  

 hensigten:
 - Ordningen skal være frivillig, både for lønmodtageren og for  

 arbejdsgiveren.
- Lønmodtageren skal have været fuldtidsbeskæftiget og medlem af en  

 arbejdsløshedskasse, i mindst 7 år indenfor de sidste 10 år forud for  

 orlovsperioden.
Heraf skal vedkommende have været mindst 1 år i nuværende  

 stilling på fuld tid.
 - Det skal sikres, at den ledigblevne stilling genbesættes med en ledig,  

 der er berettiget til dagpenge, og som er fuldtidsforsikret.
 - Orlovsperiodens længde skal være aftalt på forhånd og kan maksimalt  

 udgøre 36 uger, og dog mindst 4 uger.
 - Indkomstkompensationen under orlov udgør 80 pct. af  

 arbejdsløshedsdagpengenes højeste beløb.
- Orlovsperioden skal faktisk benyttes til det aftalte formål.
Deltagelse  

 i uddannelsesaktiviteten skal kunne dokumenteres.
 - Ordningen kan også omfatte deltidsbeskæftigede.
III.
Betingelser 1. Ordningen er frivillig Den foreslåede ordning indeholder ikke retskrav på orlov.
Ordningen er et tilbud til lønmodtageren og arbejdsgiveren, men ingen har  

 krav på orlov.
Herved mindskes risikoen for, at ordningen skaber flaskehalse  

 på arbejdsmarkedet, eller at arbejdsgiverne påføres uønskede tab i  

 forbindelse med oplæring m.v.
 Lovforslaget giver fri adgang til, at lønmodtagere og arbejdsgivere kan  

 aftale en sammenhængende orlovsperiode på mindst 4 uger og højst 36 uger.
 Ordningen indeholder ligeledes ikke retskrav på tilbagevenden til  

 arbejdspladsen.
 Det er frivilligt for arbejdsgiveren og den ansatte at indgå aftale om de  

 nærmere vilkår for tilbagevende efter orloven.
 Aftaleretten er alene begrænset af beskæftigelseskravet til de ansatte,  

 uddannelsesvarigheden på mindst 4 uger og arbejdsgiverens forpligtelse til  

 genbesættelse af stillingen.
 Der indbygges ikke et egentligt retskrav i ordningen, men der er tale om  

 en forpligtende aftale, der kan gøres gældende overfor arbejdsgiveren.
2. Uddannelsesmuligheder Som udgangspunkt er der ingen begrænsninger i, hvilke typer af såvel  

 erhvervsrettede som almene uddannelser lønmodtagere, der modtager  

 orlovsydelse, kan deltage i.
 Lønmodtagere på uddannelsesorlov har adgang til den ønskede uddannelse på  

 lige fod med øvrige uddannelsessøgende.
3. Lønmodtageren skal være medlem af en arbejdsløshedskasse Den foreslåede ordning omfatter personer med en forudgående  

 længerevarende fast tilknytning til arbejdsmarkedet og med en vis anciennitet  

 i nuværende stilling.
Lønmodtageren skal således for at kunne deltage i ordningen have været  

 medlem af en arbejdsløshedskasse i mindst 7 år indenfor de sidste 10 år.  

 Medlemmet skal endvidere have haft beskæftigelse svarende til fuld tid i 7 år  

 indenfor 10 år.
For deltidsbeskæftigede er kravet om beskæftigelse 4 år inden  

 for 10 år.
Lønmodtageren skal have været ansat på sin nuværende arbejdsplads  

 i mindst 1 år.
4. Rotationselementet Arbejdsgiveren vil være forpligtigtet af orlovsaftalen og af kravet om  

 genbesættelse.
Ved eventuelt ophør af ansættelsesforholdet i den aftalte  

 orlovsperiode skal der ansættes en anden ledig i den resterende periode.
Sker  

 det ikke er arbejdsgiveren forpligtet til at betale orlovsydelsen.
 For at fastholde det aktiverende element i lovforslaget, er det afgørende,  

 at der sker en genbesættelse af stillingerne, samt at der her er tale om  

 ledige, der er berettigede til dagpenge.
 Det afgørende er, at arbejdsgiveren selv finder, at afløseren er  

 kvalificeret, og at vedkommende samtidige er dagpengemodtager.
5. Orlovsperioden Det er en betingelse for at modtage orlovsydelse, at uddannelsen er af  

 mindst 4 ugers og højst 36 ugers varighed.
 Uddannelsesorloven starter først, når den ledige ansættes.
6. Orlovsydelse til uddannelse Orlovsydelsen svarer til 80 pct. af arbejdsløshedsdagpengenes højeste  

 beløb.
Ydelsen udbetales af arbejdsløshedskassen.
Udbetalingen af orlovsydelsen kræver, at betingelserne i den foreslåede  

 ordning er opfyldt under hele uddannelsesorloven.
Arbejdsgiveren fremsender  

 dokumentation til arbejdsformidlingen.
 Opfyldes betingelserne ikke, ophører arbejdsløshedskassens udbetaling af  

 orlovsydelsen øjeblikkeligt.
 Der fremsættes samtidig hermed forslag til ændring af lov om  

 arbejdsformidling og arbejdsløshedsforsikring m.v., hvorved der skabes  

 hjemmel til at udbetale orlovsydelse til uddannelse til medlemmer, der er på  

 uddannelsesorlov.
IV.
Administrative og økonomiske konsekvenser For at sikre en sammenhængende arbejdsmarkedspolitisk indsats for  

 virksomhederne, de ledige og de beskæftigede forankres den foreslåede  

 uddannelsesorlovs- og rotationsordning i arbejdsformidlingen i forlængelse af  

 de øvrige ordninger i aftalen om aktivering og i forlængelse af  

 arbejdsformidlingens service overfor virksomhederne.
 Arbejdsformidlingen kan dels bistå virksomhederne med vejledning i  

 forbindelse med efteruddannelse af virksomhedernes ansatte, og dels med  

 formidling af ledige til de ledigblevne stillinger.
Arbejdsløshedskasserne udbetaler orlovsydelsen til uddannelse efter  

 nærmere retningslinier fastsat af arbejdsministeren.
Arbejdsløshedskasserne  

 modtager dokumentation fra lønmodtagerne for deltagelse i uddannelse.
 Det forudsættes, at omkring 6.000 fuldtidsbeskæftigede lønmodtagere årligt  

 ønsker at benytte sig af uddannelsesorlovsordningen, og et tilsvarende antal  

 ledige vil blive ansat i orlovsperioden.
På denne baggrund forventes lovforslaget at medføre en besparelse for  

 staten på skønsmæssigt 90 mill. kr. årligt.
De dagpengemæssige besparelser,  

 der opnås ved at aktivere ledige forventes at være større end udgifterne til  

 orlovsydelse.
 Med udgangspunkt i dagpengesatsen for fuldtidsforsikrede ledige, og  

 forudsat en aktivitet svarende til omkring 6.000 fuldtidsforsikrede ledige  

 aktiveret i rotationsordningen forventes besparelser på udgifterne til  

 dagpenge på omkring 430 mill. kr. årligt.
 Med den forudsatte aktivitet skønnes udgiften til udbetaling af  

 orlovsydelsen til lønmodtagere at andrage omkring 340 mill. kr. årligt.
Bemærkninger til lovforslagets enkelte bestemmelser Til § 3 Hvis lønmodtageren afbryder uddannelsen, inden orlovsperiodens ophør, bør  

 det af aftalen fremgå, hvorvidt lønmodtageren kan vende tilbage til  

 arbejdspladsen eller ej.
 I forhold til dagpengereglerne regnes den tid lønmodtageren deltager i  

 uddannelse og modtager orlovsydelse som død periode.
Som udgangspunkt er der ingen begrænsninger i, hvilke typer af såvel  

 erhvervsrettede som almene uddannelser lønmodtagerne kan deltage i.
Opfyldes  

 betingelserne for udbetaling af orlovsydelse ikke, ophører udbetalingen  

 øjeblikkeligt.
Til § 6 Orlovsaftalen kan ikke indeholde aftale om, at orloven afbrydes, hvis  

 stillingen bliver ledig i orlovsperioden.
 Der må ikke afskediges ordinært ansatte med det formål at kunne aflønne  

 den ledige i orlovsperioden.
Til § 7 Det er fundet ønskeligt, at også deltidsbeskæftigede får mulighed for at  

 bruge orlovsordningen.
I forbindelse med deltidsbeskæftigelsen må den, der  

 ansættes i orlovsstillingen, ansættes på mindst samme timetal, som den der  

 har orlov.
Det vil ikke være foreneligt med hele ordningens sigte, hvis ansættelse i  

 orlovsstillinger udløser udgifter til supplerende dagpenge efter  

 arbejdsløshedsforsikringsloven.
Den, der ansættes, må derfor være indforstået  

 med at give afkald på eventuel ret til supplerende dagpenge.
 Orlovsydelsen til deltidsbeskæftigede vil udgøre en forholdsmæssig del af  

 ydelsen til fuldtidsbeskæftigede, det vil sige at ydelsens størrelse afhænger  

 af det antal timer, den ledige i de sidste 10 uger før orloven gennemsnitlig  

 ugentlig har arbejdet hos arbejdsgiveren.
 Det bemærkes, at der ikke er noget til hinder for, at der i stedet for en  

 fuldtidsbeskæftiget ansættes flere deltidsbeskæftigede.
Til § 8 Virksomheden skal fremsende dokumentation til arbejdsformidlingen for  

 ansættelse af en ledig i orlovsperioden i form af månedlig kopi af  

 lønanvisning til denne.
 Arbejdsløshedskassen udbetaler orlovsydelsen.
Lønmodtageren skal månedligt fremsende dokumentation til  

 arbejdsløshedskassen for deltagelse i uddannelse.
Ved ophør i uddannelse  

 inden periodens udløb skal arbejdsløshedskassen straks give  

 arbejdsformidlingen meddelelse herom.
Til § 10 Loven er et led i aktivering af ledige og er gældende for orlovsperioder,  

 der påbegyndes efter den 1. juli 1992 og senest den 30. september 1993.  

 Herved kan en orlovsperiode strække sig ud over tidspunktet for  

 forsøgsperiodens ophør den 1. januar 1994.
Efter 2. behandling den 15. juni 1992 § 1. Loven har til formål at skabe økonomisk grundlag for, at beskæftigede lønmodtagere kan opnå orlov til uddannelse.
Loven har tillige til formål at sikre jobrotation gennem besættelse af stillinger, der bliver ledige i orlovsperioden.
§ 2. Orlov til uddannelse kan aftales for lønmodtagere, som inden  

 for de sidste 10 år har haft ansættelse svarende til 7 års  

 fuldtidsbeskæftigelse, og som mindst 1 år forud for orloven har været  

 beskæftiget på fuld tid hos den arbejdsgiver, aftalen indgås med.
Kun  

 lønmodtagere, som inden for de sidste 10 år har været medlemmer af en  

 arbejdsløshedskasse mindst 7 år, omfattes af ordningen.
 Stk. 2. Ved aftalens indgåelse skal lønmodtageren være medlem af  

 en anerkendt arbejdsløshedskasse og være berettiget til dagpenge ved  

 ledighed, jf. lov om arbejdsformidling og arbejdsløshedsforsikring m.v.
 Stk. 3. Orlov til uddannelse kan også aftales for  

 deltidsbeskæftigede lønmodtagere, jf. § 7.
§ 3. En beskæftiget lønmodtager, der ønsker orlov til uddannelse,  

 skal aftale denne med arbejdsgiveren.
Aftalen skal indeholde nærmere vilkår  

 for tilbagevenden til arbejdspladsen efter orloven.
Stk. 2. Orlov kan aftales for en sammenhængende periode på mindst  

 4 uger og højst 36 uger.
Deltagelse i uddannelse skal dokumenteres.
§ 4. Arbejdsløshedskassen udbetaler en ydelse til uddannelse af  

 lønmodtagere svarende til 80 pct. af arbejdsløshedsdagpengenes højeste beløb,  

 jf. lov om arbejdsformidling og arbejdsløshedsforsikring m.v.
Modtages løn i  

 orlovsperioden, udbetales orlovsydelsen til arbejdsgiveren.
 Stk. 2. Modtages der orlovsydelse, kan der ikke samtidig modtages  

 uddannelsesydelse, statens uddannelsesstøtte, godtgørelse for  

 arbejdsmarkedsuddannelse, anden lignende offentlig ydelse til uddannelse,  

 forældreorlovsydelse, løn under barsel eller ydelse efter lov om dagpenge ved  

 sygdom eller fødsel.
§ 5. Det er en forudsætning for, at der kan udbetales  

 orlovsydelse, at arbejdsgiveren forpligter sig til at ansætte en  

 fuldtidsforsikret dagpengeberettiget ledig på fuld tid i orlovsperioden.
Den  

 ledige kan ikke samtidig ansættes med genoptræningsydelse efter lov om  

 arbejdstilbud til ledige eller med løntilskud efter lov om kommunal  

 beskæftigelsesindsats.
 Stk. 2. Løn- og arbejdsvilkår for arbejdet skal svare til, hvad  

 der efter overenskomst mellem arbejdsgivere og lønmodtagere gælder for dette  

 eller tilsvarende arbejde.
§ 6. I hele orlovsperioden skal stillingen i tilfælde af ledighed  

 straks genbesættes med en fuldtidsforsikret dagpengeberettiget ledig.
Sker  

 dette ikke, skal arbejdsgiveren betale orlovsydelsen for den del af  

 orlovsperioden, hvor der ikke er sikret genbesættelse, jf. § 3, stk. 2.
§ 7. Orlov til uddannelse kan også aftales for  

 deltidsbeskæftigede, som inden for de sidste 10 år har haft ansættelse  

 svarende til 4 års fuldtidsbeskæftigelse, og som mindst 1 år forud for  

 orloven har været beskæftiget hos den arbejdsgiver, aftalen indgås med.
Kun  

 lønmodtagere, som inden for de sidste 10 år har været medlemmer af en  

 arbejdsløshedskasse mindst 7 år, omfattes af ordningen.
 Stk. 2. Ved aftalens indgåelse skal lønmodtageren være medlem af  

 en anerkendt arbejdsløshedskasse og være berettiget til dagpenge ved  

 ledighed, jf. lov om arbejdsformidling og arbejdsløshedsforsikring m.v.
 Stk. 3. For deltidsbeskæftigede gælder yderligere følgende  

 betingelser:
1) at arbejdsgiveren forpligter sig til at ansætte en ledig med mindst  

 samme arbejdstid, 2) at den, der ansættes i orlovsstillingen, giver afkald på eventuel ret  

 til nedsatte dagpenge efter lov om arbejdsformidling og  

 arbejdsløshedsforsikring m.v.
 Stk. 4. Orlovsydelsen til deltidsbeskæftigede udgør 1/37 af  

 ydelsen i medfør af § 4 for hver time, lønmodtageren i de sidste 10 uger før  

 orloven gennemsnitlig ugentlig har arbejdet for arbejdsgiveren.
 § 8. Arbejdsformidlingen administrerer ordningen og har pligt til  

 at underrette arbejdsløshedskasserne om forhold af betydning for udbetaling  

 af orlovsydelsen.
 Stk. 2. Arbejdsministeren fastsætter nærmere regler om anvendelse  

 af bestemmelserne i §§ 2-7, herunder om dokumentation for orlovsaftalen, om  

 orlovsydelsen, om ansættelse af ledige i orlovsperioden og om  

 arbejdsløshedskassernes medvirken m.v.
 § 9. Arbejdsformidlingens afgørelser kan ikke indbringes for anden  

 administrativ myndighed.
 § 10. Loven træder i kraft den 1. juli 1992 og har virkning indtil  

 den 1. juli 1994. Aftale om orlovsperiode i henhold til loven kan ikke indgås  

 efter 30. september 1993.
 § 11. Loven gælder ikke for Færøerne og Grønland.
