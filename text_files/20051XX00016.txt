Skriftlig fremsættelse (5.  

 oktober 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af  

 pensionsafkastbeskatningsloven, pensionsbeskatningsloven, selskabsskatteloven  

 og skattekontrolloven (Forenklet skatteopgørelse ved investeringer gennem  

 skattetransparente  

 juridiske personer, placering af rate- og kapitalpensioner i  

 kommanditselskaber  

 m.m.) (Lovforslag nr.
L 18).
Regeringens mål er, at Danmark i 2010 skal have et af  

 Europas bedst fungerende markeder for risikovillig kapital.
Dette er en  

 væsentlig forudsætning for, at Danmark kan blive et førende vækst-, viden- og  

 iværksættersamfund.
Pensionssektoren er samlet set den største investor i  

 Danmark.
Markedet for risikovillig kapital vil således kunne styrkes markant,  

 hvis flere pensionsmidler bruges til aktive erhvervsinvesteringer.
Pensionsbranchen har peget på, at komplicerede  

 skatteopgørelsesregler er en barriere for at investere i unoterede aktier.  

 For  

 at fjerne denne barriere for pensionsinstitutters investeringer i unoterede  

 aktier m.v. foreslås det at give pensionsinstitutter, herunder  

 livsforsikringsselskaber, mulighed for at vælge en mere enkel metode til at  

 opgøre det skattepligtige afkast af investeringer, der foretages gennem  

 juridiske personer, der ikke selv er skattepligtige.
Det er en betingelse for  

 at anvende den forenklede opgørelsesmetode, at pensionsinstituttet ikke er  

 koncernforbundet med den juridiske person, som dette er defineret i lov om  

 finansiel virksomhed.
Forslaget er et af de initiativer, der fremgår af  

 regeringens handlingsplan for risikovillig kapital (januar 2005) og er  

 herudover en udmøntning af en del af regeringsgrundlaget (Nye mål, 17.  

 februar  

 2005).
Der er fra den 1. oktober 2005 indført adgang til at anbringe  

 rate- og kapitalpensionsordninger  

 i  

 unoterede aktier og anparter.
Ordningen er gennemført dels i Finanstilsynets  

 såkaldte puljebekendtgørelse, dels ved en række opfølgende skatteregler.  

 Ordningen giver ikke mulighed for at anbringe pensionsopsparing i  

 kommanditselskaber m.v.
Ved en ændring af Finanstilsynets puljebekendtgørelse bliver  

 det muligt også at anbringe  

 rate- og  

 kapitalpensioner i kommanditselskaber m.v.
Forslaget indeholder en række  

 opfølgende regler på skatteområdet.
Forslaget l  

 ægger  

 sig tæt op ad de regler, der gælder for pensionsmidler, der anvendes til køb  

 af  

 unoterede aktier m.v.
Personer, der flytter fra Danmark  

 efterbeskattes i visse situationer efter pensionsbeskatningsloven.
Vender de  

 pågældende personer på et tidspunkt hjem, vil udbetalingerne fra  

 pensionsordningen  

 være skattepligtige  

 til Danmark.
På den måde beskattes de pågældende personer to gange.
Det  

 foreslås,  

 at efterbeskatningen kan modregnes i skatte- eller afgiftspligtige  

 udbetalinger  

 fra den pågældende pensionsordning.
 Der foreslås endvidere en  

 præcisering af reglerne for livsforsikringsselskabers beviser i udloddende  

 investeringsforeninger samt en justering af fradragsbegrænsningsreglerne, når  

 der er skadesforsikringsselskaber og livsforsikringsselskaber i samme  

 koncern.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
