Elektriske anlæg Almindelige bestemmelser 10.110 Anvendelsesområde.
 .111 Forskrifterne i dette kapitel omfatter alle elektriske installationer  

 uanset driftsspænding, såfremt de ikke udtrykkeligt er undtaget.
 10.120 Generelt.
.121 Elektriske installationer skal være således indrettet, .1 at alle elektriske anlæg, der er nødvendige for at opretholde normale  

 forhold i skibet, hvad angår drifts- og opholdsforhold, kan sikres uden  

 benyttelse af den elektriske nødenergikilde, .2 at driften af de elektriske anlæg, der er af væsentlig betydning for  

 sikkerheden, opretholdes under forskellige nødsituationer, og .3 at de ombordværende og skibet vil være sikret mod elektriske  

 faremomenter.
 .122 For elektriske anlæg for fremdrivning og for konstant strøm skal der  

 i hvert enkelt tilfælde indhentes godkendelse fra Søfartsstyrelsen.
 .123 Radioanlæg og andre specialanlæg, der kræver særlig uddannet  

 betjening og ikke er tilgængelige for andre end betjeningen, omfattes dog kun  

 af bestemmelserne om tilhørende ledninger og installationsdele.
.124 For uklasset skib gælder med hensyn til det elektriske materiel og  

 installationens udførelse i almindelighed, at de regler, som anvendes af et  

 anerkendt klassifikationsselskab, kan anvendes på ethvert punkt, hvorom der i  

 nærværende forskrifter ikke er fastsat særlige bestemmelser.
Elektrisk  

 materiel godkendt af DEMKO - D-mærket materiel - eller materiel, hvor det kan  

 dokumenteres, at det opfylder betingelserne for D-mærkning eller anden  

 tilsvarende mærkning, kan ligeledes anvendes.
 .125 For klasset skib eller skib, der bygges til optagelse i klasse,  

 anerkendes klassens regler med hensyn til det elektriske anlæg og  

 installationens udførelse som fyldestgørende på ethvert punkt, hvorom der i  

 nærværende forskrifter ikke er fastsat særlige bestemmelser.
.126 Alt elektrisk udstyr skal i almindelighed som minimum være  

 fremstillet af materiale, der er modstandsdygtigt over for  

 flammepåvirkning.*) .127 Generatorer, transformatorer og akkumulatorer, der afgiver strøm til  

 ledningsnettet, skal enten tilsluttes en hovedstrømtavle direkte eller  

 særlige strømtavler, der er tilsluttet en hovedstrømtavle.
I mindre skibe,  

 hvor startbatterier oplades fra fremdrivningsmotorens dynamo/generator, kan  

 der for ladearrangementet tillades andre arrangementer.
Det nødvendige udstyr  

 for overvågning og beskyttelse af generatorerne m.v. skal, hvor ikke andet er  

 tilladt, være anbragt på hovedstrømtavlen.
 .128 Elektriske maskiner og udstyr skal være påmærket de relevante data,  

 såsom fabrikat, type, spænding, effekt, omdrejningstal m.v.
 .129 .1 Såfremt der anvendes et isoleret fordelingssystem, primært eller  

 sekundært, for kraft, opvarmning eller belysning, skal der forefindes en  

 anordning, der kan give kontinuerlig varsling om isoleringsniveauet til jord  

 og afgive en hørlig og synlig indikation om abnormt lave isolationsgrader.
 .2 For jordforbundne systemer skal der træffes foranstaltninger til  

 indikering og måling af isoleringsniveau, der kan godkendes af  

 Søfartsstyrelse, f.eks. ved måling af strøm i jordledningen.
 .3 Skibe mindre end 500 t/45 m, hvor den samlede generatoreffekt eksklusiv  

 evt. nødgenerator ikke overstiger 327 kW, kan undlade at opfylde 1 og 2.
10.200 Elektriske hovedenergikilde og -fordelingssystem 10.210 Hovedenergikilder m.v.
.211 Såfremt elektrisk energi er det eneste middel til at sikre driften af  

 de hjælpeanlæg, der er væsentlig for skibets fremdrivning og sikkerhed, skal  

 der findes en elektrisk hovedenergikilde.
I skibe med en bruttotonnage på 50  

 eller derover skal den elektriske hovedenergikilde bestå af mindst 2  

 generatorsæt, hvoraf det ene kan drives af hovedfremdrivningsmaskinen.
.212 Kapaciteten af hvert generatorsæt skal være tilstrækkelig til at  

 sikre drift af de under 10.121, pkt. 1, nævnte anlæg.
Den effekt, der behøves  

 til fiskerivirksomheden, bearbejdelse og opbevaring af fangsten, kan  

 fraregnes.
I skibe på under 500 t/45 m i længde er det tilstrækkeligt, at  

 hvert generatorsæt har kapacitet til at sikre drift af anlæg, der er  

 væsentlig for skibets fremdrivning og sikkerhed.
 .213 Drift af de under 10.121, pkt. 1, nævnte anlæg skal være sikret ved  

 hovedenergikilden uanset fremdrivningsmaskineriets eller skrueakslens  

 omdrejningsretning.
 .214 Et elektrisk hovedbelysningsanlæg, som skal levere belysning i alle  

 dele af skibet, der normalt er tilgængelige for og anvendes af de  

 ombordværende, skal forsynes fra den elektriske hovedenergikilde.
 .215 Den elektriske hovedenergikilde kan benyttes til at starte op fra  

 dødt skib, hvis dens ydelse evt. i forbindelse med anden elektrisk  

 energikilde er i stand til samtidig at levere strøm til de anlæg, der kræves  

 i drift under en nødsituation, og der findes egnede startmuligheder for  

 hovedenergikilden.
 .216 Hvor transformere udgør en væsentlig del af det elektriske  

 forsyningsanlæg, der er foreskrevet i dette stykke, skal anlægget være  

 således indrettet, at det sikrer den samme kontinuitet i forsyningen som  

 angivet i denne regel.
 .217 Indgår der transformere i anlæg til opretholdelse af de i 10.121  

 anførte funktioner, skal antal og ydelse være således, at strømforsyningen er  

 sikret, selv om den største transformer er ude af funktion.
.218 Generatorer, motorer, omformere, transformere og ensrettere m.v. skal  

 være udført enten i overensstemmelse med de normer, der er fastsat af et  

 anerkendt klassifikationsselskab, eller i overensstemmelse med normer og  

 rekommandationer udgivet af den internationale elektrotekniske kommission,  

 herefter betegnet I.E.C., og godkendt af Søfartsstyrelsen.
Enhver sådan  

 elektrisk maskine skal på et synligt sted være forsynet med tydelig angivelse  

 af relevante oplysninger, såsom fabrikat, spænding, effekt og omdrejningstal  

 m.v.
 .219 Transformere skal være dobbeltviklede og skal i almindelighed være af  

 den luftkølede (tørre) type.
 Oliekølede transformere kan tillades anvendt i maskinrum på betingelser  

 specificeret af Søfartsstyrelsen i de enkelte tilfælde.
 10.220 Generatorers beskyttelse, instrumentering m.v.
 .221 Såvel jævn- som vekselstrømsgeneratorer skal som minimum være  

 udstyret med følgende beskyttelsesudstyr:
.1 For generatorer, der ikke kan anvendes til paralleldrift: en flerpolet  

 afbryder med indstillelig maksimaludløsning i hver pol.
For generatorer  

 mindre end 50 kW kan en flerpolet afbryder med sikringer i hver isoleret pol  

 eller en tilsvarende automat anvendes.
Justeringen af sætpunktet må ikke  

 kunne foretages særskilt for hver pol, og polerne skal have samme sætpunkt.
 .2 For generatorer, som kan anvendes i paralleldrift: en flerpolet  

 afbryder med indstillelig maksimal udløsning i hver pol.
 Udstyret skal som hovedregel være anbragt på hovedstrømtavlen, men for  

 skibe under 24 m kan Søfartsstyrelsen tillade andre placeringer, såfremt det  

 skønnes hensigtsmæssigt og forsvarligt.
 På hovedstrømtavler skal findes det for en sikker drift af den elektriske  

 installation nødvendige apparatur.
 Alle strømkilder tilsluttet en hovedstrømtavle og alle fra en sådan  

 udgående strømkredse skal være beskyttet mod overbelastning og kortslutning  

 ved anvendelse af enten afbrydere med maksimaludløsning eller afbrydere i  

 forbindelse med sikringer.
Sikringer beregnet for mere end 320 amp. må ikke anvendes til beskyttelse  

 mod overbelastning, men kan anvendes til beskyttelse mod kortslutning.
Hvor  

 en generator kan tilsluttes større forbrug, end den kan energiforsyne, skal  

 driften af de for skibets og de ombordværendes sikkerhed nødvendige  

 strømkredse sikres opretholdt ved overbelastning af generatoren ved  

 automatisk frakobling på hovedtavlen af de for skibet mindre nødvendige  

 strømkredse.
Arrangementet skal hindre genindkobling, før den nødvendige  

 generatorkapacitet er til rådighed.
Vedrørende afbrydere og sikringer for  

 akkumulatorbatterier, se under 10.392.
 I øvrigt skal hovedstrømstavler være forsynet med det nedenfor angivne  

 beskyttelses- og måleapparatur m.v.
 .222 Ved jævnstrømssystemer med paralleldrift af generatorer skal desuden  

 findes følgende:
.1 Hver generator skal være forsynet med tilbagestrømsbeskyttelse, som er  

 uafhængig af spændingen.
Ved kompound-viklede generatorer skal denne være  

 anbragt i den pol, som ikke er forbundet i serie med generatorens  

 kompound-vikling.
 .2 Ved kompound-viklede generatorer skal der i udligningsforbindelsen for  

 hver generator findes en afbryder, der er således indrettet, at den slutter  

 før og bryder senere end generatorafbryderen.
 .3 For kompound-viklede generatorer, forsynet med udligningsforbindelse,  

 skal amperemeteret være tilsluttet den generatorpol, der ikke har forbindelse  

 til serieviklingen.
.4 Ved 3-leder fordelingssystem skal der for hver generator findes en  

 trepolet afbryder, således at såvel yderlederne som midterlederen afbrydes  

 samtidig.
Derudover skal der, såfremt systemet er midtpunktjordet, i den  

 dertil hørende jordledning indskydes en enpolet afbryder, således at systemet  

 kan isoleres fra jord.
I denne jordforbindelse kan der i stedet for  

 afbryderen indsættes alarmrelæ og en ledningsadskiller.
 .5 Ved 3-ledersystemet skal der findes et amperemeter for hver  

 generatorpol og et voltmeter mellem midterlederen og hver af yderlederne.
 .223 Ved vekselstrømssystemet skal der installeres et energiretningsrelæ  

 for hver generator, som arbejder parallel med en eller flere generatorer.
 .224 Hvor flere generatorer anvendes i paralleldrift, skal følgende regler  

 iagttages:
 .1 Ved jævnstrøm skal generatorerne enten være forsynet med en  

 kompound-vikling eller med en automatisk spændingsregulering, der sikrer, at  

 den totale belastning bliver fordelt proportionalt med mærkebelastningen for  

 generatorerne.
 .2 Kompound-viklede jævnstrømsgeneratorer skal have  

 udligningsforbindelser, der er således dimensioneret, at de kan bære mindst  

 halvdelen af den fulde belastning af de generatorer, til hvilke de hører;  

 udligningsskinner skal kunne bære mindst halvdelen af den fulde belastning af  

 den største generator i gruppen.
.3 Ved vekselstrøm skal hver generator være forsynet med en automatisk  

 spændingsregulator.
Desuden skal der på hovedstrømtavlen eller i umiddelbar  

 nærhed af denne findes midler til regulering af energitilførslen til  

 drivmaskinerne, således at en ensartet belastning kan sikres.
 .225 Der skal til overvågning og sikker betjening forefindes de nødvendige  

 instrumenter:
 .1 For generatorer, der ikke anvendes i paralleldrift, skal der findes  

 mindst 1 voltmeter og 1 amperemeter for hver generator.
.2 Ved paralleldrift af jævnstrømsanlæg skal der findes et voltmeter og et  

 amperemeter for hver generator.
I stedet for et voltmeter for hver generator  

 kan anvendes et voltmeter forbundet over samleskinnerne og et, der er  

 forsynet med voltmeteromskifter, således at spændingen kan måles på hver  

 enkelt generator.
.3 For almindelig drift ved vekselstrømsanlæg skal hver generator være  

 forsynet med mindst et voltmeter, et frekvensmeter og enten et amperemeter  

 med omskifter, således at strømmen i hver fase kan aflæses, eller et  

 amperemeter i hver fase.
For generatorer på 50 kVA og derover skal der  

 tillige findes et wattmeter.
.4 Ved paralleldrift af vekselstrømsanlæg skal der for hver generator  

 findes et wattmeter og et amperemeter som under 3. Endvidere skal der findes  

 2 voltmetre, 2 frekvensmetre og et synkroniseringsapparat, bestående af et  

 synkronoskop med lamper eller andet tilsvarende apparatur.
Det ene voltmeter  

 og det ene frekvensmeter skal være forsynet med omskifter for tilkobling til  

 den ene af faserne på de respektive generatorer.
Det andet voltmeter skal  

 være permanent koblet over en af faserne på samleskinnerne, og alle øvrige  

 voltmeterforbindelser skal være tilkoblet den tilsvarende fase på  

 generatorerne.
.226 Måleinstrumenter, såsom voltmeter, spændingsspoler,  

 isoleringsmåleranordninger, indikatorlamper m.v. skal i forbindelse med deres  

 tilledninger være beskyttet ved særlige sikringer efter diametersystemet.  

 Sikringer efter længdesystemet må ikke anvendes.
Sikringerne skal være  

 anbragt så nær afgreningerne fra systemet som muligt, og  

 forbindelsesledningerne imellem tavlens samleskinner og sikringsholderne skal  

 være isoleret med temperaturbestandigt, ikke-flammebefordrende materiale.  

 Forbindelsesledningerne skal være konstrueret til en ledertemperatur på ikke  

 under 85 grader C.
 .227 Ved mindre anlæg, hvor instrumenterne er tilstrækkeligt beskyttet ved  

 generatorens beskyttelsesudstyr, kan sikringer af instrumenterne udelades.
 10.230 Systemspændinger og strømart.
 .231 Ved jævnstrømssystemer er følgende spændinger tilladte:
 .1 500 volt-anvendelsesområde:
 Kraftforsyning, herunder fast monteret permanent tilsluttet opvarmnings-  

 og kogeudstyr, når dette er installeret i kabys eller pantry.
 Større transportabelt udstyr, f.eks. svejseomformere eller specielle  

 pumper, såfremt tilslutningskablets jordleder samt udstyrets metalliske  

 konstruktionsdele er forsvarligt jordede (beskyttelsesjord).
 Transportable pumper.
 .2 250 volt-anvendelsesområde:
 Belysning.
 Opvarmnings- og kogeudstyr.
 Håndværktøj og andet transportabelt udstyr, når dette er dobbelt isoleret  

 eller forsynet med beskyttende jordforbindelse.
 Undtaget er transportabelt udstyr, hvor anvendelse i henhold til 3 kræver  

 lav spænding (sikkerhedsspænding).
 .3 55 volt-anvendelsesområde (sikkerhedsspænding):
 Håndlamper, telefoner og lignende kommunikationsudstyr samt mindre  

 håndværktøj, som benyttes på særligt udsatte steder i maskinrum eller på dæk  

 samt ved kedelrensning og tankeftersyn.
 .232 Ved vekselstrømssystemer er følgende maksimale spændinger tilladte:
 .1 500 volt-anvendelsesområde:
 Kraftforsyning, herunder fast monteret permanent tilsluttet opvarmnings-  

 og kogeudstyr, når dette er installeret i kabys eller pantry.
 Større transportabelt udstyr, f.eks. svejsetransformere og -omformere  

 eller specielle pumper, såfremt tilslutningskablets jordleder samt udstyrets  

 metalliske konstruktionsdele begge er forsvarligt jordede (beskyttelsesjord).
 .2 250 volt-anvendelsesområder:
 Belysning.
 Opvarmnings- og kogeudstyr.
Håndværktøj og andet transportabelt udstyr, når dette er dobbelt isoleret  

 eller forsynet med beskyttende jordforbindelse.
Undtaget er udstyr, der i  

 henhold til .3 kræver lav spænding (sikkerhedsspænding). Håndlamper og mindre  

 håndværktøjer kan anvendes på særligt udsatte steder i maskinrum eller på  

 dæk, såfremt der anvendes en isolertransformer, som blot forsyner en  

 forbrugsgenstand (begge ledere skal i et sådant system være isolerede fra  

 jord). Autotransformere tillades ikke anvendt.
 Interne kommunikationssystemer, bortset fra telefonanlæg og lignende,  

 såfremt disse er dobbelt isolerede eller forsynet med beskyttelsesjord.
 .3 55 volt-anvendelsesområde (sikkerhedsspænding): Håndlamper, telefoner  

 og lignende kommunikationsudstyr samt mindre håndværktøjer, som anvendes på  

 særligt udsatte steder i maskinrum eller på dæk samt ved kedelrensning og  

 tankeftersyn.
 .233 Anvendelse af spændinger højere end angivet under 10.231 og 10.232  

 kræver Søfartsstyrelsens tilladelse.
10.300 Elektrisk fordelingssystem 10.310 Ledningssystemer.
 .311 Ved jævnstrømssystemer skal et af følgende standardfordelingssystemer  

 anvendes.
 .312 Ved vekselstrøms-, primær- og kraftsystemer skal et af følgende  

 standardsystemer anvendes:
 .1 3-faset 3-leder isoleret system.
 .2 3-faset 3-leder isoleret system med jordet stjernepunkt, men uden  

 tilbageledning gennem skibsskroget.
 .3 1-fase 2-leder isoleret system.
 .313 Ved vekselstrøms sekundære systemer, d.v.s. systemer der ikke er i  

 direkte elektrisk forbindelse med generatorer, kan udover de under 10.312  

 nævnte ligeledes anvendes:
 .1 enkel-faset 3-ledersystem med midterleder jordet, men uden  

 tilbageledning gennem skibsskroget.
 .314 De under 10.310-10.313 anførte bestemmelser vedrørende  

 fordelingssystemer kan Søfartsstyrelsen på godkendte betingelser tillade  

 brugen af:
.1 anlæg for katodisk påtrykte strømbeskyttelsessystemer, .2 begrænsede og lokalt jordforbundne systemer, .3 anordninger til varsling om lavt isoleringsniveau, forudsat at  

 cirkulationsstrømmen ikke overstiger 30 milliampere under de ugunstigste  

 forhold.
 10.320 Ledningers og kablers konstruktion.
 .321 Materiale.
 .1 Alle ledere i isolerede ledninger skal være af kobber med en  

 ledningsevne, som er mindst 98 pct. af ledningsevnen for standardkobber i  

 overensstemmelse med I.E.C.'s standarder.
 .2 Udtrykket ledninger eller kabler dækker såvel ledninger som kabler.
 .322 Opbygning af kobberledere.
 .1 Ledere med et tværsnit på 1 mm2 og derunder må ikke uden  

 Søfartsstyrelsens tilladelse anvendes til fast montage.
.2 Ledere med et tværsnit på 2 mm2 og derover skal være flertrådede.
Dette  

 gælder dog ikke for mineralisolerede ledninger med metallisk  

 beskyttelseskappe (ikke omfletning).
 .3 I gummiisolerede ledninger skal alle ledertråde være fortinnet med tin  

 af ren kvalitet.
 Kravet i pkt. 1 til lederes tværsnit finder ikke anvendelse på svagstrøms  

 signal-styreledninger dog med undtagelse af de under 10.327 omhandlede.
.323 Alle ledninger og kabler skal som hovedregel være marinekabler.
De  

 anvendte ledninger og kabler skal være af en type, der med hensyn til  

 brandhæmmende egenskaber er til Søfartsstyrelsens tilfredshed.
Anvendelse af  

 fleksible kabler skal begrænses mest muligt.
 .324 Kabler og ledninger skal med hensyn til isolation til enhver tid  

 opfylde bestemmelserne i IEC-publikationer nr. 92.3 eller tilsvarende regler  

 udfærdiget af et anerkendt klassifikationsselskab.
 .325 Ledninger/kabler til faste installationer for lys, kraft og varme kan  

 være:
 .1 Almindelig isoleret marineledning/kabel.
 .2 Uarmeret kabel.
 .3 Armeret kabel.
 .326 Ledninger til transportable brugsgenstande for lys, kraft og varme  

 kan være:
 .1 Bøjelig ledning med almindeligt beskyttelseslag.
 .2 Bøjelig ledning med slidfast beskyttelseslag.
 .327 Ledninger til installation af elektriske meddelelsesmidler, bortset  

 fra de i pkt. 10.411 nævnte, kan være:
 .1 Svagstrømsledninger til fast installation.
 .2 Bøjelige svagstrømsledninger.
 .328 For konstruktion af de ovenfor under pkt. 10.325 og 10.327 nævnte  

 ledninger og kabeltyper såvel som for de prøver, som de inden oplægning vil  

 være at underkaste, gælder de af I.E.C. udgivne normer, medmindre  

 Søfartsstyrelsen i det enkelte tilfælde tillader andet.
 .329 Søfartsstyrelsen kan med henblik på at forhindre brand eller  

 eksplosion kræve yderligere sikkerhedsforanstaltninger for elektriske  

 ledninger i særlige rum i skibet.
 10.330 Ledningers og kablers belastning og dimensionering.
 .331 Ved beregningen af den for forskellige ledningstværsnit tilladelige  

 belastning skal der tages hensyn til:
 .1 om belastningen er permanent eller intermitterende.
 .2 den omgivende lufts temperatur.
 .3 antal ledere i hver ledning/kabel.
 .4 antal ledninger/kabler i bundt.
 .332 Under hensyntagen til de i pkt. 10.331 nævnte forhold beregnes den  

 for forskellige lednings-/kabeltyper og ledertværsnit tilladelige belastning  

 ved anvendelse af et anerkendt klassifikationsselskabs regler eller i henhold  

 til relevante I.E.C.-normer, medmindre Søfartsstyrelsen i de enkelte tilfælde  

 tillader andet.
.333 Ved dimensioneringen af gruppeledninger skal der regnes med den  

 totale maksimale strøm, hvormed gruppen (strømforbrugeren) kan belastes.
For  

 motorer regnes med den normale strømstyrke, og for lampesteder med den  

 maksimale belastning dog ikke under 60 watt for hvert lampested.
.334 Ved dimensioneringen af ledninger, der føder en eller flere  

 undertavler, kan der regnes med en belastning, der er mindre end summen af de  

 maksimale belastninger i de enkelte til undertavler sluttede grupper.  

 Forholdet mellem den skønnede belastning og den totale maksimale belastning  

 (samtidighedsfaktoren) fastsættes i hvert enkelt tilfælde under hensyn til  

 sandsynligheden for samtidig belastning af de forskellige grupper.
Dette  

 gælder dog ikke for grupper, i hvilke der udelukkende findes  

 tilslutningssteder for lys og varme.
.335 Uden hensyn til den beregnede tilladelige belastning skal ledningerne  

 være således dimensioneret, at spændingsfaldet mellem samleskinnerne på  

 hovedstrømtavlen og et hvilket som helst punkt af installationen ikke  

 overstiger 6% af den normale driftsspænding, når ledningerne er maksimalt  

 belastede under normale driftsforhold.
Ved beregningen af spændingsfaldet i  

 en ledning, der føder flere grupper, er det tilladt at regne med  

 samtidighedsfaktoren, jfr. 10.334.
.336 Ved vekselstrømsinstallationer skal ledningerne være således  

 dimensioneret, at startstrømmen for motorer ikke forårsager så stort et  

 spændingsfald, at beskyttelsesanordninger for andre igangværende motorer  

 udløses.
Normalt må en afsluttende strømkreds ikke indeholde mere end 24  

 lampesteder, men i en sådan kan hver to stikkontakter regnes som et  

 lampested.
Ved loftsbelysninger og lignende, hvor mange lampesteder anvendes,  

 og disse er anbragt tæt ved hinanden, kan, dersom lampestederne ikke er  

 tilsluttet bøjelige kabler, en gruppe på 6 lamper regnes som et lampested.  

 Den maksimale belastning på en sådan endelig strømkreds må ikke overstige 10  

 ampere.
 .337 Tabel for belastning og sikring af kabler, når omgivelsestemperaturen  

 er 15 grader C lavere end kablernes temperaturklasse.
 10.340 Udførelse af installationer i strømkredse m.v.
 .341 .1 Kabler og ledningsnet for hoved- eller nødenergibelysning, interne  

 kommunikationer eller signaler skal så vidt muligt holdes fri af kabysser,  

 vaskerier, rum for behandling og bearbejdning af fisk og andre rum, hvor der  

 er høj fugtighed.
 .2 Kabler, der forbinder brandpumper med nødstrømtavlen, skal være af en  

 brandsikker type, hvor de føres igennem mere brandfarlige områder.
 Alle sådanne kabler skal om muligt oplægges på en måde, der udelukker, at  

 de kan gøres ubrugelige ved opvarmning af skodder, der kan være forårsaget af  

 en brand i et tilstødende rum.
.3 Alle elektriske kabler og ledningsnet uden for brugsgenstande skal som  

 minimum være af en brandhæmmende type og skal være således installeret, at  

 deres oprindelige flammehæmmende egenskaber ikke forringes.
Ved særlige  

 anvendelsesformer kan Søfartsstyrelsen dog tillade, at der gøres brug af  

 særlige kabeltyper, som f.eks. radiofrekvens-kabler, som ikke opfylder  

 ovennævnte krav.
 .4 Ledninger i kølerum skal være egnede til lave temperaturer og høj  

 fugtighedsgrad.
 .5 Ledninger og kabler skal oplægges på en sådan måde, at skamfiling og  

 beskadigelse undgås.
 .342 Beskyttelse af strømkredse, der udgår fra hovedstrømtavler m.v.
 .1 Alle udgående strømkredse skal være forsynet med en flerpolet  

 automatisk afbryder eller en flerpolet afbryder med sikring i hver isoleret  

 pol.
 .2 Til overbelastningsbeskyttelse og beskyttelse mod kortslutning for  

 ledninger, hvis fuldlaststrøm er:
 Overbelastningsbeskyttelse for udgående strømkredse skal være sådan  

 afpasset i forhold til generatorbeskyttelsen, at udløsningen er selektiv  

 under alle normale forhold.
.3 Afbrydere og sikringer for hver udgående strømkreds skal være forsynet  

 med en betegnelse, der tydeligt angiver, til hvilken strømkreds de hører,  

 samt disse strømkredses maksimale strømforbrug.
For motorer skal endvidere  

 forsikringens størrelse være angivet.
 .4 Pkt. 1 finder ikke anvendelse på belysningskredsløb og andre  

 strømkredse med en sikringsværdi, der ikke overstiger 10 ampere.
 .5 For beskyttelse af motorer til styreanlæg, se endvidere 8.324.
 .343 Samling af kabler og ledere.
.1 Samling af ledere, bortset fra ledere i  

 lavspændingskommunikationskredsløb, skal udføres mekanisk forsvarligt og må  

 kun ske i samle- eller forgreningsdåser.
Alle sådanne forgreningsdåser eller  

 installationsdele skal være konstrueret således, at en eventuel brand i  

 installationsdelen forhindres i at brede sig.
Hvor splejsning anvendes, må der kun benyttes en anerkendt metode, der  

 sikrer, at ledningens oprindelige mekaniske, flammehæmmende og om nødvendigt  

 brandsikre egenskaber bevares.
Samle- og forgreningsdåser, der er anbragt i  

 kredsløb, der er af vigtighed for sikkerhedstjeneste, skal være tydeligt  

 afmærket.
 .2 På steder, hvor installationen er udsat for fugtighed, skal samle~ og  

 forgreningsdåser være vandtæt lukket eller vandtæt tilstøbt med isolermasse.
 .3 I kabler mellem hovedstrømtavler og undertavler må samlinger ikke  

 forefindes.
 .344 Udgående strømkredse.
 .1 Alle strømforbrugende genstande skal enten hver for sig eller samlet i  

 grupper være tilsluttet en hovedstrømtavle eller en undertavle, der enten  

 direkte eller over en anden undertavle er tilsluttet en hovedstrømtavle.
 .2 I maskinrum i skibe over 24 m skal belysningen være fordelt på mindst 2  

 grupper.
.3 Enhver fra en strømtavle eller transformer udgående ikke-jordforbunden  

 strømkreds skal kunne gøres spændingsløs ved en afbryder og skal have  

 sikringer i alle isolerede poler.
Ved flerlederstrømkreds må nullederen dog  

 ikke indeholde nogen sikring.
Ved reducering af ledertværsnit skal der  

 ligeledes etableres afbryder og sikring.
 .4 I stedet for afbrydere og sikringer kan afbrydere med automatisk  

 udløsning anvendes.
 .5 Mindre strømforbrugere kan grupperes i afsluttende strømkredse (I.E.C.:  

 final subcircuits), men den maksimale belastning på en sådan strømkreds må  

 ikke overstige 16 ampere.
 .6 Enhver afsluttende strømkreds skal, hvor ikke andet er foreskrevet,  

 være beskyttet med sikringer eller afbrydere med automatisk udløsning i hver  

 isoleret pol.
.7 Afsluttende strømkreds må ikke forsyne lys, kraft og varme på samme  

 tid.
Dette krav gælder dog ikke for kammervifter beregnet for tilslutning til  

 lysinstallationen.
.8 Enhver motor, der er beregnet til vigtige formål, skal have sin egen  

 afsluttende strømkreds, og enhver motor på 0,5 kW og derudover skal have egen  

 beskyttelse mod såvel overbelastning som kortslutning.
For beskyttelse af  

 motorer til styreanlæg, se endvidere 8.324 i kapitel VIII.
.9 Sikringer og afbrydere med automatisk udløsning skal så vidt muligt  

 installeres samlet på strømtavler og på et let tilgængeligt sted.
Om  

 anbringelse af sikringer for skibslys og maskintelegrafer, se 10.410 og  

 10.430.
.10 Sikringer og afbrydere med automatisk udløsning skal anbringes og  

 beskyttes således, at de ikke kan medføre brandfare.
Såfremt de anbringes i  

 lastrum, må de kun sikre ledninger hørende til belysning i det pågældende  

 lastrum, og de skal være indesluttet i solide beskyttelseskasser af  

 brandhæmmende materiale.
Hvis de er udsat for stærk fugtighed eller sø, skal  

 de være anbragt i solide vandtætte lukkede beskyttelseskasser af  

 brandhæmmende materiale.
.11 Sikringer og afbrydere med automatisk udløsning må ikke være normeret  

 for mere end den maksimalt tilladte belastning af de pågældende ledninger og  

 skal have en brydningskapacitet svarende til kortslutningsstrømmen ved  

 tilslutningsklemmerne, dog kan beskyttelsesanordninger for motorkredsløb  

 dimensioneres for den overbelastning, der fremkommer under motorens normale  

 accelerationsperiode.
Vedrørende sikringer for ledninger til styremaskiner,  

 se kapitel VIII, pkt. 8.324.
 .12 Normeringen eller den rigtige indstilling af anordningen til  

 beskyttelse mod overbelastning for hver enkelt strømkreds skal være fast  

 angivet på det sted, hvor den pågældende anordning er anbragt.
 .13 Forsikring af batterier, se 10.393.
 .14 Kortslutningssikring af startbatterier skal ikke forefindes.
 .345 .1 Fast installerede brugsgenstande, herunder spil og transformere  

 m.v., skal kunne afbrydes i umiddelbar nærhed af disse.
.2 Alle stikkontakter beregnet til en strømstyrke over 16 ampere - på frit  

 dæk og i fugtige rum over 6 ampere - skal være forsynet med en afbryder, der  

 er således sammenlåst med stikproppen, at denne kun kan indsættes og udtages,  

 når afbryderen er åben.
Undtaget fra denne bestemmelse er anlæg, hvor  

 driftsspændinger er under 55 volt.
.3 Afbrydere, omskiftere og stikkontakter skal anbringes eller beskyttes  

 således, at de ikke kan medføre brandfare.
Hvor de er udsat for fugtighed,  

 skal de være af vandtæt udførelse, og på særlig udsatte steder skal de  

 tillige været beskyttet mod mekanisk overlast.
 .4 Gruppeafbrydere, afbrydere og omskiftere for motorer og andre  

 brugsgenstande samt afbrydere på dæk og i fugtige rum skal bryde alle poler.
 .5 Kredsløb for belysning og stikkontakter m.v. i lastrum skal være  

 forsynet med aflåselige flerpolede afbrydere, der er anbragt uden for disse  

 rum.
 .6 I baderum og lignende fugtige rum må der ikke anbringes stikkontakter,  

 medmindre hver stikkontakt er forsynet med sin egen isolertransformer.
.7 Ved igangsættere og modstande må intet ubeskyttet træværk findes i  

 mindre afstand end 10 cm fra apparaternes udvendige dele.
Igangsættere og  

 modstande skal være lettilgængelige og må ikke anbringes i beboelsesrum.
På  

 dæk, i lastrum og på fyrpladser samt på steder, hvor de er udsat for stærk  

 fugtighed, skal de være passende beskyttet mod fugtighed og overlast.
 .8 Lamper i nærheden af let antændelige stoffer skal være beskyttet eller  

 anbragt således, at belysningslegemet ikke kan komme i direkte berøring med  

 stofferne.
 .9 Lamper, der er udsat for mekanisk beskadigelse, f.eks. lamper i lastrum  

 og lignende rum, skal være anbragt i armaturer af solid konstruktion og med  

 stærkt beskyttelsesgitter.
 .10 Lamper, der er anbragt på dæk og fyrpladser og i øvrigt på steder,  

 hvor de er udsat for stærk fugtighed, skal være anbragt i vandtætte armaturer  

 med tætsluttende kuppel af glas eller tilsvarende materiale.
 .11 I skibe over 24 m skal belysningen i hovedmaskinrummet fordeles på  

 mindst 2 grupper.
 .346 Forholdsregler mod el-ulykker (jording).
 Ubeskyttede metaldele på elektriske maskiner eller apparater, som ikke  

 skal være spændingsførende, men som kan blive det på grund af fejl, skal være  

 forbundet til skibsskroget, medmindre disse maskiner eller apparater:
forsynes ved en spænding på højst 55 V jævnstrøm eller 55 V effektiv  

 spændingsværdi mellem ledere; autotransformere må ikke anvendes til opnåelse  

 af denne spænding, eller forsynes ved en spænding på højst 250 V af sikkerhedsisolertransformere,  

 der kun betjener en forbrugsanordning, eller er konstrueret efter princippet om dobbelt isolering.
.1 Jordforbindelser skal være af kobber eller fosforbronze og skal være  

 således udført, at de er beskyttet mod beskadigelse og korrosion.
De skal  

 være let tilgængelige, og forbindelsen til skibsskroget skal sikres ved en  

 messingskrue af passende diameter, som ikke må anvendes til andet formål.
 .2 For dimensionering af jordforbindelse gælder de under 10.330 omhandlede  

 regler.
.3 Den i 10.383.4 krævede beskyttelseskasse, der indeholder  

 induktionsspoler, kondensatorer og kontaktanordninger skal være forbundet til  

 skibsskroget.
Ledningers metalafskærmning og armering skal være kontinuerlig  

 i elektrisk forstand og forbundet til skibsskroget, medmindre  

 Søfartsstyrelsen under ganske særlige omstændigheder frafalder dette krav.
.4 I skibe, hvor der ikke kan opnås tilfredsstillende jordforbindelse ved  

 skroget, skal denne etableres ved en jordplade af kobber på mindst 0,5 m2  

 anbragt uden på skroget under vandlinien.
Pladen må ikke anvendes til  

 radioanlæg.
 .347 Udrustningen i forskellige rum skal med hensyn til kapsling som  

 minimum opfylde kravene i pkt. 10.350.
 10.350 Kablers og ledningers anbringelse m.v.
 .351 .1 Ledninger skal så vidt muligt oplægges således, at de har et  

 retlinet forløb, er let tilgængelige og ikke er udsat for stærk fugtighed,  

 olie, mekanisk beskadigelse eller høj temperatur.
.2 Hvor ledningerne føres gennem dæk, skal de være anbragt i rør af stål  

 eller metal.
Rørene skal være solidt fastgjort i dækket og som minimum være  

 ført op i niveau med lugehøjde.
Rørene skal tilstoppes med branddrøj  

 isolermasse og dermed gøres vandtætte eller forsynes med vandtæt  

 metalpakdåse.
Ved enkeltkorede vekselstrømskabler skal rørene være af metal  

 og fortrinsvis være befæstet i plader af metal.
 .3 Når ubeskyttede ledninger, herunder uarmerede blykabler, føres gennem  

 skodder, jernbjælker eller lignende, skal ledningerne beskyttes ved hylstre  

 af bly, træ eller lignende, der helt omslutter ledningerne.
 .4 Føres ledningerne gennem vandtætte skodder, skal der om ledningerne  

 anbringes vandtætte pakdåser, og føres de gennem brandskodder af klasse A,  

 skal brandsikre pakdåser anvendes, således at modstandsevnen mod brand ikke  

 forringes.
 .5 Kun kabler, der er godkendt til formålet af Søfartsstyrelsen eller af  

 et anerkendt klassifikationsselskab, må anvendes.
.352 .1 Kabler, der er anbragt på åbent vejrdæk, i baderum, lastrum,  

 kølerum, maskinrum eller andre steder, hvor vand eller skadelige dampe  

 (f.eks. oliedampe) kan forekomme, skal være omgivet med et uigennemtrængeligt  

 beskyttelseslag.
På særlige fugtige steder skal kabler med hygroskopisk  

 isolation være omgivet af et metallisk uigennemtrængeligt beskyttelseslag.  

 Kabler med jerntrådsomfletning må ikke anvendes på åbent dæk eller på steder,  

 hvor de er udsat for stærk fugtighed, medmindre de er omgivet med  

 uigennemtrængeligt beskyttelseslag.
 .2 I rum, hvor ledninger er udsat for kemisk påvirkning, skal kablerne  

 have et mod denne påvirkning modstandsdygtigt beskyttelseslag.
 .3 Kabler, hvis beskyttelseslag kan skade beskyttelseslaget af andre  

 kabler, må ikke lægges sammen med sådanne kabler.
 .4 Kabler, der er udsat for mekanisk påvirkning, skal, dersom kablernes  

 beskyttelseslag, f.eks. armeringen, ikke er i stand til at modstå den mulige  

 påvirkning, være beskyttet med skærme af stål eller metal eller være ført  

 gennem stålrør.
 .5 Kabler i lastrum og andre rum, hvor der er særlig risiko for mekanisk  

 beskadigelse, skal, medmindre selve skibets konstruktionsdele yder  

 tilstrækkelig beskyttelse, være forsvarligt beskyttet, selv om kablerne er  

 armerede.
 .6 Stål, der anvendes til beskyttelse af kabler, skal være behandlet mod  

 korrosion.
.7 Kabler skal være effektivt understøttet og fastholdt ved bøjler med  

 passende indbyrdes afstand og af en sådan form, at de ikke beskadiger  

 kablerne.
Kablerne skal endvidere oplægges således, at de ikke beskadiges ved  

 bøjning, og således at de mindst muligt udsættes for stræk eller skamfiling  

 ved deres egen vægt, ved varmeudvidelser, bevægelser i skibet eller på anden  

 måde.
Kabelbaner og bøjler skal være af korrosionsbestandigt materiale eller  

 være forsvarligt behandlet mod korrosion forinden opsætning.
 .8 Hvor kabler, der er installeret i brandfarlige områder, frembyder  

 risiko for brand eller eksplosion i tilfælde af en elektrisk fejl i disse  

 områder, skal der træffes særlige forholdsregler, som tilfredsstiller  

 Søfartsstyrelsen, mod sådanne faremomenter.
 .353 Fast oplagte svagstrømsledninger for signalanlæg, telefon- og  

 højttaleranlæg, brandalarmanlæg og andre alarmeringsanlæg, fjernindikatorer  

 og lignende samt udløserledninger til brandslukningsanlæg skal ved  

 installationen holdes adskilt fra de øvrige ledninger og kabler.
.354 Ved vekselstrømsanlæg skal så vidt muligt anvendes flerlederkabler,  

 således at alle faser fremføres i samme kabel.
Såfremt enkeltlederkabler  

 anvendes, skal der ved oplægningen drages omsorg for, at alle faser ligger så  

 nær ved hinanden som muligt og i givet fald fremføres i samme rør.
Om  

 fornødent skal enkeltlederkabler sammensnos eller krydses for at reducere  

 strømkredsens inducerende påvirkning og anbringes i sådan afstand fra  

 skibsskroget, at tab ved induktion formindskes mest muligt.
 .355 Til transportable brugsgenstande:
 .1 I tørre opholdsrum, og hvor ledningerne ikke er udsat for mekanisk  

 overlast, kan der anvendes bøjelig ledning uden beskyttelsesklædning.
 .2 Uden for tørre opholdsrum, og hvor ledningerne ikke er særlig udsat for  

 mekanisk overlast, kan der anvendes bøjeligt kabel med almindelig  

 beskyttelsesklædning.
 .3 I maskinrum, lastrum samt på dækket og i øvrigt på steder, hvor der er  

 stærk fugtighed, eller hvor der er risiko for mekanisk overlast, skal der  

 anvendes bøjeligt kabel med slidfast beskyttelsesklædning.
 .356 Kabler i udløserkredse i fast installerede brandslukningsanlæg skal  

 være af en typegodkendt brandsikker konstruktion.
 10.360 Tavler.
 .361 .1 Betjenings- og overvågningsudstyr skal være tydeligt og klart  

 mærket med dets funktion.
 .2 Normeringen og den korrekte indstilling af anordninger til beskyttelse  

 mod overbelastning skal for hver enkelt strømkreds være klart og tydeligt  

 angivet på det sted, hvor den pågældende anordning er anbragt.
 .3 Klemrække og leder skal være forsynet med nummer og mærke i henhold til  

 el-diagram.
.362 Strømtavler skal være af flammemodstandsdygtigt og fugtighedssikkert  

 materiale.
Mellem de enkelte tavlefelter skal der være skillevægge af  

 tilsvarende materiale.
Alle spændingsførende dele skal være monteret på godt  

 isolerende, flammesikkert og fugtighedssikkert materiale.
 .363 Hovedstrømtavlers anbringelse m.v.
.1 Hvor der kun findes eet hovedgeneratorrum, skal hovedstrømtavlen være  

 anbragt i samme hovedbrandzone.
Hvor der findes flere en eet  

 hovedgeneratorrum, er det tilladt kun at have een hovedstrømtavle.
.2 Hoved- og nødstrømtavler skal være således opstillet, at der efter  

 behov er let adgang til apparater og udstyr uden risiko for personalet.
Alle  

 siderne skal være passende afskærmet.
Ubeskyttede, spændingsførende dele, der  

 har spændinger til skroget, som overstiger 55 V, må ikke anbringes på  

 forsiden af disse strømtavler.
Der skal, om nødvendigt, forefindes  

 ikke-ledende måtter eller ristværk ved strømtavlens for- og bagside.
 .3 Strømtavlerne skal opstilles eller beskyttes således, at de ikke er  

 udsat for mekanisk overlast eller beskadigelse med vand, damp eller olie, og  

 de må ikke anbringes i eksplosionsfarlige eller brandfarlige rum eller i  

 sådan nærhed af let antændelige stoffer, at varme fra strømtavlerne eller en  

 eventuel gnistdannelse kan forårsage antændelse.
.4 Tavler placeret op imod skodder og lignende (utilgængelige fra  

 bagsiden) skal anbringes således, at der bag tavlen er et frit rum af mindst  

 3 cm dybde.
Er uisolerede dele anbragt på bagsiden af tavlen, skal afstanden  

 fra disse dele til skoddet dog mindst være 10 cm, medmindre skoddet er  

 beklædt med flammesikkert materiale.
 .364 Alle forbindelser på hovedstrømtavler skal være sikret mod at arbejde  

 sig løs.
 .365 For hovedstrømtavler beregnet for en spænding af ikke over 55 V kan  

 bestemmelserne under 10.366 ligeledes anvendes.
 .366 Understrømtavlers anbringelse m.v.
.1 Undertavler må ikke anbringes i brand- eller eksplosionsfarlige rum og  

 skal, medmindre de er anbragt i særlige dertil bestemte rum, som kun er  

 tilgængelige for sagkyndigt personale, være anbragt i solide  

 beskyttelseskasser.
Disse skal være udført af stål eller metal; hvor de er  

 udsat for stærk fugtighed eller sø, skal de være vandtætte.
 .2 Spændingsførende dele, der er udsat for berøring, må ikke installeres  

 på forsiden af undertavler, når spændingen til skrog overstiger 55 V.
 .3 Undertavler skal være udført således, at spændingsførende dele er  

 beskyttet mod tilfældig berøring.
 .4 Ved placering ved skod og lignende gælder bestemmelserne under  

 10.363.4.
 .5 Tavlerne skal være opstillet og indrettet således, at betjening kan  

 foretages uden risiko for personalet.
 10.370 Sikringer og afbrydere med automatisk udløsning.
.371 .1 Sikringsanordninger skal være af en konstruktion, der opfylder  

 bestemmelserne i 10.124. Såvel sikringsholdere som sikringselementer (propper  

 og patroner m.v.) skal på et synligt sted være tydeligt mærket med normeret  

 strømstyrke og maksimal spænding.
Afbrydere med automatisk udløsning skal  

 være tilsvarende mærket.
 .2 Alle spændingsførende dele af sikringsanordninger skal være anbragt på  

 flammesikkert, fugtighedssikkert og godt isolerende materiale og skal være  

 beskyttet mod tilfældig berøring.
.3 Sikringsanordninger, der kan blive betjent af ikke-sagkyndigt  

 personale, skal have prop- eller patronsikringselementer eller tilsvarende og  

 skal være således konstrueret, at uagtsom anbringelse af sikringselementer  

 for større strømstyrke end den, for hvilken sikringsanordningen er normeret,  

 er udelukket.
Sikringer konstrueret efter længdesystemet accepteres ikke.
 .4 Der må ikke anvendes pinolsikringer.
 .5 Finsikringer (rørsikringer) kan tillades anvendt i udstyr, der er  

 monteret om bord og udelukkende består af svagstrømskredsløb.
.372 .1 Afbrydere med automatisk udløsning skal være af en konstruktion,  

 der opfylder bestemmelserne i 10.124 og skal afbryde alle ikke-jordforbundne  

 poler samtidig.
Ved en normeret strømstyrke af over 16 ampere skal de være  

 forsynet med håndtag med friudløsning og med midler til indstilling af  

 afbrydningsstrømmen.
 .2 Der må ikke anvendes afbrydere, der automatisk genindkobler efter  

 udløsning på grund af overstrøm.
 10.380 Afbrydere, omskiftere, stikkontakter, belysningsarmaturer  

 m.m.
.381 .1 Afbrydere, omskiftere og stikkontakter skal være af godkendt  

 konstruktion i henhold til IEC-normer.
Alle spændingsførende dele skal være  

 anbragt på flammesikkert, fugtighedssikkert og godt isolerende materiale og  

 skal, hvor de ikke er dækket af isolerende materiale, være beskyttet mod  

 berøring ved solide dæksler af flammesikkert materiale.
 .2 Afbrydere og omskiftere skal have momentafbrydning.
 .382 .1 Alle spændingsførende dele skal være anbragt på flammesikkert og  

 godt isolerende materiale, og skal ved en beskyttelsesklædning af  

 flammesikkert materiale være beskyttet mod berøring.
 .2 De skal endvidere være således indrettet, at de ved normal beskyttelse  

 ikke kan opnå en ydre temperatur, der kan være farlig for omgivelserne.
 .383 Belysningsgenstande.
 .1 Belysningsarmaturer skal være således indrettet, at man undgår  

 temperaturstigninger, der vil kunne beskadige kabler og ledningsnet, samt en  

 for stærk opvarmning af omgivelserne.
 .2 Lampeholdernes spændingsførende dele skal være anbragt på  

 flammesikkert, fugtighedssikkert og godt isolerende materiale og være  

 beskyttet mod berøring ved sådant materiale.
 .3 Armaturer med skærme af brændbart materiale skal være af en sådan  

 konstruktion, at skærmene ikke kan komme i farlig nærhed af  

 belysningslegemet.
.4 Induktionsspoler, kondensatorer og kontaktanordninger, som indgår i  

 lysrørinstallationer, skal være indesluttet i beskyttelseskasse af metal, der  

 er forbundet til skibsskroget.
Temperaturstigningen af disse dele må ikke  

 overstige 60 grader C, og kondensatorer på over 0,5 mikrofarad skal være  

 forsynet med beskyttelsesafledning.
 .5 Rør, der er konstrueret for driftspændinger over 250 volt, må kun  

 anvendes efter særlig tilladelse fra Søfartsstyrelsen.
 .384 El-varmeovne monterede i kontrol- og opholdsrum skal være godkendt  

 til fast montering, og driftspændingen må ikke overstige 250 V.
 .385 .1 El-varmeovne skal være således konstrueret, at brandfaren  

 begrænses til det mindst mulige.
 .2 Ovnen skal være sådan konstrueret, at der ikke er frie elementer, og at  

 elementerne ikke kan svide eller antænde beklædning, gardiner og lignende.
 10.390 Akkumulatorer m.v. og installationer i farlige rum.
 .391 Akkumulatorer.
 .1 Akkumulatorbatterier skal have egnede akkumulatorkar og skal være  

 således konstrueret og sikret, at elektrolytten ikke kan løbe ud af cellerne  

 ved skibets bevægelser, og således at udsprøjt af elektrolytten undgås.
 .2 Celler og/eller cellekasser skal være understøttet og afstivet  

 indbyrdes med ikke-absorberende, isolerende materiale, således at enhver  

 forskydning af celler og/eller cellekasser undgås ved skibets bevægelser.
 .392 Placering og sikring af akkumulatorer.
 .1 Akkumulatorbatterier med forskellige elektrolytter må ikke installeres  

 i samme rum.
 .2 Der skal være truffet foranstaltninger til at forebygge, at  

 elektrolytten kan komme i forbindelse med skibets konstruktive dele samt vand  

 og fugt.
 .3 Hvor syre anvendes som elektrolyt, skal batterierne være opstillet i  

 syrefaste bakker.
 .4 Akkumulatorer skal opstilles på et tørt velventileret hensigtsmæssigt  

 sted.
 .5 Akkumulatorbatterier skal være anbragt i særligt rum eller i særlige  

 kasser.
.6 Akkumulatorerne, der afgiver mere end 5 kWh, skal være anbragt i en tæt  

 kasse/aflukke med ventilation til frit dæk.
Ved naturlig ventilation skal der  

 være kanaler for såvel lufttilgang som luftafgang, og disse skal hver have et  

 tværsnitsareal, der ikke må være mindre end anført i efterfølgende tabel,  

 hvor P = I x U.
 I = den maksimalt tilladelige ladestrøm i amp.
 U = driftspændingen i volt.
 P = ladeeffekt i watt.
 Ovennævnte gælder for såvel åbne som lukkede batterier.
 .7 Såfremt ladeeffekten P </-/- 3000 Watt, skal der forefindes mekanisk  

 ventilation med en kapacitet på mindst:
Q = 110 x f x n, hvor Q = 1 luft pr. time f = 1/4 x den maksimalt tilladelige ladestrøm n = samlede antal celler i akkumulatorbatterierne.
.8 Hvis batterier anbringes i dækskasser, skal disse være ventileret og  

 således indrettet, at indtrængen af vand forhindres.
Dækskasser behøver ikke  

 at ventileres mekanisk.
 .9 Startbatterier skal i almindelighed placeres så nær de motorer, de  

 betjener.
 .10 Batterier, bortset fra sådanne der udelukkende anvendes i startøjemed,  

 skal være beskyttet mod kortslutning ved sikringer i hver isoleret pol eller  

 ved flerpolet maksimalafbryder.
 .11 Sikringer eller maksimalafbrydere skal være anbragt så tæt ved  

 batterirummet som muligt.
 .12 Intet akkumulatorbatteri må anbringes i samme rum som nødstrømtavlen.  

 Herfra er undtaget batteri til start og magnetisering af nødgeneratoranlæg.
 .393 Batterirum m.v.
 .1 Batterirum m.v., der hovedsagelig anvendes til placering af batterier,  

 skal være indrettet til formålet og effektivt ventileret.
 .2 Elektriske apparater eller andet udstyr, som kan udgøre en fare for  

 antænding af brændbare dampe, er ikke tilladt i disse rum.
 .3 Afbrydere, sikringer og andre elektriske dele, der kan forårsage  

 gnistdannelser, må ikke installeres i batterirum.
 .4 I batterirum skal de indvendige overflader være behandlet med  

 korrosionsbeskyttende maling.
.5 Et batterirum samt batterikasser, der i 10.393.6 kræves særskilt  

 ventileret, skal være forsynet med særskilt ventilationssystem.
Fra toppen af  

 rummet skal luftkanal være ført til fri luft, og der skal være truffet  

 foranstaltninger til at sikre lufttilgang forneden i rummet.
 Ventilationskapaciteten skal være mindst som angivet under 10.392.6.
 .6 Naturlig ventilation kan anvendes, dersom kanalen eller kanalerne kan  

 føres direkte til fri luft, uden at nogen del af en kanal får en hældning på  

 mere end 45 grader fra det lodrette plan.
Mekanisk ventilation skal anvendes, hvor naturlig ventilation ikke er  

 mulig.
Ventilatormotorer må dog ikke anbringes i ventilationskanaler.
.7 De indvendige overflader i ventilationskanaler skal være behandlet med  

 korrosionsbeskyttende maling.
Kanaler udført af rustfrit materiale kræves i  

 almindelighed ikke korrosionsbeskyttet yderligere.
 .8 Alle åbninger i skodder og dæk, der omgiver et batterirum, bortset fra  

 ventilationsåbninger, skal være effektivt tætnet, således at risikoen for  

 udtømning af gasarter fra rummet reduceres mest muligt.
 .394 Installationer i farlige rum.
 .1 Der må ikke installeres elektrisk udstyr i rum, hvor der kan samle sig  

 brændbare blandinger, i rum, der hovedsagelig anvendes til  

 akkumulatorbatterier, i skabe og rum, der anvendes til opbevaring af maling,  

 i acetylenrum eller lignende rum, medmindre Søfartsstyrelsen finder det  

 godtgjort, at sådant udstyr er:
.1 nødvendigt af hensyn til driften, .2 af en type, der ikke vil antænde den pågældende blanding, .3 egnet til installering i det pågældende rum, .4 godkendt til sikker brug i de støvansamlinger, dampe eller luftarter,  

 det kan komme ud for.
 .2 .1 I rum, der er bestemt til opbevaring af letantændelige stoffer  

 (brandfarlige rum), må generatorer, omformere og ensrettere samt  

 hovedstrømstavler ikke opstilles; motorer og transformere skal være i  

 fuldstændig lukket udførelse.
.2 Afbrydere, stikkontakter og andre installationsdele, der kan give  

 anledning til gnistdannelse, skal være omgivet med tætsluttende  

 beskyttelseskasser af flammemodstandsdygtigt materiale.
Stikkontakter skal  

 være forsynet med en afbryder, der er således sammenlåset med stikproppen, at  

 denne kun kan indsættes og udtages, når afbryderen er åben.
 .4 Belysningslegemer skal være anbragt i tætsluttende armaturer.
 .5 Elektriske brugsgenstande, ved hvilke der kan forekomme gnistdannelse,  

 skal enten være lukket konstruktion eller være anbragt i tætsluttende  

 beskyttelseskasser af flammemodstandsdygtigt materiale.
 .3 For elektriske anlæg i rum, hvor der kan forekomme eksplosionsfare,  

 gælder de af Søfartsstyrelsen i det enkelte tilfælde fastsatte bestemmelser.
10.400 Særlige installationer 10.410 Elektriske meddelelsesmidler.
 .411 .1 Anlæg, der anvender elektricitet til overførsel af meddelelser,  

 såsom signalanlæg, telefon- og højttaleranlæg, brandalarmanlæg og andre  

 alarmeringsanlæg, fjernindikatorer og lignende, skal opfylde de under 10.300  

 indeholdte forskrifter samt tilsvarende klasseregler, såfremt:
.1 de tjener skibets eller de ombordværendes sikkerhed, .2 de er i direkte elektrisk forbindelse med skibets fordelingsanlæg, .3 driftspændingen overstiger 55 V eller .4 energikilden er af en sådan størrelse, at den kan afgive mere end 100  

 Watt i 20 timer.
 .2 i alle apparater hørende til de under 10.411 nævnte anlæg skal de  

 strømførende dele være af vejrbestandigt metal og være monteret på  

 flamme-modstandsdygtigt og vejrbestandigt isolationsmateriale.
.3 Anlæg, som ikke falder ind under de i 10.411.1 nævnte kategorier, skal  

 i enhver henseende være forsvarligt udført, idet der tages hensyn til den  

 anvendte spænding.
Alle strømkredse undtagen sådanne, som får strøm fra  

 tørelementer, skal sikres med sikringer for hver isoleret pol.
 .4 Omformere og transformere, som anvendes til nedsættelse af spændingen  

 for de i 10.411.1.3 omhandlede anlæg, skal tillige med de tilhørende  

 ledninger og installationsdele opfylde de under 10.300 indeholdte  

 bestemmelser.
 .5 Strømkredse skal være således ordnet og tilslutningsdåser således  

 konstrueret og mærket, at fejlmålinger og nødvendige reparationer kan  

 foretages med mindst mulig forstyrrelse af andre strømkredse.
 .6 Elektriske maskintelegrafer skal hver for sig være tilsluttet en  

 undertavle, der er direkte forbundet med hovedstrøm- eller nødstrømtavlen.  

 Undertavlen skal være anbragt i nærheden af undertavle for skibslysene.
 .7 På undertavlen skal der for hver maskintelegraf i hver isoleret pol  

 være anbragt 2 sikringer med maksimalafbrydere.
 10.420 Installationer ved kompasser og søure.
 .421 Elektriske maskiner og apparater samt hovestrømtavler og undertavler  

 skal anbringes således, at de ikke indvirker forstyrrende på kompasser og  

 søure.
.422 Ledninger skal oplægges således, at de ikke kan indvirke forstyrrende  

 på kompasser og søure.
Indenfor en afstand af 5 m fra kompasser skal  

 sammenhørende ledninger af modsat polaritet lægges tæt op af hinanden eller  

 være sammensnoede.
 .423 Lamper til belysning af kompasser skal være således indrettet og  

 installeret, at de ikke indvirker forstyrrende på kompasserne.
 10.430 Installation af skibslys.
.431 .1 De foreskrevne skibslys (hovedlanterner) skal hver for sig være  

 tilsluttet en særlig undertavle, som ikke indeholder andre strømkredse.  

 Undertavlen skal ved en omskifter på broen kunne tilsluttes hovedstrømtavlen  

 gennem to af hinanden uafhængige forbindelser.
Den ene af de to uafhængige  

 forbindelser skal føres via nødstrømtavlen, såfremt hoved- og nødstrømtavlen  

 anvender samme spænding for belysning.
.2 De foreskrevne reservelanterner skal gennem særskilte kabler være  

 tilsluttet en særlig undertavle, som ikke indeholder andre strømkredse.  

 Undertavlen for reservelanterner skal tilsluttes hoved-/nødstrømtavlen som  

 foreskrevet i .1 for undertavlen for hovedlanterner.
Såfremt nødstrømtavlen  

 ikke anvender samme spænding som hovedtavlen, skal undertavlen for  

 reservelanterner tilsluttes nødstrømtavlen med en uafhængig direkte  

 forbindelse.
.3 Ethvert skibslys skal være forsynet med afbryder i hver isoleret pol  

 samt med sikring i hver spændingsførende leder.
Disse skal være således  

 anbragt, at de er let tilgængelige for betjeningen.
 .4 For hvert af de foreskrevne skibslys skal der endvidere i nærheden af  

 afbryderen findes en anordning, som automatisk giver hørligt eller synligt  

 signal, såfremt skibslyset slukkes.
 10.440 Forholdsregler mod forstyrrelser i radioanlæg.
 .441 For at formindske de fra elektriske anlæg hidrørende forstyrrelser i  

 de af hensyn til sikkerheden installerede radiomodtagere om bord skal  

 følgende forholdsregler iagttages:
 .1 Elektriske maskiner og apparater skal være således konstrueret og  

 installeret, at forstyrrelser så vidt muligt forebygges ved kilden.
.2 Støjfiltre af godkendt konstruktion, som hindrer forstyrrelserne i at  

 udbrede sig, skal om fornødent anbringes ved støjkilderne, fortrinsvis  

 indbygget i de pågældende maskiner eller apparater.
Sådanne maskiner og  

 apparater, som installeres i nærheden af modtagerantennerne eller  

 radiorummet, skal være underkastet særlig opmærksomhed.
3. Ledninger, der er installeret i nærheden af  

 modtagerantennerne og radiorummet, skal være skærmet ved metalrør, medmindre  

 de selv er forsynet med metalkappe.
De skal så vidt muligt lægges som  

 dobbelt- eller flerlederkabler, og hvis enkeltlederkabler anvendes, skal  

 frem- og tilbageledningen lægges så nær ved hinanden som muligt.
 .4 Ledninger, som hører til installationen i radiorummet, skal om  

 fornødent forsynes med støjfiltre ved deres indførelse i radiorummet.
 .5 Ledninger og rør, som ikke ender i radiorummet, skal så vidt muligt  

 føres uden om dette.
 .6 Omformere, som er installeret i selve radiorummet, skal være omsluttet  

 af en skærmet kasse, medmindre de er af skærmet udførelse.
 .442 De i 10.441.3 og 10.441.6 omhandlede skærme og rør skal forbindes til  

 skibsskroget ved en kobberskinne, som i flere punkter er effektivt forbundet  

 med dette såvel som radiorummets metalkonstruktion eller afskærmning.
 10.450 Landtilslutning.
 .451 Er skibet indrettet til at aftage strøm fra strømkilder uden for  

 skibet, skal der forefindes et fast anbragt let tilgængeligt arrangement for  

 tilslutning.
.1 Til strømforsyning kan der anvendes et egnet kraftigt gummikabel enten  

 permanent fastgjort i tilslutningsarrangementet eller med forlængerled til et  

 egnet indtag på skibet.
Tilslutningen i skibet må ikke foretages ved brug af  

 en stikprop på tilslutningskablet (hanstik).
 .2 Hvor strømforsyningen ikke er udført som under .1 anført, skal der  

 forefindes en klemkasse, hvor kablet kun fastgøres ved egnede klemsko.
.3 Det faste kabel skal enten på hovedstrømtavlen eller ved  

 tilslutningsklemmerne være forsynet med en spændingsviser.
Det skal endvidere  

 være forsynet med midler til at kontrollere polariteten ved jævnstrøm og  

 fasefølgen ved vekselstrøm.
 .4 Ved flerfaseforsyning, hvor tilslutningsarrangementet er udført som  

 under .1, skal der tillige med det under .3 nævnte være en omskifter, hvormed  

 fasefølgen kan ændres.
 .5 Ved strømforsyning af anlæg som omtalt under pkt. .1, og hvor  

 fasefølgen er uden betydning, kan det under .3 og .4 nævnte udstyr udelades.
 .6 Det skal sikres, at skibets fordelingssystem ikke samtidig kan  

 tilsluttes skibets strømkilde og strømkilde udefra.
 .7 Der skal i tilslutningsarrangementet være afbryder og sikringer eller  

 tilsvarende for de tilsluttede kabler.
 .8 Ved tilslutningsklemmerne skal findes tydelig angivelse af, hvilken  

 strømart, frekvens og spænding der må tilføres anlægget, og forskrifter for  

 udførelse af strømtilslutningen.
 .452 For den anvendte strømkilde, strømart og driftsspænding gælder de  

 under 10.230 indeholdte forskrifter.
 10.460 Forskrifter for el-svejseudstyr og dets anvendelse.
 .461 Vekselstrømaggregater.
.1 Udgangsspændingen i tomgang må ikke overstige 12V.
Der må ikke findes  

 indretninger, som gør det muligt at indstille udgangsspændingen til en højere  

 værdi end 12V, når lysbuen ikke er tændt.
Efter afbrydelse af  

 svejsestrømkredsen skal en eventuel højere spænding automatisk nedsættes til  

 12V i løbet af højst 0,2 sekunder.
 .2 De indretninger, der kræves i henhold til 10.461.1., skal være  

 virksomme ved en afledningsmodstand på 200 ohm og derover mellem svejsekabel  

 og arbejdsstykke.
 .3 Svejsestrømkredsen skal være forsynet med en kontrolanordning, f.eks.  

 kontrollamper eller signalhorn, hvormed det af svejseren kan kontrolleres, at  

 beskyttelsesanordningen fungerer korrekt.
 .4 Spændingsbegrænsende udstyr skal være udført med tokredssikring, der  

 udkobler svejsespændingen efter max. 0,2 sek., såfremt det  

 spændingsbegrænsende udstyr svigter.
 .5 De indretninger, der kræves i henhold til 10.461.1., 10.461.3. og  

 10.461.4., skal være dimensioneret for de påvirkninger, de kan blive udsat  

 for, og skal være virksomme ved en hældning i en vilkårlig retning indtil 30  

 grader.
 .6 Svejseaggregater, som opfylder nærværende bestemmelser, skal synligt og  

 varigt være mærket med 12V indskrevet i en cirkel.
.7 Grænsespændingen 12V er at forstå som spændingens effektivværdi, idet  

 det er forudsat, at spændingen har en tilnærmet sinusform, og at spændingens  

 topværdi ikke overstiger 18V.
Der kan ses bort fra overlejrede spændinger med  

 en frekvens over 100 kHz.
 .8 Anvendes spændingsbegrænsende udstyr med jævnspænding som  

 tomgangsspænding, tillades en tomgangsspænding på 100 V eller derunder,  

 såfremt denne jævnspændings rippleværdi er mindre end 10%, jfr. 10.462.2.
 .462 Jævnstrømsaggregater.
 .1 Udgangsspændingen i tomgang må ikke overstige 12V, såfremt  

 ripplespændingen er større end 10%. Aggregatet skal være udstyret med  

 spændingsbegrænsningsudstyr, som opfylder bestemmelserne i afsnit 10.461.
 .2 Aggregater, hvor ripplespændingen er mindre end 10%, tillades  

 tomgangsspænding på 100V eller derunder, uden at der skal forefindes  

 spændingsbegrænsningsudstyr.
 .463 Almindelige sikkerhedsanvisninger.
 Ved brug af elektrisk svejseaggregat og tilhørende værktøj skal dette  

 benyttes med omtanke, og følgende forholdsregler iagttages:
.1 Svejsemaskinen tilsluttes nettet med helt og ubeskadiget kabel og  

 stikkontakt.
Primærkablets isolation skal, hvor det indføres i maskinen, være  

 perfekt.
Dårlig isolering overfører primærstrømmen til svejsemaskinens  

 stålkasse, hvilket er livsfarligt.
.2 Vekselstrømstransformere skal enten være jordforbundne eller  

 dobbeltisolerede.
Dobbeltisolerede transformere må ikke tilsluttes  

 beskyttelsesjord på primærsiden.
Såvidt muligt bør kun dobbeltisolerede  

 transformere anvendes.
.3 Jævnstrømsomformere skal jordforbindes.
Maskinen har tre klemmer,  

 hvoraf de to fører til nettet og den tredie til jord.
 .4 Der må kun anvendes helisolerede elektrodeholdere, og håndkablets  

 isolation skal være hel og ubeskadiget.
Sørg for, at returkablet og jordklemmen altid er i orden.
Dårlig  

 returforbindelse hindrer det elektriske kredsløb.
Vagabonderende strømme kan  

 udvikle varme og anstifte brand.
Flyt aldrig svejsemaskinen ved at trække i kablerne.
Svejsekablerne og  

 samlinger på disse skal være isolerede og ligge frit, dvs. svejseren må ikke  

 have kablet rullet op om nakken, skulderen eller lignende.
 Ved isætning af elektrode må denne kun berøres med isolerende handsker.
 .5 Svejsere skal bruge isolerende elektrodeholder, og elektroden må ikke  

 holdes under armhulen, da dette i forbindelse med fugtighed under armene kan  

 være farligt.
 .6 Beskyttelsespåklædning - herunder svejsehandsker - skal være hel tør,  

 og svejseren bør stå et tørt sted for at undgå overgang.
.7 Svejsere skal bruge isolerende fodtøj, f.eks. gummistøvler eller sko  

 med hele gummisåler.
Der må ikke forekomme direkte kropskontakt mellem  

 svejser og emne.
.8 Når der svejses i lukkede beholdere, kedler etc., skal svejseren derfor  

 under arbejdet bære en vandskyende, isolerende dragt, f.eks. olietøj.
Svejses  

 der i liggende stilling, skal der benyttes et isolerende, vandskyende  

 underlag.
.9 Ved anvendelse af gummi, plast eller andre brændbare materialer som  

 elektrisk beskyttelse af svejseren må der drages omsorg for, at svejsesprøjt  

 eller lignende ikke kan ramme denne.
Dette bør ske ved beskyttelse med  

 ikke-letantændelige materialer samt de normalt anvendte svejseforklæder,  

 gamacher, svejseærmer m.m.
.10 Svejsning udvikler røg og gas.
Sørg for god ventilation og helst  

 udsugning fra arbejdsstedet.
Da der ved svejsning af emner, der er beskyttet  

 med galvanisering, maling, plastik og lign., kan udvikles giftige luftarter,  

 kræves der ved svejsning af sådanne emner ekstraordinær god ventilation.  

 El-svejsning udstråler kraftigt lys, som er skadeligt for øjnene.
.11 Svejseskærmen skal være i orden, og revnet glas heri skal omgående  

 udskiftes.
Sørg altid for, at der om bord er lameller til behandling mod  

 »svejselys« (synkroteinlameller).
 .12 Udstyr anskaffet og installeret før 1. april 1980 kan fortsat  

 anvendes, uanset om det ikke er forsynet med den i 10.461.4 nævnte  

 tokredssikring.
 10.470 Belysningsudstyr til brug i tanke, beholdere o.l.
 .471 Ved arbejde i tanke, kofferdamme, beholdere, kedler og andre lignende  

 steder skal der anvendes eksplosionssikret belysningsudstyr, enten i form af  

 eksplosionssikre batterilamper eller lamper, som opfylder bestemmelserne i  

 10.232.3.
 10.480 Elektriske nødstop.
 .481 Elektriske nødstop kan være enten hvilestrømskontrollerede eller  

 virke ved at påtrykke en spænding.
 .482 Kabelføringen for nødstop skal i almindelighed være separeret fra  

 anden kabelføring.
 Nødstop, der virker ved påtrykt spænding og tjener som de foreskrevne  

 nødstop for oliepumper, ventilation, forbrændingsmotorer og kedler, skal være  

 udført af brandsikre kabler, der er typegodkendt i henhold til IEC til brug i  

 udløserarrangementer for elektrisk udløste, fast installerede  

 brandslukningsanlæg.
 10.500 Elektrisk nødenergikilde.
 .501 Almindelige bestemmelser.
 .1 Der skal forefindes en selvstændig elektrisk nødenergikilde anbragt i  

 overensstemmelse med Søfartsstyrelsens krav uden for maskinrummet og således  

 indrettet, at dens funktioner er sikret i tilfælde af brand eller andre  

 årsager til det elektriske hovedinstallationssystems svigten.
.2 Den elektriske nødenergikilde, det eventuelt dermed forbundne  

 transformerudstyr, nødstrømtavlen og nødbelysningsstrømtavlen skal være  

 anbragt over det øverste gennemgående dæk og skal være let tilgængelig fra  

 det åbne dæk.
De må ikke anbringes foran for kollisionsskoddet, medmindre  

 Søfartsstyrelsen tillader det under ganske særlige omstændigheder.
.3 Den elektriske nødenergikilde, det eventuelt dermed forbundne  

 transformerudstyr, den midlertidige nødenergikilde, nødstrømtavlen og  

 nødbelysningsstrømtavlen skal være således anbragt i forhold til den  

 elektriske hovedenergikilde, det eventuelt dermed forbundne transformerudstyr  

 og hovedstrømtavlen, at der til Søfartsstyrelsens tilfredshed er skabt  

 sikkerhed for, at en brand eller andet havari i det rum, der indeholder den  

 elektriske hovedenergikilde, det eventuelt dermed forbundne transformerudstyr  

 og hovedstrømtavlen, eller i et maskinrum af kategori A ikke vil gribe  

 forstyrrende ind i forsyningen af, kontrollen med og fordelingen af elektrisk  

 nødenergi.
Det rum, der indeholder den elektriske nødenergikilde, det  

 eventuelt dermed forbundne transformerudstyr og nødstrømtavlen, må så vidt  

 muligt ikke støde op til afgrænsningerne for maskinrum af kategori A eller de  

 rum, der indeholder den elektriske hovedenergikilde, det eventuelt dermed  

 forbundne transformerudstyr og hovedstrømtavlen.
 .4 Forudsat at der træffes egnede foranstaltninger til at sikre  

 selvstændig nøddrift under alle forhold, kan nødgeneratoren anvendes til  

 levering af strøm til strømkredse, der ikke er nødstrømkredse.
 .5 De øvrige i kapitel X indeholdte forskrifter finder ligeledes  

 anvendelse i nødenergifordelingssystemet.
 10.510 Nødenergikilder m.v.
 .511 Den elektriske nødenergikilde kan enten være en generator eller et  

 akkumulatorbatteri, der opfylder følgende krav:
 Hvor den elektriske nødenergikilde er en generator, skal den:
.1 drives af en egnet kraftmaskine med selvstændig forsyning af brændstof,  

 der har et flammepunkt (prøve i lukket apparat) på mindst 43 grader C; .2 sættes automatisk i gang i tilfælde af, at forsyningen fra den  

 elektriske hovedenergikilde svigter.
Den skal automatisk tilsluttes  

 nødstrømtavlen.
Medmindre der findes et andet selvstændigt middel til start  

 af nødgeneratoren, skal den eneste kilde af oplagret energi beskyttes for at  

 forhindre, at den bliver helt tømt af den automatisk virkende start.
 .512 Hvor den elektriske nødenergikilde er et akkumulatorbatteri, skal  

 det:
.1 kunne bære den elektriske nødbelastning uden genopladning samtidig med,  

 at den opretholder batteriets spænding under hele strømafgivningsperioden  

 inden for 12% over eller under dets nominelle spænding; .2 automatisk kunne tilsluttes nødstrømtavlen i tilfælde af, at den  

 elektriske hovedenergikilde svigter.
 .513 Nødgeneratoren og dens drivmaskine og et eventuelt  

 nødakkumulatorbatteri skal være således konstrueret og indrettet, at de kan  

 fungere med maksimal effekt, når skibet ligger på ret køl, og når det har  

 slagside med en krængningsvinkel på indtil 22,5 grader, eller når det ligger  

 med et trim på indtil 10 grader enten i for- eller agterretning eller en  

 vinkelkombination inden for disse grænser.
.514 Der må ikke anbringes nødakkumulatorbatteri i samme rum som  

 nødstrømtavlen.
Der skal installeres en indikator på hovedstrømtavlen eller i  

 maskinkontrolrummet/styrehus til at angive afladning af de batterier, der  

 udgør den elektriske nødenergikilde.
 Batterier for start og magnetisering af generatoranlæg er ikke omfattet af  

 denne bestemmelse.
 .515 Med hensyn til batteriers anbringelse m.v. gælder de under 10.390  

 anførte bestemmelser.
.516 Nødstrømtavlen skal under normale driftsforhold forsynes fra  

 hovedstrømtavlen ved en fødeledning, som skal beskyttes effektivt ved  

 hovedstrømtavlen mod overbelastning og kortslutning, og som skal frakobles  

 automatisk ved nødstrømtavlen, hvis den elektriske hovedenergikilde skulle  

 svigte.
Hvor anlægget er indrettet til tilbagekobling, skal fødeledningen  

 tillige beskyttes ved nødstrømtavlen mod kortslutning.
 Udgøres nødenergikilden af et akkumulatorbatteri, skal der ved hovedtavlen  

 eller i maskinrummet/styrehus findes en indikator, som viser, hvornår  

 batteriet aflades.
 .517 For at sikre driften af den elektriske nødenergikilde skal der, om  

 nødvendigt, træffes foranstaltning til automatisk at frakoble strømkredse,  

 der ikke er nødstrømkredse.
 .518 I skibe over 45 m længde, hvor nødenergikilde består af et  

 akkumulatorbatteri, skal dette automatisk tilkobles nødstrømtavlen i tilfælde  

 af, at hovedstrømforsyningen svigter.
 .519 Nødstrømtavlen skal installeres så nær som praktisk muligt ved  

 nødenergikilden og skal være anbragt som foreskrevet i punkt (1). Hvis  

 nødenergikilden er en generator, skal nødstrømtavlen være anbragt sammesteds,  

 medmindre betjeningen af nødstrømtavlen derved ville blive forringet.
 10.520 Dimensionering af nødenergikilden m.v.
.521 Den elektriske energi, der står til rådighed, skal være tilstrækkelig  

 til driften af alle de anlæg, der er nødvendige for sikkerheden i en  

 nødsituation, idet der tages fornødent hensyn til anlæg, som skal være i  

 drift samtidig.
Den elektriske nødenergikilde skal, under hensyntagen til  

 igangsætningsstrømme og visse belastningers kortvarige natur, samtidig kunne  

 forsyne mindst følgende anlæg med strøm i de nedenfor angivne tidsrum, hvis  

 deres drift kræver en elektrisk energikilde:
 .522 I skibe under 500 tons skal nødenergikilden kunne energiforsyne  

 nedenstående anlæg i mindst 3 timer:
 .1 Nødbelysning m.m.:
.1 Ved hvert udskibningssted på dæk og ud over skibssiden; .2 i alle gange ved tjeneste- og opholdsrum, på trapper og ved udgange  

 samt i og ved elevatorskakter; .3 i maskinrummene og hovedgeneratorrummene, herunder deres kontrolsteder; .4 på alle manøvrepladser, maskinkontrolrum samt ved hver  

 hovednødstrømtavle, styremaskinrum og rum for fast installerede  

 brandslukningsanlæg; .5 ved alle anbringelsessteder for brandudrustning og udløsersteder for  

 faste brandslukningsanlæg; .6 ved styreanlægget; .7 ved fast installeret nødbrandpumpe, en eventuel sprinklerpumpe og ved  

 den eventuelle nødlænsepumpe samt ved startstederne for deres motorer; og .8 navigationslysene og andre lys, der er påbudt i de gældende  

 internationale forskrifter for forebyggelse af kollisioner på søen.
 .2 Andet udstyr:
.1 Alt internt kommunikationsudstyr, der kræves i en nødsituation;  

 navigationshjælpemidler som foreskrevet.
Hvor dette er urimeligt eller  

 praktisk uigennemførligt, kan Søfartsstyrelsen frafalde dette krav; .2 brandvisnings- og brandalarmanlægget; intermitterende betjening af  

 dagsignallampen, skibets fløjte, de manuelt betjente alarmtryk og alle  

 interne signaler, der kræves i en nødsituation; medmindre disse anlæg  

 strømforsynes uafhængigt i et tidsrum af 3 timer fra et akkumulatorbatteri,  

 der er anbragt på et passende sted til brug i en nødsituation; .3 nødbrandpumpen, hvis den er afhængig af nødgeneratoren som energikilde;  

 og .4 el-anlæg til ordreoverføring og styring af hovedmotor. .523  

 Nødenergiforsyning af andet udstyr i skibe under 500 tons.
 .1 I et tidsrum af 10 minutter:
 Reservestyreanlægget hvis dette er maskinelt drevet.
 .2 I skibe, hvor nødenergikilden tillige leverer strøm til radioanlægget,  

 skal den, udover at opfylde de i særlige regler om radiostationer og  

 radiotjeneste i skibe stillede fordringer, have tilstrækkelig energi til at  

 sikre driften af den ovenfor omhandlede nødstrømforsyning i det foreskrevne  

 antal timer.
.524 I skibe på 500 tons og derover skal nødenergikilden kunne forsyne de  

 under 10.522 og 10.523 nævnte anlæg.
Dog skal det i pkt. 2, 3, 4, 5, 6, 7 og  

 8 under 10.522.1 og det under 10.522.2 nævnte udstyr kunne energiforsynes i 8  

 timer.
 .525 Samtidighedsfaktoren skal sættes til 1,0, dog kan elevatorer  

 undtages, såfremt de er forsynet med et godkendt udkoblingsarrangement.
 10.530 Startanordninger for nødgeneratoranlæg.
.531 Nødgeneratorsæt skal let kunne startes i kold tilstand ved en  

 temperatur på 0 grader C.
Hvis dette ikke er praktisk muligt, eller hvis det  

 må antages, at skibet kommer ud for lavere temperaturer, skal der træffes  

 sådanne forholdsregler, som kan godkendes af Søfartsstyrelsen, for at sikre  

 let start af nødgeneratoranlægget.
 .532 Ethvert nødgeneratorsæt skal være udstyret med 2 startanordninger,  

 hver med energi til mindst tre på hinanden følgende igangsætninger.
 .533 1. Den primære startanordning kan enten være:
.1 elektriske og hydrauliske startanlæg forsynet fra nødstrømtavlen; .2 startanlæg med komprimeret luft forsynet med hoved- eller  

 reservebeholdere for komprimeret luft gennem en egnet kontraventil eller fra  

 en nødluftkompressor, som - hvis den drives elektrisk - forsynes med strøm  

 fra nødstrømtavlen; alle disse igangsætnings-, opladnings- og energioplagrende anordninger  

 skal være anbragt i nødgeneratorrummet; disse anordninger må ikke anvendes  

 til noget andet formål end driften af nødgeneratorsættet.
Dette udelukker dog  

 ikke, at nødgeneratorsættets luftreceiver forsynes fra hoved- eller  

 reserveanlægget for komprimeret luft gennem den i nødgeneratorrummet anbragte  

 kontraventil.
 10.540 Afprøvning af nødenergikilden.
 .541 Den elektriske nødenergikilde og automatisk startudstyr skal være  

 således konstrueret og indrettet, at det er muligt at foretage fyldestgørende  

 afprøvning udført af besætningen, medens skibet befinder sig under  

 arbejdsmæssige forhold.
 .542 Der skal foretages periodisk afprøvning af anlægget.
 10.600 Prøver af elektriske anlæg.
 10.610 Prøver af nye anlæg.
 .611 Ved ethvert nyt elektrisk anlæg skal der foretages følgende prøver,  

 forinden anlægget sættes i drift:
.1 Der skal foretages belastningsprøve af strømkilder og motorer med  

 tilhørende udstyr.
Generatorer, der skal arbejde i paralleldrift, skal sammen  

 med tilhørende udstyr (maksimal- og tilbagestrømsafbrydere m.v.) afprøves med  

 henblik på belastningsfordelingen ved varierende belastning.
Udstyr til  

 frakobling af mindre vigtig belastning skal funktionsprøves.
.2 Nødenergikildens ydeevne skal afprøves.
Samtidig skal eventuelle  

 omkoblingsarrangementer for omskiftning af forbrugere fra hovedenergikilde  

 til nødenergikilde afprøves.
 .3 Alle anlæg, herunder meddelelsesmidler, der er foreskrevet af hensyn  

 til skibets og de ombordværendes sikkerhed, skal afprøves på deres sikre  

 funktion, såvel under normale driftsforhold som i forbindelse med  

 nødenergikilden, såfremt drift ved denne er foreskrevet.
 .4 Isolationsmodstanden af alle elektriske maskiner, af hoved- og  

 understrømtavler samt af det elektriske ledningsnet skal måles ved hjælp af  

 batteridrevet isolationsmåleudstyr ved en spænding på ikke under 500 volt.
 .612 Minimumsværdier for isolationsmodstand.
 .1 For generatorer og motorer skal isolationsmodstanden målt ved de under  

 drift herskende temperaturforhold være:
 dog mindst 0,5 megohm.
 .2 For strømtavler skal isolationsmodstanden være mindst 1 megohm såvel  

 mellem hver pol og skibsskroget som mellem samhørende poler.
.3 For ledningsnettet skal isolationsmodstanden prøves mellem hver  

 isoleret pol og skibsskroget, og hvor det er praktisk muligt også mellem  

 samhørende poler.
Der kan tages hensyn til de klimatiske forhold på  

 tidspunktet for prøven, men hvor disse er normale, skal modstanden være  

 mindst 1 megohm.
 Installationen kan underinddeles og tilsluttet apparatur m.v. frakobles  

 under prøven, dersom målingerne giver lavere værdier end ovenfor anført.
 .4 Alle jordledninger skal afprøves for forbindelse mellem de punkter, der  

 skal være jordforbundne, og skibsskroget.
 10.620 Prøver af eksisterende anlæg.
.621 Ved senere prøver af det elektriske anlæg skal isolationsmodstand af  

 ledningsnettet måles.
Den vil kunne anses for tilstrækkelig, når den er  

 mindst halvdelen af de under 10.612 angivne værdier.
 10.630 Autorisationsordning.
 .631 Søfartsstyrelsens isolationsmålinger kan bortfalde, for så vidt der  

 foreligger attest fra et godkendt firma eller fra en godkendt person om, at  

 de omhandlede målinger er foretaget med tilfredsstillende resultat.
