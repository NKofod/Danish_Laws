Bekendtgørelse om ændring af bekendtgørelse om cykel- og  

 motorcykeluddannelsen (Længde af  

 delkompetenceforløb til knallertmekaniker og krav om kørekort til specialet  

 knallertmekaniker) § 1 I bekendtgørelse nr. 1229 af 18. december 2000 om  

 cykel- og motorcykeluddannelsen foretages følgende ændringer:
 1.  


  

 § 14, stk. 2,  

  

 affattes således:
»  

 Stk. 2.  

  

 Undervisningen i de valgfrie  

 specialefag inden for de i stk. 1 nævnte områder varer i alt 2 uger for  

 cykelmekanikerspecialet, 2 uger for motorcykelmekanikerspecialet og 1,8 uge  

 for  

 delkompetenceforløbet til knallertmekaniker.  

 « 2.  


  

 § 18  

  

 affattes således:
»  

 § 18.  

  

 Elever med specialet  

 motorcykelmekaniker og knallertmekaniker skal inden aflæggelse af svendeprøve  

 have erhvervet kørekort til motorcykel (kategori A). Såfremt en elev, der er  

 under uddannelse som knallertmekaniker, i forvejen er i besiddelse af et  

 kørekort til personbil (kategori B) bortfalder kravet om et kørekort til  

 motorcykel (kategori A). Det faglige udvalg kan i særtilfælde dispensere fra  

 dette krav.
Eleven skal begynde på køreundervisningen ved uddannelsens start  

 eller umiddelbart efter det fyldte 18. år.
Praktikvirksomheden vælger  

 kørelærer  

 og er forpligtet til at udrede omkostningerne inden for nærmere fastsatte  

 rammer for elever, der ikke forud for uddannelsen har erhvervet de pågældende  

 kørekort, idet eleven inden praktikuddannelsens udløb skal betale eventuelle  

 omkostninger ud over rammerne.  

 « § 2 Bekendtgørelsen træder i kraft den 18. oktober 2003.
