Et privat gymnasium udsendte en rundskrivelse vedrørende optagelse på  

 private gymnasier, der efter Forbrugerombudsmandens opfattelse havde et  

 vildledende indhold.
Skolen rejste tvivl om, hvorvidt skolen var omfattet af  

 markedsføringsloven.
Hertil oplyste ombudsmanden, at det var hans opfattelse,  

 at skolen for så vidt angår markedsføring af skolens undervisning, er  

 omfattet af loven, når der tages betaling af eleverne for undervisningen.
 Privat gymnasiums markedsføring af undervisning.
 FO modtog en henvendelse fra et forældrepar, hvis datter havde søgt  

 optagelse på en privat gymnasieskole i hovedstadsområdet.
 Efter at forældrene havde anmodet om et ansøgningsskema om optagelse på  

 grundskolen, fremsendte skolen - udover ansøgningsskemaet - en rundskrivelse,  

 hvori det meddeltes, at de private gymnasieskoler i hovedstadsområdet havde  

 etableret et fælles »optagelsesudvalg« omkring optagelse på 7., 8.  

 og 10. klassetrin i grundskolen, således at hver ansøger kun behøvede at  

 indsende een ansøgningsblanket.
 Endvidere anførtes det i rundskrivelsen, at der kunne være enkelte  

 forskelle i ansøgningsblanketternes udformning, hvorfor disse skulle  

 rekvireres fra og i udfyldt stand indsendes til den gymnasieskole, som eleven  

 primært ønskede optagelse på.
 Imidlertid viste det sig, at de enkelte gymnasieskoler i første omgang kun  

 optog de elever, son havde indsendt ansøgningsskema direkte til de pågældende  

 skoler.
 Såfremt den enkelte skole herefter havde ledig kapacitet kunne ansøgere,  

 hvis primære ønske ikke kunne imødekommes, gennem optagelsesudvalget henvises  

 hertil.
I øvrigt var reglerne om optagelse udformet på en sådan måde, at det stod  

 den enkelte frit for at indgive en ansøgning til hver enkelt gymnasieskole,  

 hvorved chancerne for optagelse ville forøges betydeligt.
Optagelsesudvalget  

 sikrede i så fald, at en elev ikke samtidig blev optaget på mere end een  

 skole.
 På den baggrund udtalte FO, at han fandt skolens rundskrivelse vildledende  

 og i strid med god markedsføringsskik, idet man måtte forstå skolens  

 skrivelse således, at der var tale om, at de pågældende private  

 gymnasieskoler foretog en fælles fordeling af eleverne, f.eks. ved samling af  

 ansøgningerne i en pulje, og at det kun var muligt at indsende  

 ansøgningsskema til een skole.
 Da den pågældende gymnasieskole havde rejst tvivl, om skolen var omfattet  

 af markedsføringsloven, udtalte FO, at han var af den opfattelse, at skolen  

 for så vidt angik markedsføring af skolen undervisning, var omfattet af  

 loven, når der blev taget betaling af eleverne for undervisning.
 (* 1) Offentliggjort i Forbrugerombudsmandens årsberetning 1981-1982, side  

 21.
