Nr BTL 85 Betænkning over Forslag til lov om forbrugeraftaler, der giver brugsret  

 til fast ejendom på timesharebasis   

 Nr L 85 1996-97, 1. samling Afgivet af Retsudvalget Afgivet: 19970220 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet bemærker, at barnepigementaliteten efterhånden overskygger  

 ethvert forslag, der kommer fra regeringen.
Dette socialdemokratiske  

 pylresamfund, hvor regeringen vil tage hånd om alt og alle i enhver situation  

 livet igennem, kan Fremskridtspartiet ganske enkelt ikke støtte.
Det er et forslag, hvor regeringen vil indføre oplysningspligt,  

 fortrydelsesret osv.
Det er som om, at næsten ligegyldigt hvad man vælger her  

 i livet, så skal man have lov til at fortryde hundrede gange og vælge om  

 igen, og det skal endelig ikke koste en eneste krone, at man valgte forkert.  

 Det er nu engang sådan, at når vi ønsker at leve i et frit samfund, hvor man  

 har friheden til at vælge, så må man også tage konsekvensen af sit valg.
Timeshare er en frivillig ordning.
Det er frivilligt, om man vil indgå en  

 aftale om en timesharelejlighed.
Det er endda sådan, at der er flere, som  

 udbyder disse timesharekontrakter, og dermed kan man jo som forbruger vælge  

 den udbyder, som lever op til de krav, man selv har til, hvad kontrakten skal  

 indeholde, hvilke garantier der skal ligge, og hvis man ønsker at handle med  

 en, hvor man har fortrydelsesret, må man finde en udbyder, der tilbyder  

 præcis det i sin forretning, ellers må man lade være med at handle.
 Sagen er, at køberen må sikre sig, at den kontrakt, der bliver indgået, er  

 god nok.
Det må være køberens pligt og ansvar at sikre sig, at kontrakten er  

 korrekt udformet, og hvis man er så naiv, at man på en eller anden ferieø  

 accepterer en kontrakt, der f.eks. er skrevet på græsk, hvor man ikke forstår  

 et eneste ord, og hvor kontrakten er skrevet på bagsiden af et stykke brugt  

 madpapir, så har man selv bedt om at blive snydt.
Folketinget kan efter  

 mindretallets opfattelse ikke forhindre folk i at snyde sig selv.
Køberen har friheden til at vælge, om vedkommende vil indgå en kontrakt og  

 i givet fald, hvem man vil indgå kontrakten med, og når man har truffet sit  

 valg, må man også tage konsekvensen af og ansvaret for valget.
Der er  

 overhovedet ingen grund til at lave yderligere lovregulering på området, som  

 i forvejen er reguleret via de almindelige bestemmelser i bl.a. straffeloven.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
Ændringsforslag Af justitsministeren:
Til § 16 1) I paragraffen ændres »1.« til:  

 »15.« Bemærkninger Til nr. 1 Ændringsforslaget indebærer, at ikrafttrædelsen af loven  

 udsættes til den 15. april 1997.
