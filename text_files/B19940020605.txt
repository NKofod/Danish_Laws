§ 1 I bekendtgørelse nr. 107 af 8. marts 1993 om Arbejdsgivernes Elevrefusion  

 foretages følgende ændringer:
 1. I § 4 indsættes efter stk. 3 som nyt stykke:
 » Stk. 4.  Ud over fradraget efter stk. 3  

 fratrækkes i det for hvert kvartal beregnede arbejdsgiverbidrag et beløb, der  

 svarer til 1/4 af det årlige bidrag for een lønmodtager for hver gang, der er  

 modtaget et ATP-bidrag svarende til 50 fuldtidsbeskæftigede lønmodtagere.  

 Dette gælder, uanset hvor mange kvartaler det ATP-bidrag, der danner grundlag  

 for beregningen, vedrører.«.
 Stk. 4  og 5 bliver herefter stk. 5 og 6.
 2. I § 6, stk. 2, ændres »stk. 4« til: »stk.  

 5«.
 3. I § 6, stk. 3, udgår ordene:
 »eller efter aftale med Arbejdsgivernes Elevrefusion for hver større  

 forvaltningsenhed eller institution med selvstændigt ansvar for anvendelse af  

 givne bevillinger«.
 4. I § 6 indsættes efter stk. 3 som nyt stykke:
 » Stk. 4.  Ud over fradraget efter stk. 3  

 fratrækkes i det for hvert kvartal beregnede arbejdsgiverbidrag et beløb, der  

 svarer til 1/4 af det årlige bidrag for een lønmodtager for hver gang, der er  

 beregnet et ATP-bidrag svarende til 50 fuldtidsbeskæftigede  

 lønmodtagere.«.
 Stk. 4  og 5 bliver herefter stk. 5 og 6.
 5. I § 6, stk. 4, der bliver § 6, stk. 5, ændres »§ 4,  

 stk. 4« til: »§ 4, stk. 5«.
§ 2 Stk. 1.  Bekendtgørelsen træder i kraft den 1. april  

 1994.
 Stk. 2.  Fradrag i henhold til § 4, stk. 4, fratrækkes  

 første gang i det AER-bidrag, der beregnes på grundlag af de samlede bidrag  

 til Arbejdsmarkedets Tillægspension, som er modtaget fra arbejdsgiveren i  

 perioden 23. februar til 22. maj 1994.
 Stk. 3.  Fradrag i henhold til § 6, stk. 4, fratrækkes  

 første gang i det AER-bidrag, der beregnes på grundlag af de samlede bidrag  

 til Arbejdsmarkedets Tillægspension for beskæftigelsen i perioden 1. april  

 til 30. juni 1994.
