 I medfør af § 9 i lov nr. 215 af 27. maj 1970 om boligsparekontrakter, som  

 ændret ved lov nr. 296 af 14. juni 1974 og lov nr. 721 af 23. oktober 1986  

 fastsættes følgende regler for gennemførelsen af denne lovs bestemmelser for  

 så vidt angår boligsparekontrakter oprettet med pengeinstitutter.
 § 1.  Staten præmierer opsparing på konti, der  

 oprettes i forbindelse med indgåelsen af en boligsparekontrakt i henhold til  

 lov om boligsparekontrakter og efter reglerne i denne bekendtgørelse.
 § 2.  Oprettelse af en boligsparekonto sker ved  

 indgåelse af en boligsparekontrakt med de pengeinstitutter, som er omfattet  

 af lov om banker og sparekasser m.v.
 Stk. 2.  Indestående på en boligsparekonto kan frit  

 overføres fra et pengeinstitut til et andet pengeinstitut.
 Stk. 3.  Boligsparekontrakten mellem opspareren og  

 pengeinstituttet skal for at have gyldighed udfærdiges i nøje  

 overensstemmelse med ordlyden i bilag 1. Den skal udfærdiges i to ligelydende  

 eksemplarer, hvoraf opspareren modtager det ene, mens det andet opbevares i  

 pengeinstituttet.
 § 3.  Det indbetalte beløb eller mindst 1.000 kr. kan  

 tidligst udbetales 3 år efter den første indbetaling i henhold til  

 kontrakten.
Stk. 2.  Årets tilskrevne renter kan hæves.
Renter, som  

 ikke hæves, betragtes som ekstraordinær indbetaling og indgår ikke i  

 ordningens krav til indbetaling af mindst 1.200 kr. og højst 10.000 kr. pr.  

 år.
Stk. 3.  Når opsparingen udbetales til de i loven nævnte  

 formål, tilskrives der en præmie, der beregnes som 4 pct. p.a. (simpel rente)  

 af den til enhver tid foretagne opsparing.
Det beløb, hvoraf præmien  

 beregnes, kan ikke overstige en egenindbetaling på 10.000 kr. pr. år med  

 tillæg af ekstraordinær indbetaling efter stk. 2.
 Stk. 4.  Kongeriget Danmarks Hypotekbank og  

 Finansforvaltning kan efter retningslinier fra Boligstyrelsen fastsætte  

 nærmere regler for præmieberegningen.
 § 4.  Pengeinstitutter, som opretter boligsparekonti,  

 varetager følgende opgaver i forbindelse med administrationen af ordningen:
1. konstaterer opsparerens personnummer ved  

 boligsparekontraktens indgåelse, herunder kontrollerer at opspareren er fyldt  

 15 år, 2. påser at indbetalingsvilkårene for den enkelte  

 boligsparekontrakt til enhver tid opfyldes, 3. foretager præmieudbetaling, når betingelserne for  

 udbetaling af præmie er tilstede, efter anvisning fra Kongeriget Danmarks  

 Hypotekbank og Finansforvaltning.
§ 5.  Udbetaling af opsparingsbeløb, hvortil der ydes  

 præmie, er betinget af, at kontohaveren over for pengeinstituttet  

 dokumenterer, at beløbet skal anvendes, eller inden for det sidste år inden 3  

 års periodens udløb er anvendt, til dækning af et af de i loven nævnte  

 formål.
Med henblik på det offentliges tilsyn med ordningen opbevares  

 dokumentationen i pengeinstituttet i mindst 2 år, efter at præmieudbetalingen  

 har fundet sted.
§ 6.  Pengeinstitutterne indberetter senest den 1.  

 februar til Statsskattedirektoratet en status pr. ultimo foregående år for  

 hver boligsparekontrakt.
Indberetningen skal indeholde oplysning om:
 Stk. 2.  Pengeinstitutterne indberetter senest 1. august  

 til Boligministeriet en status pr. 30. juni indeholdende følgende  

 oplysninger:
 Stk. 3.  Pengeinstitutterne indberetter i forbindelse  

 med hver præmieudbetaling følgende oplysninger til Nationalbanken:
 Stk. 4.  Den første årsindberetning efter stk. 1 skal  

 være Statsskattedirektoratet i hænde senest 1. februar 1988. Den første  

 halvårsindberetning efter stk. 2 skal være Boligministeriet i hænde senest  

 den 1. august 1988.
Stk. 5.  Pengeinstitutternes eksterne revision afgiver  

 årligt oplysning til Kongeriget Danmarks Hypotekbank og Finansforvaltning om  

 det samlede beløb for pengeinstituttets præmietilskrivning i det foregående  

 kalenderår, angivet for hvert enkelt registreringsnummer.
Revisionen afgiver  

 samtidig en erklæring om, at den finder, at de tilskrevne præmiebeløb er  

 beregnet i overensstemmelse med reglerne herom, og at disse præmiebeløb  

 svarer til de præmiebeløb, pengeinstituttet har trukket til formålet på  

 Kongeriget Danmarks Hypotekbank og Finansforvaltnings konto i Danmarks  

 Nationalbank.
Stk. 6.  Kongeriget Danmarks Hypotekbank og  

 Finansforvaltning kan efter retningslinier fra Boligstyrelsen fastsætte  

 nærmere regler for indberetningernes indhold og form.
Indberetningerne  

 baseres på administrative edb-systemer.
Dog kan pengeinstitutter uden edb med  

 tilladelse fra Kongerigets Danmarks Hypotekbank og Finansforvaltning  

 udfærdige særlige indberetninger, som ikke forudsætter edb.
 Stk. 7.  Kongeriget Danmarks Hypotekbank og  

 Finansforvaltning kan, efter ansøgning fra det enkelte pengeinstitut, undtage  

 for indberetningspligten efter stk. 1, nr. 8, ved den første indberetning,  

 jf. stk. 4 (optjent præmie pr. 31. december 1987).
 § 7.  Kongeriget Danmarks Hypotekbank og  

 Finansforvaltning varetager følgende opgaver i forbindelse med  

 administrationen af ordningen:
1. påser, at der kun oprettes eön boligsparekonto  

 for hver kontohaver, 2. afstemmer det direkte præmietræk i Danmarks  

 Nationalbank med pengeinstitutternes eksterne revisionserklæringer, 3. fastsætter regler for afregningen mellem  

 pengeinstitutter og staten, 4. afgør tvivlsspørgsmål om ordningen.
 § 8.  Boligsparekontrakter, som i henhold til lov om  

 boligsparekontrakter er oprettet den 30. oktober 1981 eller senere, er  

 omfattet af § 2 i lov nr. 721 af 21. oktober 1986 om lov om ændring af lov om  

 boligsparekontrakter.
 § 9.  Bekendtgørelsen træder i kraft dagen efter  

 offentliggørelsen i Lovtidende.
 Finansministeriets bekendtgørelse af 16. juni 1970 om boligsparekontrakter  

 med banker, sparekasser og andelskasser ophæves samtidigt.
Boligstyrelsen, den 14. maj 1987 H.
E.
Rasmussen /Lars Østergård Bilag 1 Boligsparekontrakt i henhold til lov nr. 215 af 25. maj 1970 om boligsparekontrakter med  

 senere ændringer mellem Kontohavers navn og adresse: Kontonummer CPR-nummer:
og Pengeinstituttets navn og adresse:
 Reg. nr.:
Formål 1. Boligsparekontrakten oprettes med henblik på  

 anskaffelse eller forbedring af helårsbolig for kontohaveren.
Indskud 2a.
På kontoen skal der over en periode på mindst 3 år og højst 10 år  

 indbetales mindst 100 kr. i gennemsnit pr. måned og højst 10.000 kr. årligt.  

 Til opfyldelse af kontrakten kræves en årlig egenindbetaling på mindst 1.200  

 kr.
Tilskrevne renter, som ikke hæves, betragte som ekstraordinær indbetaling  

 og indgår ikke i kontraktens krav om minimums- og maksimumsindbetalinger.
2b.
Hvis mindsteopsparingen på 1.200 kr. årligt ikke foretages, frigives  

 det opsparede beløb, dog tidligst 3 år efter datoen for den første  

 indbetaling på kontoen og da uden betaling af præmie.
2c.
Indskuddene indsættes på en boligsparekonto, der mindst forrentes med  

 den til enhver tid gældende højeste indlånsrente.
Statens præmie 3. Staten yder en præmie på 4 pct. p.a. (med simpel  

 renteberegning) af den til enhver tid foretagne opsparing, når udbetaling  

 finder sted til formål som nævnt i punkt 4a.
Præmieberegningen ophører senest  

 10 år efter første indbetaling.
Udbetaling 4a.
Det indbetalte beløb eller mindst 1.000 kroner kan tidligst udbetales  

 3 år efter den første indbetaling.
Udbetaling sker uden opsigelse og mod  

 afgivelse af dokumentation for, at det udbetalte beløb benyttes til et af  

 følgende boligformål her i landet:
1. køb af grund til opførelse af egen helårsbolig, 2. opførelse eller køb af egen helårsbolig, 3. betaling af indskud eller forudbetaling af husleje  

 i forbindelse med indgåelse af lejemål i helårsbolig, 4. køb af aktie- eller andelsbevis(er), der er  

 nødvendigt for overtagelse af lejemål i helårsbolig, eller 5. forbedring eller udvidelse af bestående  

 helårsbolig.
 Såfremt kontohaveren efter 2 års opsparing har haft udgifter til et af de  

 nævnte boligformål, kan det opsparede beløb med præmie udbetales efter 3-års  

 periodens udløb under forudsætning af, at opsparingen fortsætter også i det  

 3. opsparingsår.
4b.
Udbetaling uden præmie kan mod dokumentation ske på ethvert tidspunkt  

 mod opsigelse eller sædvanlig dekort i følgende tilfælde:
1. kontohavers død, 2. kontohavers konkurs, 3. skifte af ægtefællers fællesbo, separation eller  

 skilsmisse m.v., eller 4. kontohavers emigration.
 Endvidere kan opsparingen hæves uden præmie - og uden opsigelse - 3 år  

 efter første indbetaling, såfremt opsparingen ikke anvendes til de i punkt 4a  

 nævnte formål, eller såfremt kontrakten ikke opfyldes.
Båndlæggelse 5. Kontohaveren kan ikke hæve, overdrage eller på  

 anden måde råde over de indbetalte beløb før 3 år efter den første  

 indbetaling.
I samme tidsrum kan der ikke foretages udlæg, udpantning eller  

 arrest i de indbetalte beløb.
 Kontrakten er udfærdiget i 2 enslydende eksemplarer, hvoraf originalen er  

 udleveret til kontohaveren, mens det andet eksemplar opbevares i  

 pengeinstituttet.
 Undertegnede kontohaver, der er fyldt 15 år, erklærer samtidig, at jeg  

 ikke har andre boligsparekontrakter.
Bilag 2 20. marts NR. 145 Bekendtgørelse af lov om boligsparekontrakter Hermed bekendtgøres lov om  

 boligsparekontrakter, jf. lov nr. 215 af 27. maj 1970, som ændret ved lov nr.  

 296 af 14. juni 1974 og lov nr. 721 af 23. oktober 1986.
Bilag 3 Statens præmie kan udregnes ved, at indbetalingerne (såfremt de er inden  

 for minimums- og maksimumsgrænserne) og renterne renteberegnes til  

 udbetalingsdagen.
 Indeståendet kr. 8.670,- hæves den 1. februar 1981.
45.369*4 Indtjente rentenumre --------- = kr. 504,10, hvilket beløb udgør statens  

 præmie.
