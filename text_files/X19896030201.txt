 Dansk Sprognævn nedlagde indsigelse mod registrering af mærket  

 »Faxphone« for alle varer i kl. 9 (elektriske apparater m.v.).
 Udtalt, at ordet fax almindeligvis anvendes som en forkortelse for  

 telefax og phone for telefon i Storbritannien - og i Danmark.
Faxphone anset for en naturlig orddannelse, der beskriver et apparat  

 bestående af en fax og en telefon.
Mærket ikke anset for havende fornødent  

 særpræg, idet det angav varens art.
 -Indsigelse mod ansøgning af varemærke VA 8238 1987, ordet FAXPHONE.
I medfør af bestemmelsen i § 20 i varemærkeloven har Dansk Sprognævn i  

 skrivelse hertil af 04 apr 1989 nedlagt indsigelse mod Deres ovennævnte  

 varemærkes registrering.
Ansøgningen omfatter alle varer i klasse 9.
Det er i skrivelsen anført, at faxfon sandsynligvis er en sproglig  

 nydannelse, men den omstændighed udelukker ikke principielt, at ordet kan  

 være deskriptivt, hvis det er sammensat af kendte sprogelementer.
Ordet  

 Faxphone er nærmest engelsk, men en anden stavemåde end den gængse kan som  

 regel ikke medføre, at et ellers deskriptivt ord får fornyet  

 adskillelsesevne.
Såfremt ordmærket betragtes som et engelsk ord, kan der  

 også tages hensyn hertil, idet et ords betydning på et fremmed sprog også kan  

 medføre, at det må anses for deskriptivt.
Ordet Faxfon er bygget op af fax og fon.
Ordet fax anvendes som en  

 forkortelse af telefax, og fon er almindelig som betegnelse for apparater til  

 overførsel af lyd f.eks. telefon.
Endelsen fon kan også være en afkortning af  

 ordet telefon, når dette er sidste led i et sammensat ord.
Således er ordet  

 videofon det samme som videotelefon.
Ordet faxfon er således en naturlig  

 nydannelse som betegnelse for et apparat, især et telefonapparat, som står i  

 forbindelse med en telefax.
Sprognævnet mener derfor ikke, at mærket har  

 tilstrækkeligt særpræg i medfør af § 13 i varemærkeloven.
 Denne skrivelse har været forelagt Dem til udtalelse, men De har trods  

 opfordring hertil ikke udtalt Dem i sagen, der hermed er optaget til  

 afgørelse.
I medfør af bestemmelsen i § 13 i varemærkeloven må et varemærke ikke  

 registreres, såfremt det udelukkende eller med kun uvæsentlige ændringer  

 angiver varens art, idet et sådant ord ikke kan anses for at have  

 tilstrækkeligt særpræg til at kunne registreres.
Således som oplyst over for  

 direktoratet anvendes ordet fax almindeligvis som en forkortelse for telefax,  

 og phone er det engelske ord for telefon, og dette anvendes også her i  

 Danmark som ensbetydende med telefon.
Ordet Faxphone må herefter anses for en  

 naturlig orddannelse, der beskriver et apparat bestående af en fax og en  

 telefon.
Dette ord er herefter ikke i besiddelse af fornødent særpræg til at kunne  

 registreres, idet det angiver varens art, nemlig at det drejer sig om en  

 kombination af en telefax og en telefon.
Det skal tilføjes, at da en  

 mærkeindehaver ved registrering af et varemærke opnår eneret til mærket og  

 derved kan forbyde andre at anvende dette mærke, finder direktoratet ikke at  

 kunne registrere mærket for Dem, således at De kan hindre alle andre i at  

 anvende den naturlige orddannelse faxphone.
 Ansøgningen afslås herefter i medfør af bestemmelsen i § 13 i  

 varemærkeloven, da ordet kan angive varens art.
Den trufne afgørelse kan i medfør af bestemmelsen i § 44 i varemærkeloven  

 indbringes for Patentankenævnet, Helgeshøj Alle 81, 2630 Taastrup, inden 2  

 måneder fra dato.
Det foreskrevne klagegebyr på 2000 kr. må samtidig  

 indsendes.
