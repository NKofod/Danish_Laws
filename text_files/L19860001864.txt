 I henhold til kgl. resolution af 6. december 1985, og efter at folketinget  

 den 26. november 1985 havde meddelt sit samtykke dertil, har Danmark  

 ratificeret en i Bruxelles den 7. maj 1985 af Rådet for De europæiske  

 Fællesskaber truffet afgørelse om Fællesskabernes ordning med egne indtægter.
 Afgørelsen, hvis tekst er offentliggjort i sin helhed i De europæiske  

 Fællesskabers Tidende, L 128 af 14. maj 1985, vedrører først og fremmest en  

 forhøjelse af overgrænsen for indbetaling af medlemslandenes andel af det  

 fælles beregningsgrundlag for merværdiafgift fra 1 pct. til 1,4 pct..  

 Endvidere fastsættes i afgørelsen en beregningsmetode for kompensation til  

 Storbritannien.
 Danmarks ratifikationsinstrument deponeredes den 10. december 1985 hos  

 Rådets generalsekretær i Bruxelles.
 Afgørelsen trådte i kraft den 1. januar 1986.
