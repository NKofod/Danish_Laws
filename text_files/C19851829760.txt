Dansk Moms af turistkørsel med udenlandske busser i Danmark Generelt Der skal betales moms af erhvervsmæssig turistkørsel med bus i Danmark.
Momsen udgør for udenlandske turistbusser 0,05 kr pr kørt personkilometer,  

 dvs det tilbagelagte antal kilometer multipliceret med antallet af  

 passagerer.
Momsen afregnes kontant med toldvæsenet i forbindelse med den  

 enkelte transport.
Betaling sker ved indkørsel til Danmark på grundlag af det forventede  

 antal personkilometer.
Der skal således også betales for busser, der indkører  

 uden passagerer.
Ved udkørselen fra Danmark afregnes endeligt efter det faktiske  

 personkilometerantal, således at der sker regulering, hvis der ved  

 indkørselen er beregnet for lidt eller for meget i moms.
Der sker ikke  

 regulering, hvis beløbet der skal efteropkræves/tilbagebetales er mindre end  

 25 Dkr.
Afgiften afregnes ved anvendelse af en afgiftsangivelse, som udleveres af  

 toldvæsenet.
Udfyldelse af denne angivelse påhviler turistbusfirmaet  

 (chaufføren) både ved ind- og udkørsel.
Af praktiske grunde opkræves der moms af al kørsel med udenlandske  

 turistbusser.
Hvis det dokumenteres, at kørslen har været af ikke  

 erhvervsmæssig karakter, kan momsen tilbagebetales ved henvendelse til  

 Distriktstoldkammer 6 (Nord), Skodsborgvej 303, Postboks 200, 2800 Nærum.
Moms af omkostninger i Danmark Det er muligt af få tilbagebetalt den moms mv, der betales i Danmark af  

 indkøb til bussens drift, fx brændstof.
En særlig vejledning herom (Y 64) kan  

 fås hos toldvæsenet.
