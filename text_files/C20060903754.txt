Skrivelse om bekendtgørelse  

 om rammeaftaler m.v. på det sociale område og på det almene ældreboligområde Socialministeriet offentliggør i dag i Lovtidende en  

 bekendtgørelse om rammeaftaler m.v. på det sociale område og på det almene  

 ældreboligområde.
Bekendtgørelsen træder i kraft den 1. februar 2006. Dog  

 træder bekendtgørelsens § 11, stk. 2. i kraft den 1. januar 2007.  

 Bekendtgørelsen vedlægges.  

1) Bekendtgørelsen udmønter reglerne om redegørelser og  

 rammeaftaler i henhold til lov om social service § 6, stk. 4 og § 185 b, stk.  

 5, i lov om almene boliger m.v.
I redegørelserne skal kommunalbestyrelserne  

 beskrive deres behov for sociale tilbud og almene ældreboliger i regionen.  

 Redegørelserne er udgangspunktet for de drøftelser, der skal være om  

 udarbejdelsen af rammeaftalerne.
 Kommunalbestyrelserne i en region og regionsrådet skal i  

 rammeaftalen fastlægge antallet og indholdet af sociale tilbud, som  

 regionsrådet skal stille til rådighed, ligesom antallet af almene  

 ældreboliger,  

 som regionsrådet skal stille til rådighed, også skal fastlægges i  

 rammeaftalen.
 Herudover skal rammeaftalen fastlægge omfanget af en  

 kommunalbestyrelses forpligtelser til at stille sociale tilbud og almene  

 ældreboliger, der er overtaget af kommunen, til rådighed for andre kommuner i  

 regionen og vilkårene herfor.
 Bekendtgørelsen fastsætter endvidere bestemmelser for de  

 udviklingsplaner, som der skal udarbejdes for store institutioner med over  

 100  

 pladser.
 I bekendtgørelsen er det også beskrevet hvilke tidsfrister og  

 processer, der i øvrigt gælder for redegørelser og rammeaftaler.
 Der vil snarest blive udsendt en vejledning om rammeaftaler m.v.  

 på det sociale område og på det almene ældreboligområde.
Socialministeriet, den 31. januar  

 2006 Aksel Meyer 1)  

 Bekendtgørelsen vedlægges ikke her, da den findes som selvstændigt dokument,  

 BEK nr. 36 af 23/01/2006.
