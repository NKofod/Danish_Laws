Betænkning afgivet af Udvalget for Udlændinge- og  

 Integrationspolitik den 27. maj 2003 Betænkning over Forslag til  

 folketingsbeslutning om indsats til sikring og forbedring af udenlandske  

 kvinders rettigheder [af  

 Elsebeth Gerner Nielsen (RV) og Anne&nbsp  

 ;Baastrup (SF) m.fl.] 1. Udvalgsarbejdet Beslutningsforslaget blev fremsat den 27. marts 2003 og var til  

 1. behandling den 6. maj 2003. Beslutningsforslaget blev efter 1. behandling  

 henvist til behandling i Udvalget for Udlændinge- og Integrationspolitik.
Møder Udvalget har behandlet beslutningsforslaget i 2 møder.
Spørgsmål Udvalget har stillet 6 spørgsmål til integrationsministeren til  

 skriftlig besvarelse, som denne har besvaret. 2 af udvalgets spørgsmål og  

 integrationsministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse.
 Et  

  

 andet mindretal  

  

 i  

 udvalget (S, SF, RV, EL og KRF) indstiller beslutningsforslaget til  

  

 vedtagelse uændret.
 SFs medlem af udvalget mener, det er helt centralt at sikre  

 kvinders retsstilling, og efter SFs opfattelse af menneskerettigheder  

 og  

 kvinders rettigheder skelnes der ikke imellem, hvorvidt man er dansk  

 statsborger,  

 eller man ikke er dansk statsborger.
Det er ikke rimeligt, at udenlandske kvinder, der opholder sig i  

 Danmark, er retsløse og er her fuldstændig på deres mænds nåde  at  

 deres mænd  

 kan gøre, hvad de vil, uden at kvinderne kan protestere.
Hvis de melder  

 manden  

 til politiet og bryder ud af ægteskabet, er der stor risiko for, at de sendes  

 ud af landet.
Det er et valg mellem pest og kolera, som der også står i  

 beslutningsforslaget.
Det er at sige til de kvinder, som nogle mænd henter  

 til  

 Danmark, at de enten skal finde sig i den vold, som deres mænd udsætter dem  

 for, eller også bliver de sendt retur til et land, der måske er meget  

 fattigt,  

 eller måske under alle omstændigheder til en tilværelse, hvor de skal starte  

 forfra, måske oven i købet med et barn, efter den periode, de har opholdt sig  

 i  

 Danmark.
Nogle af Venstres folketingsmedlemmer har udtrykt den samme  

 bekymring, som SF og Det Radikale Venstre lægger for dagen.
For eksempel har  

 partiets ligestillingsordfører, Troels Lund Poulsen, udtalt følgende til  

 Information den 23. april 2003:  

 »Flere  

 og flere kvinder kommer i den situation.
Men der er ingen, der interesseret  

 sig  

 for dem.
De er fuldstændigt overladt til sig selv.
Og selv er de bange for at  

 anmelde ægtefællen.  

 «  

 Som  

 indfødtsretsordfører Eyvind Vesselbo er Troels Lund Poulsen bekymret over den  

 måde, regeringen indtil videre har håndteret situationen for de voldsramte  

 kvinder på, og over, hvad det betyder for kvinderne.
Eyvind Vesselbo har  

 udtalt  

 til Information:  

 »Volden gør, at  

 kvinderne ikke bliver en del af det danske samfund.
De kommer ikke til at  

 lære  

 dansk og får nogle psykiske problemer, som spænder ben for dem.
Samtidig er  

 de  

 nødt til at blive hos manden, for ikke at blive smidt ud.  

 « Dette betyder, at bekymringen for disse kvinders situation ikke  

 kun findes hos oppositionen, men at regeringspartiernes egne medlemmer også  

 deler den.
SF deler naturligvis de to medlemmers bekymring over, at der er  

 alt  

 for mange kvinder, der i dag stadigvæk er prisgivet og underlagt deres mænds  

 forgodtbefindende, og at det er helt urimelige forhold, Danmark byder disse  

 kvinder.
Derfor mener SF, at det er et godt beslutningsforslag, og  

 regeringens  

 afvisning af forslaget undrer os.
Det Radikale Venstres medlem af udvalget finder det dybt  

 beklageligt, at regeringspartierne ikke finder anledning til at sikre, at  

 voldsramte udenlandske kvinder får mulighed for at blive i Danmark efter at  

 have forladt en voldelig ægtemand.
Dette set i lyset af, at 2 ud af 3 kvinder  

 uden permanent opholdstilladelse i dag tvinges til at udrejse.
Hertil kommer,  

 at regeringen har strammet kravene til opnåelse af permanent  

 opholdstilladelse,  

 således at der som hovedregel går 7 år, inden en udlænding får sit  

 opholdsgrundlag gjort permanent.
 Som det fremgår af svaret på spørgsmål nr. 3, er Danmark  

 ubetinget det land, som har de strengeste krav vedrørende permanent  

 opholdstilladelse (Sverige og Finland: 2 år; Holland: 3 år; Tyskland: 5 år).  

 Således er Danmark også det land, som byder udenlandske voldsramte kvinder de  

 dårligste muligheder for at blive i landet efter et opløst parforhold.
Regeringen har gennemført en række love med henblik på at komme  

 kriminalitet til livs.
Desværre agter regeringen ikke at gøre noget for at  

 sikre, at udenlandske kvinder, som udsættes for vold, vover at gå til  

 politiet  

 og anmelde deres mand.
Hvis kvinden får dømt sin mand, og han kommer i  

 fængsel,  

 er sandsynligheden for, at hun selv mister sit opholdsgrundlag nemlig meget  

 høj.
En udenlandsk kvinde vil således kunne føle sig tvunget til ikke at  

 anmelde vold og heller ikke andre typer kriminelle handlinger (f.eks.  

 rockerkriminalitet, alfonserivirksomhed m.v.) af frygt for selv at måtte  

 forlade landet.
Som det fremgår af svaret på spørgsmål nr. 6, har både  

 integrationsministeren og justitsministeren valgt ikke at forholde sig til  

 denne problemstilling.
Under beslutningsforslagets 1. behandling meddelte  

 integrationsministeren, at han ikke kunne garantere, at kvinder, som fik  

 deres  

 mænd dømt for vold, fik lov at blive i landet.  

    

 Det virker stærkt krænkende på retsbevidstheden, at et vidne kan  

 straffes for at have bidraget til opklaringen af et kriminelt forhold.
Krisecentrene fortæller, at de fleste udenlandske kvinder vælger  

 at udstå volden af frygt for en skæbne, der er  om muligt  værre.  

 Den stramme  

 fortolkning af udlændingeloven rummer således  efter Det Radikale  

 Venstres  

 opfattelse  en indirekte accept af mænds tortur af udenlandske kvinder.  

 Mænd  

 med onde hensigter kan udnytte den nuværende situation til at behandle deres  

 udenlandske koner efter forgodtbefindende i op til 7 år.
De ved nemlig, at  

 faren for, at kvinderne anmelder dem, er uhyre begrænset.
Ikke mindst, hvis  

 der  

 er børn involveret.
Børn, som kvinderne er bange for at miste eller ikke kan  

 forsørge i deres hjemland.
 Det er Det Radikale Venstres vurdering, at Danmark med den  

 nuværende fortolkning af udlændingelovens § 19 ikke lever op til  

 CEDAW-konventionen, idet udenlandske kvinder fastholdes i voldelige  

 ægteskaber.  

 Dette strider mod FNs konvention fra 1979 om afskaffelse af  

 diskrimination mod  

 kvinder (jf. også Kvindeudvalgets Delbetænkning I vedrørende udenlandske  

 kvinders integration og retsstilling, betænkning nr. 1303, 1995).
 Et  

  

 tredje mindretal  

  

 i  

 udvalget (IA) vil redegøre for sin stilling til beslutningsforslaget ved 2.  

 behandling.
 Tjóðveldisflokkurin og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Birthe Rønn Hornbech (V)  

    

 Irene Simonsen (V)  

    

 Bodil Kornbek (KRF)  

    

 Marianne Pedersen (V)  

    

 Jørgen Winther (V)  

  

  fmd.  

  

    

 Pia Kjærsgaard (DF)  

    

 Peter Skaarup (DF)  

    

 Else Theill Sørensen (KF)  

    

 Lars Barfoed (KF)  

    

 Ritt Bjerregaard (S)  

    

 Sophie Hæstorp Andersen (S)  

    

 Morten Bødskov (S)  

    

 Anne‑Marie Meldgaard (S)  

  

  nfmd.  

  

    

 Kamal Qureshi (SF)  

    

 Elsebeth Gerner Nielsen (RV)  

    

 Søren Søndergaard (EL)  

    

 Kuupik Kleist (IA) Tjóðveldisflokkurin og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 126 Bilagsnr.
Titel 1 Spm. 1 om behandling af klager ved Den Europæiske  

 Menneskerettighedsdomstol, til integrationsministeren Spm. 2, om Danmark holder sig inden for  

 kvinderetskonventionen, til integrationsministeren Spm. 3 om redegørelse for, hvorfor Danmark behandler  

 ansøgningerne om opholdstilladelse anderledes end andre EU-lande, til  

 integrationsministeren Spm. 4, om den danske stat indirekte kan tvinge  

 udenlandske kvinder til at underkaste sig en mands tortur af frygt for at  

 måtte forlade Danmark, til integrationsministeren Spm. 5 om sikkerhed for udenlandske voldsramte kvinder,  

 som har deres børn her i landet, til integrationsministeren 2 Spm. 6 om voldsramte kvinders retssikkerhed i Danmark,  

 til justitsministeren og integrationsministeren 3 1. udkast til betænkning 4 Svar på spm. 1 om behandling af klager ved Den Europæiske  

 Menneskerettighedsdomstol, fra integrationsministeren Svar på spm. 2, om Danmark holder sig inden for  

 kvinderetskonventionen, fra integrationsministeren Svar på spm. 3 om redegørelse for, hvorfor Danmark  

 behandler ansøgningerne om opholdstilladelse anderledes end andre EU-lande,  

 fra integrationsministeren Svar på spm. 4, om den danske stat indirekte kan tvinge  

 udenlandske kvinder til at underkaste sig en mands tortur af frygt for at  

 måtte forlade Danmark, fra integrationsministeren Svar på spm. 5 om sikkerhed for udenlandske voldsramte  

 kvinder, som har deres børn her i landet, fra integrationsministeren 5 Svar på spm. 6 om voldsramte kvinders retssikkerhed i  

 Danmark, fra justitsministeren og integrationsministeren Bilag 2 2 af udvalgets spørgsmål til integrationsministeren  

 og dennes svar herpå Spørgsmålene og svarene er optrykt efter ønske fra RV.
 Spørgsmål 3:
 Ministeren bedes redegøre for, hvorledes andre lande, som vi  

 normalt sammenligner os med, behandler ansøgninger om opholdstilladelse fra  

 familiesammenførte kvinder, der må forlade ægtemanden p.g.a. vold, inden de  

 har  

 fået permanent opholdstilladelse.
 Svar:
 Integrationsministeriet har telefonisk indhentet oplysninger fra  

 de nordiske lande, Holland og Tyskland.
Sverige Der meddeles tidsubegrænset opholdstilladelse efter to år til  

 personer, der er meddelt opholdstilladelse på baggrund af ægteskab.
Der  

 findes  

 en særlig bestemmelse i udlændingeloven, der giver mulighed for at meddele  

 opholdstilladelse til voldsramte kvinder.
Jo tættere på to-årsgrænsen  

 ansøgningen fremsættes, desto mindre skal der til for at imødekomme  

 ansøgningen.  

    

 Der er tale om en konkret,  

 samlet vurdering, hvor der ud over volden kan lægges vægt på, om der findes  

 børn i forholdet, om pågældende risikerer at blive socialt udstødt ved en  

 tilbagevenden til hjemlandet samt tilknytningen til arbejdsmarkedet.
Volden  

 bør  

 have haft et vist omfang og være veldokumenteret, men det er ikke et formelt  

 krav, at der er sket politianmeldelse.
Det forudsættes, at samlivet er ophørt  

 som følge af volden.
Norge Ifølge udlændingeloven skal der meddeles opholdstilladelse til  

 en kvinde, hvis hun eller et barn i forholdet er blevet mishandlet, medmindre  

 særlige grunde taler der imod.
Der stilles ikke krav om årsagssammenhæng  

 mellem  

 mishandlingen og ophævelsen af samlivet.
Der er tale om en konkret, samlet  

 helhedsvurdering, hvor der blandt andet lægges vægt på, at mishandlingen skal  

 have ført til en forringelse af kvindens livskvalitet.
Mishandlingen kan have  

 været såvel fysisk som psykisk.
Der stilles ikke strenge krav til  

 dokumentationen, herunder er det ikke et krav, at ægtefællen er blevet  

 anmeldt  

 til politiet eller straffet for forholdet.
Der stilles ikke krav om, at  

 pågældende skal kunne forsørge sig selv og eventuelle børn eller til bolig.
 Der pågår for tiden overvejelser om at stramme loven, da der er  

 sket misbrug.
Finland Der meddeles tidsubegrænset opholdstilladelse efter to år til  

 personer, der er meddelt opholdstilladelse på baggrund af ægteskab.
Der vil  

 kunne meddeles opholdstilladelse på eget grundlag af ganske særlige grunde,  

 herunder som følge af vold i ægteskabet.
Den finske udlændingelov opregner  

 ikke  

 eksempler, og voldsramte kvinder er ikke nævnt specifikt i forarbejderne til  

 loven.
Sagen vurderes konkret, hvor myndighederne vurderer forholdet,  

 herunder  

 tilknytningen til Finland og hjemlandet, og vold kan være et element, som  

 indgår i den samlede vurdering.
Tyskland Der meddeles tidsubegrænset opholdstilladelse efter fem år til  

 personer, der er meddelt opholdstilladelse på baggrund af ægteskab.
Hvis en  

 familiesammenført person bliver separeret fra sin ægtefælle inden da, kan  

 der,  

 hvis ganske særlige grunde taler derfor, meddeles opholdstilladelse på  

 selvstændigt grundlag.
Der er tale om en konkret vurdering, hvor  

 myndighederne  

 lægger vægt på, om ægteskabet er opløst som følge af en særlig vanskelig  

 situation.
Vold kan kvalificere hertil.
Myndighederne skal tillige se på  

 tilknytningen til hjemlandet, og om det er rimeligt at kræve, at pågældende  

 returnerer, eller om dette vil påføre den pågældende yderligere trængsler.  

 Myndighederne har endvidere pligt til at beskytte familiens enhed, særlig når  

 der er mindreårige børn i forholdet.
Personen skal som udgangspunkt kunne  

 forsørge sig selv, men dette krav kan være opfyldt, allerede hvis den  

 pågældende er berettiget til social understøttelse.
Holland Der meddeles tidsubegrænset opholdstilladelse efter tre år til  

 personer, der er meddelt opholdstilladelse på baggrund af ægteskab.
Det er  

 muligt at meddele opholdstilladelse til en person, der har forladt et  

 voldeligt  

 ægteskab, inden der er meddelt tidsubegrænset opholdstilladelse.  

 Myndighederne  

 træffer afgørelse på baggrund af en konkret vurdering, hvor der lægges vægt  

 på  

 de humanitære grunde.
Personen skal således kunne bevise, at ægteskabet er  

 opløst som følge af vold.
Dette kan ske på baggrund enten af en politirapport  

 eller ved oplysninger fra en læge.
Et voldeligt ægteskab er ikke nok i sig  

 selv  

 til at begrunde opholdstilladelse, idet der skal være andre årsager, fx børn  

 født i Holland, eller at det vil være urimeligt at kræve, at pågældende  

 vender  

 tilbage til sit hjemland.
 Det overvejes for tiden, om vold i ægteskabet i sig selv skal  

 være nok til at begrunde en opholdstilladelse.
 Spørgsmål 6:
Integrationsministeren tilkendegav under førstebehandlingen af  

 beslutningsforslaget, at han ikke er parat til at sikre, at kvinder, som får  

 dømt deres mand for vold, under alle omstændigheder får lov at blive i  

 Danmark.  

 Ministrene bedes på den baggrund redegøre for, om der finders bestemmelser i  

 dansk lovgivning, der sikrer, at et vidne ikke kan fortabe egne rettigheder  

 ved  

 at anmelde et kriminelt forhold.
Ministrene bedes ligeledes kommentere, hvad  

 de  

 mener vil være konsekvensen for udenlandske kvinders mulighed for anmelde  

 deres  

 mand for alfonseri, rockerkriminalitet mv., hvis de ved, at konsekvensen kan  

 være, at de selv må forlade landet.
Mener ministrene, at det er betryggende  

 for  

 retssikkerheden, at visse kriminelle forhold må antages ikke at blive  

 opklaret,  

 fordi de, som måtte vide besked om de kriminelle forhold, ikke tør melde  

 sagen  

 af frygt for selv at blive straffet med at blive sendt ud af landet? Svar:
 Jeg har forstået spørgsmålet således, at det omfatter to  

 forskellige situationer, hvor en udlænding kan risikere, at den pågældendes  

 opholdstilladelse inddrages eller nægtes forlænget:
 1) Hvis den pågældende flytter fra sin ægtefælle, idet den  

 pågældende har været udsat for vold.
 2) Hvis den pågældende reelt ikke lever sammen med sin  

 ægtefælle, fordi denne er dømt eller tiltalt for et kriminelt forhold, og som  

 følge heraf er frihedsberøvet.
 Regeringen er enig i, at en udlænding, der er kommet her til  

 landet ved ægtefællesammenføring, og som endnu ikke har opnået tidsubegrænset  

 opholdstilladelse, befinder sig i en særlig vanskelig situation, hvis den  

 pågældende på grund af vold i ægteskabet, bliver nødt til at ophæve samlivet.
 Regeringen er dog af den opfattelse, at de gældende regler og  

 praksis efter udlændingeloven  som er gennemgået under min besvarelse  

 af  

 spørgsmål nr. 2  tager højde for disse udlændinges vanskelige  

 situation, og at  

 det er rimeligt og nødvendigt i sådan situation tillige at foretage en  

 vurdering af den pågældendes tilknytning til Danmark henholdsvis hjemlandet  

 ved  

 afgørelse af, om en tidsbegrænset opholdstilladelse skal inddrages eller  

 nægtes  

 forlænget.
 Den blotte omstændighed, at en udlænding har været udsat for  

 vold i ægteskabet, bør efter regeringens opfattelse ikke i sig selv kunne  

 føre  

 til en opholdstilladelse.
 For så vidt angår den anden situation, kan jeg oplyse, at det  

 følger af udlændingelovens § 9, stk. 1, nr. 1, at der efter ansøgning gives  

 opholdstilladelse til en udlænding over 24 år, som samlever på fælles bopæl i  

 ægteskab eller i fast samlivsforhold af længere varighed med en i Danmark  

 fastboende person over 24 år, der har dansk indfødsret, der har  

 statsborgerskab  

 i et af de andre nordiske lande, der har opholdstilladelse efter §§ 7 eller  

 8,  

 eller der har haft tidsubegrænset opholdstilladelse her i landet i mere end  

 de  

 sidste tre år.
 Betingelsen om samliv på fælles bopæl skal fortsat være til  

 stede, når der ansøges om forlængelse af en opholdstilladelse, jf.  

 udlændingelovens § 11, stk. 2, jf. § 19, stk. 1, nr. 1.
 Såfremt den ene af ægtefællerne er frihedsberøvet, vil  

 betingelsen om samliv på fælles bopæl normalt ikke være opfyldt.
 I praksis tillægges enhver midlertidig, om end ikke  

 længerevarende adskillelse mellem ægtefællerne dog ikke den betydning, at  

 udlændingen ikke længere kan anses for at samleve på fælles bopæl med  

 ægtefællen.
Spørgsmålet om en udlændings fortsatte opholds- og  

 arbejdstilladelse afgøres ud fra en konkret vurdering.
Såfremt samlivsophøret  

 skyldes, at ansøgers ægtefælle er frihedsberøvet, beror vurderingen blandt  

 andet på varigheden af samlivet forud for frihedsberøvelsen og varigheden af  

 frihedsberøvelsen.
 Udlændingemyndigheder vil ved vurderingen af, hvorvidt en  

 opholdstilladelse skal inddrages eller nægtes forlænget tage hensyn til, om  

 nægtelse af forlængelse af opholds- og arbejdstilladelsen må antages at virke  

 særligt belastende, navnlig på grund af udlændingens tilhørsforhold til det  

 danske samfund, alder, helbred, tilknytning til herboende personer mv.
Jeg kan i øvrigt oplyse, at anmeldelser om strafbare forhold  

 efter retsplejelovens regler indgives til politiet.
Politiet iværksætter  

 efter  

 anmeldelse eller af egen drift efterforskning, når der er rimelig formodning  

 om, at et strafbart forhold, som forfølges af det offentlige, er begået.
 Derudover er der i udlændingeloven mulighed for at udsætte en  

 udlændings eventuelle udrejsefrist, såfremt den pågældende skal afgive  

 vidneforklaring under en straffesag mod eventuelle bagmænd.
 Endvidere kan der undtagelsesvis i efterforskningsøjemed  under  

 en langvarig efterforskning af en sag  meddeles midlertidig  

 opholdstilladelse  

 efter udlændingelovens § 9 c, stk. 1, således at en udlænding kan opholde sig  

 her i landet, indtil den pågældendes medvirken under straffesagens behandling  

 ikke længere er nødvendig.
 Udsættelse af udrejsefrist eller midlertidig opholdstilladelse i  

 de her omhandlede situationer vil blive givet af hensyn til  

 efterforskningsarbejdet og efter anmodning fra politimyndighederne eller de  

 retlige instanser.
