Erstatningsansvarslovens § 26 a  godtgørelse til efterladte, nævnets j.nr. 09-520-13801 N.j.nr. 09-520-13801 Skadevolder blev dømt for overtrædelse af straffelovens § 244 ved at have tildelt ansøgers mor adskillige slag i hovedet og på kroppen.
Hun afgik ved døden nogle timer efter.
Nævnet afslog sønnens ansøgning om godtgørelse til efterladte efter erstatningsansvars-lovens § 26 a.
Nævnet fandt, at moderens død ikke skete under så krænkende omstændigheder, at betingelserne i erstatningsansvarslovens § 26 a var opfyldt.
Nævnet lagde ved sin afgørelse vægt på, at skadevolder blev dømt for overtrædelse af straffelovens § 244, og at moderen var ved bevidsthed, da skadevolder forlod stedet.
Nævnet lagde endelig vægt på, at sønnen ikke overværede hændelsen.
