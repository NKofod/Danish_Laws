 Ved kgl. resolution af 1. oktober 1963 har Danmark ratificeret den under  

 UNESCO's 11. Generalkonference i Paris den 15. december 1960 undertegnede  

 konvention mod forskelsbehandling inden for undervisningen og den på samme  

 organisations 12. Generalkonference i Paris den 18. december 1962  

 undertegnede protokol om bilæggelse af stridigheder i forbindelse med  

 konventionens håndhævelse.
 Konventionen og protokollen har følgende ordlyd (den russiske og den  

 spanske tekst udelades her):
 KONVENTION mod forskelsbehandling inden for undervisningen.
Generalkonferencen for De Forenede Nationers Organisation for  

 Undervisning, Videnskab og Kultur har på sit elvte møde i Paris fra den 14.  

 november til den 15. december 1960, Under henvisning til, at Den almindelige Erklæring om  

 Menneskerettighederne fastsætter princippet ikke- forskelsbehandling og  

 erklærer, at enhver person har ret til undervisning, I betragtning af, at forskelsbehandling inden for undervisningen er i  

 strid med de rettigheder, der fremhæves i denne erklæring, I betragtning af, at statutterne for De Forenede Nationers Organisation  

 for Undervisning, Videnskab og Kultur har til formål at frembringe samarbejde  

 mellem nationerne med henblik på at fremme hos alle den almindelige respekt  

 for menneskets rettigheder og dets ligeberettigelse med hensyn til  

 undervisningsmuligheder, I erkendelse af, at De Forenede Nationers Organisation for Undervisning,  

 Videnskab og Kultur derfor, med passende hensyn til nationale  

 undervisningssystemers forskelligartethed, har pligt til ikke alene at  

 fordømme enhver form for forskelsbehandling ved undervisning, men også at  

 fremme den ensartede mulighed for og behandling af alle ved undervisning, Idet man man taget stilling til fremlagte forslag ved de forskellige  

 former for forskelsbehandling ved undervisning, jfr. pkt. 17.1.4. i dette  

 mødes dagsorden, Efter at have bestemt under det tiende møde, at dette spørgsmål skulle  

 gøres til genstand for en international konvention såvel som for en  

 rekommandation til medlemsstaterne, Vedtaget denne konvention den 14. december 1960.
Artikel 1 1. For så vidt denne konvention angår, omfatter  

 udtrykket »forskelsbehandling« enhver adskillelse, udelukkelse,  

 begrænsning eller begunstigelse, som er baseret på race, farve, køn, sprog,  

 religion, politisk eller anden mening, national eller social herkomst,  

 økonomiske forhold eller fødsel, og som således har til formål eller bevirker  

 en annullering eller modvirkning af ensartet behandling ved undervisning og i  

 særdeleshed:
a.
At en person eller en gruppe personer forhindres i adgang til  

 undervisning af en eller anden art eller på et eller andet trin; b.
At reducere en persons eller en gruppe af personers undervisning til en  

 lavere standard; c.
At fastlægge og vedligeholde særskilte undervisningssystemer eller  

 -institutioner for personer eller persongrupper, bortset fra det i Artikel 2  

 af denne Konvention angivne eller d.
At udsætte en person eller en gruppe personer for forhold, som ikke kan  

 forenes med menneskets værdighed.
 2. I forbindelse med denne konvention henviser  

 udtrykket »undervisning« til alle undervisningsarter og -trin og  

 omfatter adgang til undervisning, undervisningens standard og kvalitet samt  

 de forhold, hvorunder den gives.
Artikel 2 Hvis de følgende forhold er tilladt i en stat, skal disse ikke anses for  

 at udgøre forskelsbehandling i den i Artikel 1 i denne konvention anførte  

 betydning:
a.
Oprettelse eller bevarelse af undervisningssystemer eller -  

 institutioner alene for mandlige eller kvindelige elever, hvis disse systemer  

 eller institutioner giver samme adgang til undervisning, tilvejebringer et  

 lærerpersonale med kvalifikationer af lige standard samt skolebygninger og  

 udstyr af samme kvalitet og giver lejlighed til at følge samme eller  

 tilsvarende studier; b.
Oprettelse eller bevarelse af særskilte undervisningssystemer eller  

 -institutioner, der af religiøse eller sproglige grunde byder på en  

 undervisning, som er i overensstemmelse med elevens forældres eller værges  

 ønsker, hvis deltagelsen i sådanne systemer eller tilslutning til sådanne  

 institutioner er valgfri, og hvis den givne undervisning opfylder de krav,  

 som stilles eller er godkendt af de ansvarshavende myndigheder, i særdeleshed  

 for undervisning på det samme trin; c.
Oprettelse eller bevarelse af private undervisningsinstitutioner, hvis  

 disse ikke har til formål at udelukke en gruppe, men at tilvejebringe  

 undervisningsmuligheder udover de, der stilles til rådighed af de offentlige  

 myndigheder, forudsat institutionernes virke er i overensstemmelse med dette  

 formål, og at den givne undervisning opfylder de krav, som er stillet eller  

 godkendt af de ansvarshavende myndigheder, i særdeleshed for undervisning på  

 det samme trin.
Artikel 3 For at fjerne og forhindre forskelsbehandling i denne konventions  

 betydning påtager medlemsstaterne sig:
a.
At afskaffe alle sådanne love og alle sådanne administrative  

 forordninger og at ophøre med alle sådanne administrative fremgangsmåder, som  

 indebærer forskelsbehandling i undervisningen; b.
At sikre sig, om nødvendigt ved lovgivning, at der ikke forekommer  

 forskelsbehandling ved elevers adgang til undervisningsinstitutioner; c.
Ikke at tillade nogen forskel fra de offentlige myndigheders side i  

 behandlingen af statens borgere, undtagen på grundlag af dygtighed eller  

 trang, hvad angår skolepenge, legater eller anden form for hjælp til elever  

 og nødvendige tilladelser og hjælpemidler til studier i fremmede lande; d.
Ikke at tillade ved nogen som helst form for hjælp fra de offentlige  

 myndigheder til undervisningsinstitutioner at tage hensyn hverken i positiv  

 eller negativ retning til det forhold, at de pågældende elever tilhører en  

 særlig gruppe; e.
At give udlændinge, der er bosiddende inden for statens grænser, samme  

 adgang til undervisning som statens egne borgere.
Artikel 4 De stater, der er deltagere i denne konvention, påtager sig endvidere at  

 formulere, udvikle og anvende en national politik, som med forholdsregler,  

 der er passende under de gældende omstændigheder og den nationale sædvane,  

 vil være tilbøjelige til at fremme ligestillethed med hensyn til muligheder  

 og behandling, hvad undervisning angår, og i særdeleshed:
a.
At gøre grundskoleundervisningen gratis og tvungen; at stille de  

 sekundære former for undervisning til almindelig rådighed med adgang for  

 alle; at stille den højere undervisning til rådighed for alle på basis af  

 individuelle evner; sikre at alle opfylder den af loven foreskrevne  

 skolepligt; b.
At sikre at undervisningsniveauet er ensartet i alle offentlige  

 undervisningsinstitutioner for det samme trin, og at de forhold, der angår  

 den givne undervisnings kvalitet, ligeledes er ensartede; c.
Med passende midler at fremme og forøge undervisningen for personer,  

 som ikke har fået nogen elementær undervisning, eller som ikke har fuldendt  

 hele deres elementære undervisning, samt fortsættelsen af deres undervisning  

 på basis af individuelle evner; d.
At tilvejebringe uddannelse for lærere uden forskelsbehandling.
Artikel 5 1. De stater, der er deltagere i denne konvention, er  

 enige om, at:
a.
Undervisningen skal tilstræbe den fulde udvikling af den menneskelige  

 karakter og styrke respekten for menneskerettigheder og fundamental frihed;  

 den skal fremme forståelse, tolerance og venskab mellem alle nationer,  

 racegrupper eller religiøse grupper og skal fremme De Forenede Nationers  

 virke for fredens bevarelse; b.
Det er af afgørende betydning, at man respekterer forældres og, hvor  

 det gør sig gældende, værgers frihed til for det første på deres børns vegne  

 at vælge andre institutioner end de, der støttes af de offentlige  

 myndigheder, hvis disse opfylder minimumskravene for undervisning, der er  

 foreskrevet eller godkendt af de ansvarshavende myndigheder, og for det andet  

 at sikre sig på en måde, der er i overensstemmelse med de fremgangsmåder, der  

 følges i vedkommende stat for at bringe love i anvendelse, den religiøse og  

 moralske uddannelse af børnene i forbindelse med deres egen overbevisning, og  

 ingen person eller gruppe af personer må tvinges til at modtage religiøs  

 undervisning, som ikke er i overensstemmelse med hans eller deres  

 overbevisninger; c.
Det er af afgørende betydning, at man anerkender nationale  

 minoritetsmedlemmers ret til at udøve deres egen undervisningsvirksomhed,  

 inkluderet vedligeholdelse af egne skoler og afhængigt af hver stats  

 undervisningspolitik, benyttelse af eller undervisning i deres eget sprog,  

 dog forudsat:
 2. De stater, der er deltagere i denne konvention,  

 påtager sig at tage alle nødvendige forholdsregler for at sikre anvendelsen  

 af de principper, der er fremhævet i stk. 1 i denne artikel.
Artikel 6 Ved anvendelsen af denne konvention påtager de heri deltagende stater sig  

 at være yderst opmærksomme på enhver rekommandation som af De Forenede  

 Nationers Organisation for Undervisning, Videnskab og Kultur vedtages for at  

 definere de forholdsregler, der skal tages imod forskellige former for  

 forskelsbehandling i undervisning og med det formål at sikre ensartede  

 muligheder og behandling i undervisningen.
Artikel 7 De stater, der er deltagere i denne konvention, skal i deres regelmæssige  

 rapporter, der fremsendes til Generalkonferencen for De Forenede Nationers  

 Organisation for Undervisning, Videnskab og Kultur på de datoer og på den  

 måde, der foreskrives af Generalkonferencen, give oplysninger om de  

 lovmæssige og administrative forholdsregler, som de har vedtaget, samt andre  

 skridt, som de har taget med hensyn til anvendelsen af denne konvention,  

 blandt andet det skridt, der er taget til formulering og udvikling af den  

 nationale politik, der defineres i Artikel 4, samt de resultater, der er  

 opnået, og de forhindringer, man har mødt under anvendelsen af denne politik.
Artikel 8 Enhver uoverensstemmelse som måtte opstå mellem to eller flere af de  

 stater, der er deltagere i denne konvention, og som vedrører denne  

 konventions fortolkning eller anvendelse, og som ikke er bilagt ved  

 forhandlinger, skal på opfordring af de stridende parter henvises til Den  

 mellemfolkelige Domstol og pådømmes der, hvis andre veje til bilæggelse af  

 uoverensstemmelsen slår fejl.
Artikel 9 Forbehold i forbindelse med denne konvention vil ikke blive tilladt.
Artikel 10 Denne konvention skal ikke bevirke en formindskelse af de rettigheder, som  

 enkeltpersoner eller grupper måtte nyde på grund af overenskomster, der er  

 truffet mellem to eller flere stater, når sådanne rettigheder ikke er i strid  

 med denne konventions ord eller hensigt.
Artikel 11 Denne konvention er skrevet på engelsk, fransk, russisk og spansk med  

 ligestillet gyldighed for de fire tekster.
Artikel 12 1. Denne konvention er betinget af ratifikation eller  

 godkendelse af medlemsstaterne i De Forenede Nationers Organisation for  

 Undervisning, Videnskab og Kultur i overensstemmelse med deres respektive  

 konstitutionelle fremgangsmåder.
 2. Ratifikations- eller godkendelsesinstrument skal  

 deponeres hos generaldirektøren for De Forenede Nationers Organisation for  

 Undervisning, Videnskab og Kultur.
Artikel 13 1. Mulighed for tiltrædelse af denne konvention skal  

 stå åben for alle stater, som ikke er medlemmer af De Forenede Nationers  

 Organisation for Undervisning, Videnskab og Kultur, og som indbydes hertil af  

 Organisationens Forretningsudvalg.
 2. Tiltrædelsen skal effektueres ved deponering af et  

 tiltrædelsesinstrument hos generaldirektøren for De Forenede Nationers  

 Organisation for Undervisning, Videnskab og Kultur.
Artikel 14 Denne konvention skal træde i kraft tre måneder efter den dato, hvor det  

 tredje ratifikations-, godkendelses- eller tiltrædelsesinstrument deponeres,  

 men dette gælder kun de stater, som har deponeret deres respektive  

 instrumenter på eller før den dato.
For andre stater træder den i kraft tre  

 måneder efter deponering af ratifikations-, godkendelses- eller  

 tiltrædelsesinstrument.
Artikel 15 De i denne konvention deltagende stater anerkender, at konventionen ikke  

 blot angår deres indenlandske statsområde, men også alle ikke-selvregerende  

 forvaltninger, kolonier og andre områder, for hvis internationale forhold de  

 er ansvarlige; de påtager sig om nødvendigt at rådføre sig med regeringer  

 eller andre kompetente myndigheder for disse områder ved eller før  

 ratifikation, godkendelse eller tiltrædelse med henblik på at sikre  

 konventionens udøvelse i disse områder og at meddele generaldirektøren for De  

 Forenede Nationers Organisation for Undervisning, Videnskab og Kultur i  

 hvilke områder, den herefter vil blive bragt i anvendelse, idet meddelelsen  

 skal være virkningsfuld tre måneder efter dens modtagelse.
Artikel 16 1. Enhver stat, der er deltager i denne konvention,  

 kan opsige konventionen på egne vegne eller med gyldighed for ethvert område,  

 for hvis internationale forhold den er ansvarlig.
 2. Opsigelsen skal meddeles skriftligt ved et  

 dokument, der skal deponeres hos generaldirektøren for De Forenede Nationers  

 Organisation for Undervisning, Videnskab og Kultur.
 3. Opsigelsen træder i kraft tolv måneder efter  

 opsigelsesinstrumentets modtagelse.
Artikel 17 Generaldirektøren for De Forenede Nationers Organisation for Undervisning,  

 Videnskab og Kultur skal give meddelelse til medlemsstaterne, de under  

 Artikel 13 nævnte stater, der ikke er medlemmer af Organisationen, samt til  

 De Forenede Nationer om deponering af alle ratifikations-, godkendelses- og  

 tiltrædelsesinstrumenter ifølge Artiklerne 12 og 13 og om de meddelelser og  

 opsigelser, der henholdsvis omhandles i Artiklerne 15 og 16.
Artikel 18 1. Denne konvention kan ændres af Generalkonferencen  

 for De Forenede Nationers Organisation for Undervisning, Videnskab og Kultur.  

 En sådan ændring skal imidlertid kun binde de stater, som tiltræder den  

 således ændrede konvention.
 2. Hvis Generalkonferencen vedtager en ny konvention,  

 der helt eller delvis ændrer nærværende konvention, skal denne konvention,  

 medmindre den nye konvention foreskriver andet, ikke længere være tilgængelig  

 for ratifikation, godkendelse eller tiltrædelse fra denne dato, hvor den nye,  

 ændrede konvention træder i kraft.
Artikel 19 I medfør af Artikel 102 i De Forenede Nationers Pagt skal denne konvention  

 registreres i De Forenede Nationers Sekretariat på opfordring af  

 generaldirektøren for De Forenede Nationers Organisation for Undervisning,  

 Videnskab og Kultur.
UDFÆRDIGET i Paris den 15. december 1960 i to autentiske eksemplarer  

 forsynet med underskrift af præsidenten for Den elvte Generalkonference og af  

 generaldirektøren for De Forenede Nationers Organisation for Undervisning,  

 Videnskab og Kultur.
Disse eksemplarer skal bero i arkivet for De Forenede  

 Nationers Organisation for Undervisning, Videnskab og Kultur, og bekræftede  

 genparter skal tilsendes såvel samtlige de i Artikel 12 og 13 omhandlede  

 stater som De Forenede Nationer.
 Ovenstående er den officielle tekst for konventionen, der er vedtaget af  

 Generalkonferencen for De Forenede Nationers Organisation for Undervisning,  

 Videnskab og Kultur under dennes elvte møde, som blev afholdt i Paris og  

 erklæret sluttet den 15. december 1960.
 I TILLID TIL HVILKET vi har tilføjet vor underskrift idag den 15. december  

 1960.
Generalkonferencens Præsident Akale-Work Abte-Wold Generaldirektør Vittorino Veronese Protokol for oprettelse af en mæglingskommission med den opgave at søge en  

 bilæggelse af uoverensstemmelser, der måtte opstå mellem stater, der har  

 tiltrådt konventionen mod forskelsbehandling inden for undervisningen.
 Generalkonferencen for De Forenede Nationers Organisation for  

 Undervisning, Videnskab og Kultur har på sit tolvte møde i Paris fra 9.  

 november til 12. december 1962.
Efter at have vedtaget konventionen mod forskelsbehandling inden for  

 undervisningen på det elvte møde, Med ønsket om at muliggøre den praktiske virkeliggørelse af denne  

 konvention, og I erkendelse af, at det til dette formål er vigtigt at oprette en  

 mæglingskommission med den opgave at søge en fredelig bilæggelse af enhver  

 uoverensstemmelse, der måtte opstå mellem stater, der har tiltrådt  

 konventionen, og som angår dennes anvendelse eller fortolkning, Vedtaget denne protokol den 10. december 1962.
Artikel 1 Under ledelse af De Forenede Nationers Organisation for Undervisning,  

 Videnskab og Kultur skal der oprettes en mæglingskommission, herefter kaldet  

 kommissionen, med den opgave at søge en fredelig bilæggelse af  

 uoverensstemmelser, der måtte opstå mellem stater, der har tiltrådt  

 konventionen mod forskelsbehandling inden for undervisningen, herefter kaldet  

 konventionen, og som måtte vedrøre konventionens anvendelse eller  

 fortolkning.
Artikel 2 1. Kommissionen skal bestå af elleve medlemmer, som  

 skal være personer af høj moralsk anseelse og anerkendt neutralitet, og som  

 skal vælges af Generalkonferencen for De Forenede Nationers Organisation for  

 Undervisning, Videnskab og Kultur, herefter kaldet Generalkonferencen.
 2. Kommissionens medlemmer repræsenterer kun sig selv.
Artikel 3 1. Kommissionens medlemmer skal vælges blandt de på en  

 liste opførte personer, som til dette formål udpeges af de stater, der  

 tiltræder denne protokol.
Hver stat skal efter samråd med sin nationale  

 kommission for Unesco udpege højst fire personer.
Disse personer må have  

 statsborgerret i de stater, der tiltræder denne protokol.
2. Mindst fire måneder før datoen for hvert valg til  

 kommissionen skal generaldirektøren for De Forenede Nationers Organisation  

 for Undervisning, Videnskab og Kultur, herefter kaldet generaldirektøren,  

 opfordre de stater, der tiltræder denne protokol, til inden to måneder at  

 fremsende deres indstilling af de personer, der nævnes i denne Artikels stk.  

 1. Han skal udarbejde en liste i alfabetisk orden over de således udpegede  

 personer og skal fremsende denne, mindst en måned før valget, til  

 Forretningsudvalget for De Forenede Organisationers Organisation for  

 Undervisning, Videnskab og Kultur, herefter kaldet Forretningsudvalget, og  

 til de stater, der har tiltrådt konventionen.
Forretningsudvalget skal  

 videresende den ovenfor nævnte liste tilligemed eventuelle forslag, som det  

 måtte anse for nyttige til Generalkonferencen, som skal foretage valget af  

 kommissionsmedlemmerne i overensstemmelse med den fremgangsmåde, den normalt  

 følger ved valg af to eller flere personer.
Artikel 4 1. Kun een statsborger fra hver stat må være medlem af  

 kommissionen.
2. Ved valg af kommissionsmedlemmer skal  

 Generalkonferencen søge at optage personer, der er kompetente på det  

 undervisningsmæssige område, og personer, som har erfaring som dommer eller  

 anden juridisk erfaring, særlig på det internationale område.
Der skal også  

 tages hensyn til ligelig geografisk fordeling såvel som de vigtigste  

 lovgivningssystemer samt til en alsidig repræsentation af forskelligartede  

 kulturformer og lovgivningssystemer.
Artikel 5 Kommissionens medlemmer skal vælges for en 6-årig periode.
De skal kunne  

 genvælges, hvis de genopstilles.
Fire af de medlemmer, der vælges ved det  

 første valg, skal dog kun vælges for to år, og tre andre medlemmer kun for  

 fire år.
Umiddelbart efter det første valg skal de medlemmer, der vælges for  

 en kortere periode, udpeges ved lodtrækning, der foretages af præsidenten for  

 Generalkonferencen.
Artikel 6 1. Hvis et kommissionsmedlem dør eller trækker sig  

 tilbage, skal formanden omgående meddele dette til generaldirektøren, som  

 skal opslå sædet ledigt fra dødsdagen eller fra den dato, hvor  

 tilbagetrædelsen finder sted.
 2. Hvis et kommissionsmedlem ifølge de andre  

 medlemmers enstemmige mening er ophørt med at udføre sine funktioner af nogen  

 anden grund end midlertidig fraværelse eller er ude af stand til at fortsætte  

 udførelsen af sine pligter, skal kommissionens formand meddele dette til  

 generaldirektøren og skal derefter opslå dette medlems sæde ledigt.
 3. Generaldirektøren skal give meddelelse til stater,  

 der er medlemmer af De Forenede Nationers Organisation for Undervisning,  

 Videnskab og Kultur, og de stater, som ikke er medlemmer af organisationen,  

 men som har tiltrådt denne protokol under de i Artikel 23 angivne  

 betingelser, om ethvert sæde, som måtte være blevet ledigt i overensstemmelse  

 med denne Artikels stk. 1 og 2.
 4. I hvert af de tilfælde, der er omhandlet i denne  

 Artikels stk. 1 og 2, skal Generalkonferencen sørge for, at det således  

 ledigtblevne sæde omgående besættes for den resterende del af valgperioden.
Artikel 7 Med forbehold af de i Artikel 6 indeholdte bestemmelser bevarer et  

 kommissionsmedlem sit sædes mandat, indtil hans efterfølger påbegynder sine  

 funktioner.
Artikel 8 1. Dersom kommissionen ikke er repræsenteret af et  

 medlem, som er statsborger i en stat, der er part i en uoverensstemmelse, som  

 er henvist til kommissionen i henhold til de i Artiklerne 12 eller 13  

 omhandlede bestemmelser, kan denne stat, eller hvis der er mere end een, hver  

 af disse stater udpege en person til at sidde i kommissionen som ad  

 hoc medlem.
 2. Den stat, der således vælger et ad hoc  

 medlem, skal tage hensyn til de kvalifikationer, der fordres for  

 kommissionsmedlemmer ifølge Artikel 2, stk. 1 og Artikel 4, stk 1 og 2.  

 Ethvert således valgt ad hoc medlem skal være statsborger i den stat,  

 som vælger ham, eller i en stat, som har tiltrådt protokollen, og han  

 repræsenterer kun sig selv.
3. Skulle der være flere stater med samme interesser,  

 der er part i en uoverensstemmelse skal disse ved valg af ad hoc  

 medlemmer kun regnes for een part.
Fremgangsmåden ved anvendelsen af  

 nærværende bestemmelse fastsættes ved kommissionens procedureregler, til  

 hvilke der henvises i Artikel 11.
Artikel 9 Kommissionsmedlemmer samt ad hoc medlemmer, der er valgt ifølge  

 Artikel 8, modtager rejseudgifter og dagpenge for de perioder, hvorunder de  

 er beskæftiget med kommissionens arbejde ved hjælp af midler, der hidrører  

 fra De Forenede Nationers Organisation for Undervisning, Videnskab og Kultur,  

 efter regler, der fastsættes af Forretningsudvalget.
Artikel 10 Det påhviler generaldirektøren at tilvejebringe et sekretariat.
Artikel 11 1. Kommissionen vælger sin formand og næstformand for  

 en to-årig periode.
Genvalg kan finde sted.
 2. Kommissionen fastlægger sine egne procedureregler,  

 der skal indeholde følgende bestemmelser:
a.
To tredjedele af medlemmerne, heri indbefattet eventuelle ad hoc  

  medlemmer, udgør et beslutningsdygtigt antal.
b.
Kommissionens afgørelser træffes af et stemmeflertal blandt de  

 tilstedeværende medlemmer og ad hoc medlemmer; i tilfælde af  

 stemmelighed er formandens stemme afgørende.
c.
Hvis en stat henviser en sag til kommissionen i henhold til Artiklerne  

 12 eller 13:
3. Forinden kommissionen vedtager sine  

 procedureregler, skal den sende et udkast til de stater, der på dette  

 tidspunkt har tiltrådt protokollen, og disse kan fremsætte en hvilken som  

 helst bemærkning eller et hvilket som helst forslag, de måtte ønske, inden  

 for en frist af 3 måneder.
Kommissionen skal underkaste procedurereglerne  

 fornyet prøvelse, når som helst dette ønskes af en stat, som har tiltrådt  

 protokollen.
Artikel 12 1. Dersom en stat, der har tiltrådt denne protokol, er  

 af den opfattelse, at en anden stat ikke lader en konventionsbestemmelse  

 træde i kraft, kan den skriftligt gøre den anden stat opmærksom på sagen.  

 Inden tre måneder efter modtagelsen af en sådan henvendelse skal  

 modtagerstaten skriftligt afgive en forklaring eller erklæring til den  

 klagende stat, hvilken erklæring, for så vidt dette er muligt og ønskeligt,  

 skal indeholde en omtale af fremgangsmåder og forholdsregler, der er taget,  

 vil blive taget eller kan tages i sagen.
 2. Hvis sagen ikke er bilagt til begge parters  

 tilfredshed, enten ved indbyrdes forhandlinger eller ved andre  

 fremgangsmåder, der står til deres rådighed, inden seks måneder efter  

 modtagerstatens modtagelse af den oprindelige henvendelse, har begge stater  

 ret til at henvise til kommissionen ved meddelelse til generaldirektøren og  

 til den anden stat.
 3. Bestemmelserne i de foregående stykker skal ikke  

 påvirke staternes rettigheder til, i overensstemmelse med almindelige eller  

 specielle internationale overenskomster, der består imellem dem, at søge  

 andre fremgangsmåder til bilæggelse af uoverensstemmelser, blandt andet ved  

 efter gensidig billigelse at henvise uoverensstemmelsen til Den faste  

 Voldgiftsret i Haag.
Artikel 13 Fra begyndelsen af det sjette år efter denne protokols ikrafttræden kan  

 kommissionen også tillægges den opgave at søge bilagt enhver  

 uoverensstemmelse, der angår anvendelsen eller fortolkningen af konventionen,  

 og som opstår mellem stater, der har tiltrådt konventionen, men som ikke har  

 eller ikke alle har tiltrådt denne protokol, alt under forudsætning af, at  

 nævnte stater enes om at lade uoverensstemmelsen afgøre af kommissionen.
De  

 betingelser, der skal opfyldes af de nævnte stater ved opnåelse af enighed,  

 fastlægges ved kommissionens procedureregler.
Artikel 14 Kommissionen kan kun behandle en sag, som er henvist til den ifølge denne  

 protokols Artikler 12 eller 13, efter at den har fastslået, at alle til  

 rådighed værende nationale midler er blevet udnyttet i overensstemmelse med  

 almindeligt anerkendte principper for international ret.
Artikel 15 Bortset fra tilfælde, hvor nye forhold bliver forelagt kommissionen, kan  

 denne ikke undersøge sager, den allerede har behandlet.
Artikel 16 I enhver sag, der henvises til kommissionen, kan denne fordre, at  

 vedkommende stater forsyner den med alle relevante oplysninger.
Artikel 17 1. Med forbehold af bestemmelserne i Artikel 14 skal  

 kommissionen efter at have indhentet alle de oplysninger, den anser for  

 nødvendige, fastslå kendsgerningerne og stille sig til rådighed for de  

 implicerede stater med henblik på en fredelig bilæggelse af sagen på basis af  

 respekt for konventionen.
 2. Kommissionen skal i enhver sag, og aldrig senere  

 end atten måneder efter generaldirektørens modtagelse af den i Artikel 12,  

 stk. 2, indeholdte meddelelse, udarbejde en rapport i overensstemmelse med  

 bestemmelserne i denne Artikels stk. 3, hvorefter denne sendes til de  

 implicerede stater og derefter til generaldirektøren til offentliggørelse.  

 Dersom en rådgivende udtalelse ønskes fra Den mellemfolkelige Domstol i  

 overensstemmelse med Artikel 18, skal tidsfristen forlænges i passende grad.
3. Dersom en løsning opnås i henhold til stk. 1 i  

 denne Artikel, skal kommissionen begrænse sin rapport til en kort  

 fastlæggelse af kendsgerningerne og den opnåede løsning.
Hvis en sådan  

 løsning ikke opnås, udarbejder kommissionen en rapport om kendsgerningerne og  

 de forslag, den har stillet med henblik på bilæggelse.
Dersom rapporten ikke  

 helt eller delvis repræsenterer kommissionsmedlemmernes enstemmige  

 opfattelse, har ethvert af kommissionens medlemmer ret til at vedlægge  

 rapporten en redegørelse for sin personlige opfattelse.
De skriftlige og  

 mundtlige indlæg fra sagens parter i henhold til Artikel 11, stk. 2 (c),  

 vedlægges rapporten.
Artikel 18 Kommissionen kan anbefale Forretningsudvalget eller Generalkonferencen,  

 hvis anbefalingen sker inden for to måneder efter åbningen af et af dens  

 møder, at Den mellemfolkelige Domstol anmodes om en rådgivende  

 meningstilkendegivelse vedrørende juridiske spørgsmål i forbindelse med den  

 for kommissionen forelagte sag.
Artikel 19 Kommissionen forelægger ved hver af Generalkonferencens ordinære møder en  

 rapport om dens virksomhed, som oversendes til Generalkonferencen af  

 Forretningsudvalget.
Artikel 20 1. Generaldirektøren indkalder kommissionen til dens  

 første møde ved hovedkvarteret for De Forenede Nationers Organisation for  

 Undervisning, Videnskab og Kultur inden en frist af tre måneder efter  

 Generalkonferencens oprettelse af kommissionen.
 2. Derefter indkaldes kommissionen hver gang, det er  

 nødvendigt, af sin formand, til hvem, i lighed med alle andre  

 kommissionsmedlemmer, generaldirektøren skal fremsende alle sager, der i  

 overensstemmelse med denne protokols bestemmelser henhører under  

 kommissionen.
 3. Uanset stk. 2 i denne Artikel skal formanden, hvis  

 mindst en tredjedel af kommissionsmedlemmerne mener, at kommissionen bør  

 undersøge en sag i overensstemmelse med denne protokols bestemmelser, og hvis  

 disse medlemmer ønsker det, indkalde kommissionen til møde til behandling af  

 denne sag.
Artikel 21 Denne protokol er udarbejdet på engelsk, fransk, russisk og spansk med  

 ligestillet gyldighed for de fire tekster.
Artikel 22 1. Denne protokol skal forelægges til ratifikation  

 eller godkendelse for de medlemsstater af De Forenede Nationers Organisation  

 for Undervisning, Videnskab og Kultur, som har tiltrådt konventionen.
 2. Ratifikations- eller godkendelsesinstrumenterne  

 skal deponeres hos generaldirektøren.
Artikel 23 1. Denne protokol skal være åben for tiltrædelse for  

 alle stater, som ikke er medlemmer af De Forenede Nationers Organisation for  

 Undervisning, Videnskab og Kultur, men som har tiltrådt konventionen.
 2. Tiltrædelsen skal effektueres ved deponering af et  

 tiltrædelsesinstrument hos generaldirektøren.
Artikel 24 Denne protokol træder i kraft tre måneder efter den dato, hvor det  

 femtende ratifikations-, godkendelses- eller tiltrædelsesinstrument  

 deponeres, men dette gælder kun de stater, som har deponeret deres respektive  

 dokumenter på eller før den dato.
For andre stater træder den i kraft tre  

 måneder efter deponering af ratifikations-, godkendelses- eller  

 tiltrædelsesinstrumentet.
Artikel 25 Enhver stat kan på tidspunktet for ratifikationen, godkendelsen eller  

 tiltrædelsen eller på enhver senere dato ved meddelelse til generaldirektøren  

 erklære, at den er villig til, i forbindelse med enhver anden stat, som  

 påtager sig de samme forpligtelser, og efter udarbejdelse af rapporten ifølge  

 Artikel 17, stk. 3, at henvise til Den mellemfolkelige Domstol enhver  

 uoverensstemmelse, som dækkes af denne protokol, og hvortil der ikke er  

 fundet nogen fredelig løsning i henhold til Artikel 17, stk. 1.
Artikel 26 1. Hver stat, der tiltræder denne protokol, kan opsige  

 den.
 2. Opsigelsen skal meddeles skriftligt ved et  

 dokument, der skal deponeres hos generaldirektøren.
 3. Opsigelse af konventionen medfører automatisk  

 opsigelse af denne protokol.
4. Opsigelsen skal have virkning 12 måneder efter  

 opsigelsesdokumentets modtagelse.
En stat, der opsiger protokollen, skal dog  

 forblive bundet af dens bestemmelser med hensyn til sager, der angår staten,  

 og som er blevet forelagt kommissionen før udløbet af den i dette stykke  

 bestemte frist.
Artikel 27 Generaldirektøren skal give meddelelse til medlemsstaterne af De Forenede  

 Nationers Organisation for Undervisning, Videnskab og Kultur, til de under  

 Artikel 23 nævnte stater, der ikke er medlemmer af Organisationen, samt til  

 De Forenede Nationer om deponering af alle ratifikations-, godkendelses- og  

 tiltrædelsesinstrumenter ifølge Artiklerne 22 og 23 og om de meddelelser og  

 opsigelser, der omhandles henholdsvis i Artiklerne 25 og 26.
Artikel 28 I medfør af Artikel 102 i De Forenede Nationers Pagt skal denne protokol  

 registreres i De Forenede Nationers Sekretariat på opfordring af  

 generaldirektøren.
UDFÆRDIGET i Paris den 18. december 1962 i to autentiske eksemplarer,  

 forsynet med underskrift af præsidenten for den tolvte Generalkonference og  

 af generaldirektøren for De Forenede Nationers Organisation for Undervisning,  

 Videnskab og Kultur.
Disse eksemplarer skal bero i arkivet for De Forenede  

 Nationers Organisation for Undervisning, Videnskab og Kultur, og bekræftede  

 genparter skal tilsendes såvel samtlige stater, der omhandles i Artiklerne 12  

 og 13 i konventionen mod forskelsbehandling ved undervisning, som De Forenede  

 Nationer.
 Ovenstående er den officielle tekst for protokollen, der er vedtaget af  

 Generalkonferencen for De Forenede Nationers Organisation for Undervisning,  

 Videnskab og Kultur under dennes tolvte møde, som blev afholdt i Paris og  

 erklæret sluttet den 12. december 1962.
 I TILLID til hvilket vi har tilføjet vor underskrift i dag den attende  

 december 1962.
Generalkonferencensens Præsident Paulo E.
De Berredo Carneiro Generaldirektør Rene Maheu Danmarks ratifikationsinstrument blev deponeret hos UNESCO's  

 generaldirektør i Paris den 4. oktober 1963. I en erklæring, som tilstilledes  

 generaldirektøren samtidig med ratifikationsinstrumentet, har  

 udenrigsministeren på den danske regerings vegne afgivet erklæring om, at  

 Danmark i henhold til protokollens Artikel 25 anerkender Den mellemfolkelige  

 Domstols kompetence til at afgøre tvister, der ikke måtte blive bilagt som  

 resultat af kommissionsbehandling af sagen i henhold til protokollens Artikel  

 17, stk. 1.
 Foruden Danmark har følgende lande ratificeret eller tiltrådt  

 konventionen:
 Albanien, Argentina, Bulgarien, Den Bjelorussiske Socialistiske  

 Sovjetrepublik, Den Centralafrikanske Republik, Costa Rica, Cuba, Dahomey,  

 Den Forenede Arabiske Republik, Det forenede Kongerige Storbritannien og  

 Nordirland, Frankrig, Israel, Jugoslavien, Kuwait, Libanon, Liberia, New  

 Zealand, Norge, Polen, Rumænien, De Socialistiske Sovjetrepublikkers Union,  

 Tjekkoslovakiet, Den Ukrainske Socialistiske Sovjetrepublik og Ungarn.
 Konventionen trådte i kraft den 4. januar 1964 for Danmarks vedkommende,  

 jfr. konventionens Artikel 14.
Protokollen er foruden af Danmark også ratificeret af Frankrig.
Det  

 forenede Kongerige Storbritannien og Nordirland har tiltrådt protokollen,  

 hvis bestemmelser træder i kraft 3 måneder efter, at det 15.  

 ratifikationsinstrument er deponeret, jfr. dennes Artikel 24.
 Udenrigsministeriet, den 2. juni 1965.
 Per Hækkerup.
