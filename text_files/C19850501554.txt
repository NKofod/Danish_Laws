 I henhold til undergrundslovens § 37 bemyndiges energistyrelsen herved til  

 at udøve de beføjelser, der i henhold til undergrundslovens § 3 om meddelelse  

 af forundersøgelsestilladelser er tillagt energiministeren, dog således at  

 ansøgning om tilladelse til forundersøgelser, der indebærer udførelse af  

 boringer til mere end 200 meters dybde, henvises til energiministeriet.
 Det bemærkes, at energistyrelsen ved ministeriets skrivelse af 21. august  

 1981 er bemyndiget til at udøve de beføjelser, der i henhold til  

 undergrundslovens § 36 er tillagt energiministeren.
 Energistyrelsen skal ved meddelelsen af de omhandlede  

 forundersøgelsestilladelser indtil videre lægge følgende retningslinier til  

 grund:
- at alle ansøgninger fra ansøgere, der skønnes at kunne udføre  

 forundersøgelserne på betryggende vis, bliver imødekommet, - at tilladelserne meddeles som generelle tilladelser til bestemte typer  

 af forundersøgelser for en 2-årig periode, - at der meddeles særskilte tilladelser for så vidt angår forundersøgelser  

 i landområde og i havområde, - at rettighedshavere, der ikke har aktiver af væsentlig betydning her i  

 landet, pålægges at tegne forsikring hos et dansk registreret  

 forsikringsselskab eller et udenlandsk forsikringsselskab, der har koncession  

 til at udøve forsikringsvirksomhed her i landet, for hvilken forsikring det  

 skal indgå som et vilkår, at forsikringsselskabet hæfter umiddelbart overfor  

 skadelidte for erstatning, og at dansk ret og dansk værneting skal gælde for  

 sådant erstatningskrav, - at øvrige rettighedshavere pålægges at holde sig forsikret for det i  

 undergrundslovens § 35 omhandlede ansvar, - at styrelsen i tilladelserne nærmere fastsætter kravene til  

 forsikringens omfang, - at der i tilladelserne tages forbehold om, at forundersøgelser ikke må  

 udføres i Østersøen i havområder, der grænser op til østtysk og polsk  

 sokkelområde eller territorialfarvand, uden særskilt forudgående tilladelse  

 fra energistyrelsen, og at energistyrelsen, forinden en sådan tilladelse  

 bliver meddelt, forelægger ansøgningen for energiministeriet, - at rettighedshaveren ved udførelsen af forundersøgelser i havområde  

 efter pålæg fra energistyrelsen skal være forpligtet til at have en  

 fiskerisagkyndig som rådgivende observatør i fiskerispørgsmål ombord på  

 undersøgelsesskibet, og at udgifterne herved skal afholdes af  

 rettighedshaveren, - at tilladelserne udformes således, at rettighedshaveren i det enkelte  

 tilfælde, hvor der bliver tale om at anvende beføjelserne efter  

 undergrundslovens § 36, stk. 3, skal indhente energistyrelsens særskilte  

 tilladelse til at gennemføre undersøgelserne på fremmed ejendom.
 - at spørgsmål om ændring af det gebyr på 100.000 kr., som  

 rettighedshaveren skal betale for meddelelsen af en tilladelse, og om ændring  

 af andre væsentlige vilkår eller af nærværende retningslinier forelægges  

 energiministeriet, jfr. undergrundslovens § 4.
 Der vedlægges standardtilladelser for forundersøgelser for henholdsvis  

 havområde og landområde, som udarbejdet på grundlag af de mellem ministeriet  

 og styrelsen førte drøftelser.
 Energistyrelsen anmodes om kvartalsvis og årligt til energiministeriet at  

 afgive beretning om virksomheden på det af bemyndigelse omfattede område.
P.
M.
V.
