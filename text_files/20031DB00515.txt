Betænkning afgivet af Udvalget for Udlændinge- og  

 Integrationspolitik den 11. maj 2004 Betænkning over Forslag til  

 folketingsbeslutning om indsats for sikring og forbedring af udenlandske  

 kvinders rettigheder [af  

 Elsebeth Gerner Nielsen (RV) m.fl.] 1. Udvalgsarbejdet Beslutningsforslaget blev fremsat den 19. december 2003 og var  

 til 1. behandling den 25. februar 2004. Beslutningsforslaget blev efter 1.  

 behandling henvist til behandling i Udvalget for Udlændinge- og  

 Integrationspolitik.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et  

  

 flertal  

  

 i udvalget  

 (S, V, DF, og KF) indstiller beslutningsforslaget til  

  

 forkastelse  

                                                                         .
 Venstres, Dansk Folkepartis og Det Konservative Folkepartis  

 medlemmer af udvalget er helt opmærksomme på, at der er udenlandske kvinder,  

 som kommer i en forfærdelig situation, hvis de efter at være blevet  

 familiesammenført med en herboende mand bliver udsat for vold i ægteskabet.
 Partierne mener imidlertid ikke, at kvindernes situation kan  

 begrunde, at de i alle tilfælde skal bevare deres opholdstilladelse i Danmark  

 efter at have brudt med den mand, der var årsag til, at de fik  

 opholdstilladelse.
 Der har siden 1996 været hjemmel i udlændingeloven til at tage  

 særlige hensyn til disse kvinder, og det mener vi er tilstrækkeligt.
 Hvis Det Radikale Venstres forslag blev vedtaget, ville det åbne  

 en utiltænkt genvej til at få ophold i Danmark, og det ønsker vi ikke at  

 medvirke til.
Socialdemokratiets medlemmer af udvalget vil  som også fremhævet  

 under førstebehandlingen  gerne medvirke til at finde løsninger på de  

 rejste  

 problemer, herunder at vi ønsker løsninger, der også omfatter en opsøgende  

 indsats over for dem, der ikke dukker op til et integrationsforløb, samt at  

 vi  

 ønsker løsninger på tværs af køn.
Endelig skal det være holdbare løsninger,  

 der  

 ikke åbner for misbrug af ægteskabet som institution med ret til indvandring  

 i  

 Danmark.
En indvandring, der ellers ikke er åbnet for.
 Socialdemokraterne deltager gerne i den fortsatte debat, så der i  

 næste folketingsår kan fremsættes et ændret forslag til løsning af de rejste  

 problemstillinger.
 Et  

  

 mindretal  

  

 i  

 udvalget (SF, RV og KD) indstiller beslutningsforslaget til  

  

 vedtagelse uændret  

                                                                         .
Det Radikale Venstres medlem af udvalget ønsker at forbedre forholdene  

 for voldsramte udenlandske kvinder.
En udenlandsk kvinde, som kan dokumentere  

 volden, skal have ret til at beholde sin danske opholdstilladelse, selv om  

 hun  

 forlader sin mand eller bliver sat på gaden af samme.
Samtidig foreslår Det  

 Radikale Venstre, at den herboende ægtefælle forpligtes til at forsørge den  

 udenlandske ægtefælle også efter en skilsmisse, og indtil denne har fået  

 permanent opholdstilladelse, og at den udenlandske ægtefælle skal udvise  

 vilje  

 til at gå til dansk som forudsætning for at få sin opholdstilladelse  

 forlænget.
Baggrunden for forslaget er uddybet i beslutningsforslagets  

 tekst.
Her skal blot tilføjes: Hvis en udenlandsk kvinde melder sin mand for  

 vold, er sandsynligheden for, at hun bliver udvist, meget stor.
Derfor melder  

 hun ham normalt ikke.
Udlændingeloven hjemler mulighed for at give opholdstilladelse  

 til udenlandske kvinder, som kan dokumentere volden.
I dag er det imidlertid  

 ikke nok at kunne dokumentere volden.
Det indførte tilknytningskrav rammer  

 også  

 de voldsramte kvinder.
Hvis tilknytningen til Danmark er utilstrækkelig,  

 udvises kvinden, selv om hun kan bevise volden.
Det er ikke acceptabelt.
 Landsforeningen af Kvindekrisecentre har haft foretræde i  

 Integrationsudvalget og redegjort for de forfærdelige forhold, som mange  

 udenlandske kvinder og deres børn må leve under, fordi alternativet for dem  

 er  

 om muligt værre: hjemsendelse.
 Et  

  

 andet mindretal  

  

 i  

 udvalget (EL) vil ved 2. behandling stemme hverken for eller imod  

 beslutningsforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)  

    

  

 Irene Simonsen (V)  

    

  

 Bodil Kornbek (KD)  

    

  

 Marianne Pedersen (V)  

    

  

 Jørgen Winther (V)  

  

  fmd.  

  

    

  

 Peter Skaarup (DF)  

    

  

 Jesper Langballe (DF)  

    

  

 Else Theill Sørensen (KF)  

    

  

 Lars Barfoed (KF)  

    

  

 Lotte Bundsgaard (S)  

    

  

 Lissa Mathiasen (S)  

    

  

 Morten Bødskov (S)  

    

  

 Anne‑Marie Meldgaard (S)  

  

 nfmd.  

  

    

  

 Kamal Qureshi (SF)  

    

  

 Elsebeth Gerner Nielsen (RV)  

    

  

 Søren Søndergaard (EL)  

    

  

 Karen J.
Klint (S) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 99 Bilagsnr.
