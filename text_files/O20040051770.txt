Resumé  



  

 En kommune meddelte en borger at tre breve som han havde sendt til  

 kommunen, ville blive besvaret på et nærmere angivet tidspunkt.
Brevene  

 indeholdt en række spørgsmål angående en sag som kommunen havde behandlet, og  

 der blev i brevene rykket for svar på flere tidligere breve til kommunen.  

 Senere meddelte kommunen imidlertid borgeren at den ikke så sig i stand til  

 at  

 besvare yderligere henvendelser fra ham.
Kommunen henviste bl.a. til at det  

 ikke var muligt at få præciseret de spørgsmål som borgeren anså for  

 ubesvarede,  

 eller at tilvejebringe besvarelser/beslutninger som borgeren anså for  

 tilfredsstillende.
 Ombudsmanden mente at det havde været bedst stemmende med god  

 forvaltningsskik hvis kommunen ved en gennemgang af korrespondancen havde  

 undersøgt om den tidligere havde besvaret dels de spørgsmål som de tre breve  

 indeholdt, dels de tidligere breve som angiveligt var ubesvarede.  

 Ombudsmanden  

 henviste til at det må anses for bedst stemmende med god forvaltningsskik at  

 en  

 myndighed så vidt muligt besvarer de spørgsmål som den modtager fra borgerne,  

 men ombudsmanden præciserede samtidig at der gælder visse undtagelser herfra.
 Ombudsmanden henstillede at kommunen genoptog sagen med  

 henblik på at fastslå i hvilket omfang der var spørgsmål og tidligere breve  

 som  

 ikke var besvaret, og efterfølgende tage stilling til i hvilket omfang disse  

 burde besvares. (J.nr. 2003-0562-100).
Undladelse af at besvare spørgsmål fra borger Roskilde Amt modtog i marts 2000 en anmeldelse fra A om  

 anvendelse af affaldsforbrændingsslagger til bundsikring af en ny lade og  

 plads på en landbrugsejendom.
Amtet oplyste i breve af 28. og 29. marts 2000  

 til anmelderen at det var amtets vurdering at slaggerne kunne udlægges som  

 beskrevet i anmeldelsen og i en senere telefonisk henvendelse.
Det fremgår  

 videre at Hvalsø Kommune over for anmelderen gav udtryk for at opførelsen af  

 bygningen ikke krævede landzonetilladelse, og denne vurdering blev  

 efterfølgende tiltrådt af Hovedstadens Udviklingsråd.
Sagen om  

 landzonetilladelse blev indbragt for Naturklagenævnet som imidlertid afviste  

 at  

 behandle sagen.
A klagede til Tilsynsrådet for Roskilde Amt over at Hvalsø  

 Kommune ikke levede op til kravene til god forvaltningsskik, men tilsynsrådet  

 afviste i brev af 29. august 2000 at behandle klagen.
Denne sag indbragte A  

 for Indenrigsministeriet, men i brev af 6. oktober 2000 meddelte ministeriet  

 A  

 at ministeriet ikke fandt grundlag for at antage at tilsynsrådets brev var  

 udtryk for en urigtig retsopfattelse eller hvilede på et urigtigt faktisk  

 grundlag.
I 2000-2002 fandt der en brevveksling sted mellem A og Hvalsø  

 Kommune om sagen.
I den forbindelse stillede A kommunen 12 spørgsmål i et  

 brev  

 af 3. juli 2000, og A rykkede flere gange siden kommunen for svar på disse  

 spørgsmål.
Den 19. september 2002 klagede A til Tilsynsrådet for Roskilde  

 Amt over kommunens tilsyn med anvendelsen af affaldsslagger på den nævnte  

 landbrugsejendom.
I den anledning anmodede tilsynsrådet kommunen om en  

 udtalelse.
I et andet brev af 19. september 2002 klagede A til mig  

 angående det samme spørgsmål.
Jeg svarede A i et brev af 27. september 2002.  

 Jeg meddelte at jeg ikke ville foretage mig noget i anledning af As  

 henvendelse da sagen var under behandling hos tilsynsrådet, og jeg bad derfor  

 A afvente tilsynsrådets svar før han tog stilling til om der var grundlag for  

 at klage til mig.
I et brev af 13. november 2002 til Hvalsø Kommune rykkede A for  

 svar på en række henvendelser fra ham til kommunen.
I et samtidigt brev til  

 mig  

 klagede A over Hvalsø Kommunes sagsbehandling, og i den forbindelse stillede  

 han en række spørgsmål.
Spørgsmålene var markeret med punktopstilling og  

 skrevet i kursiv.
Brevet indeholdt 32 spørgsmål og var på otte sider, men jeg  

 modtog kun de første syv sider.
Dem sendte jeg ved brev af 22. november 2002  

 videre i kopi til borgmesteren i Hvalsø Kommune som en anmodning fra A om at  

 kommunen besvarede de spørgsmål som han stillede i brevet.
Jeg bad samtidig A  

 om selv at sende den sidste side af brevet til kommunen hvilket han gjorde  

 med  

 et brev af 24. november 2002. På denne side havde A bl.a. skrevet følgende:
Jeg er fortsat uden svar fra kommunen på mine breve af 3. juli,  

 14. juli, 6. august, 12. august, 19. august, 26. august, 3. september, 8.  

 september, 17. september 2000, 23. september 2001 og 19. september 2002  

 tillige med mine breve af 18. oktober 2002, 24. oktober 2002, 31. oktober  

 2002  

 (sidstnævnte 3 breve er tilsendt Folketingets Ombudsmand i kopi). I et brev af 24. november 2002 til Hvalsø Kommune kommenterede A  

 sagen angående sin klage idet sagen var optaget på dagsordenen for  

 kommunalbestyrelsens næstkommende møde.
Efter en omtale af en tidligere  

 henvendelse til Miljø- og Energiministeriet skrev A bl.a. følgende:
Den 19. september 2002 afholdtes  i anden anledning  møde  

 mellem repræsentanter for (V)-vej  

 i  

 (B)-by, Hvalsø Kommunes Tekniske  

 Forvaltning og kommunens Social- og Miljøudvalg.
I mødet oplyser jeg  

 forvaltningen  

 og udvalget om klagerne til tilsynsråd og ombudsmand.
Teknisk forvaltning  

 fastholdt  

 imidlertid på mødet, at kommunen ingen tilsynsforpligtelse havde ved  

 anvendelsen  

 af affaldsslagger.
Jeg gav derfor forvaltningen en kopi af førnævnte  

 skrivelse  

 fra Miljø- og Energiministeriet, ligesom forvaltningen fik udleveret kopi af  

 mit brev af 19. september 2002 til kommunen samt kopier af mine klager til  

 ombudsmand og tilsynsråd.
Formanden for udvalget medgav mig i mødet, at jeg i  

 relation til kommunens behandling af sagskomplekset omkring  

 udlejningslagerhallen  

 havde fået en urimelig behandling. (Kopier af mine breve af 19. september  

 2002 er vedlagt).
En uge efter (26. september 2002) afholdtes  på (C)s  

 initiativ et møde mellem afdelingsingeniør (D), (C) og undertegnede.
I dette  

 møde blev jeg lovet skriftligt svar på alle mine ubesvarede breve og  

 spørgsmål  

 til kommunen inden 10. oktober 2002.
Jeg er pr. dags dato fortsat uden svar på mine breve til  

 kommunen af 3. juli 2000, 14. juli 2000, 6. august 2000, 12. august 2000, 19.  

 august 2000, 26. august 2000, 3. september 2000, 7. september 2002, 8.  

 september 2000, 17. september 2000, 23. september 2001 og 19. september 2002,  

 18. oktober 2002, 24. oktober 2002, 31. oktober 2002, 13. november 2002 og  

 21.  

 november  

 2002. I et brev af 26. november 2002 afgav kommunen en udtalelse til  

 Tilsynsrådet for Roskilde Amt.
Kommunen skrev bl.a. følgende:
Klager (A) fremførte på et møde mellem (B)-by Bylaug og Social-  

 og miljøudvalget den 19. september 2002, at han havde fremsendt skrivelser,  

 der ikke var besvaret af Hvalsø Kommune.
På mødet aftaltes et nyt møde den  

 26.  

 september.
Formanden for Social- og miljøudvalget (C) afholdt den 26.  

 september 2002 et møde med klager (A). I mødet deltog desuden forv.chef (D).  

 På  

 mødet forsikrede kommunen, at klager skulle have svar på de spørgsmål, der  

 ikke måtte være besvaret.
Kommunen anmodede klager om at opgøre, hvilke  

 spørgsmål der manglede svar på.
Dette fandt klager ikke anledning til at  

 gøre,  

 men svarede, at det måtte kommunen selv vurdere.
Endvidere fremførte klager,  

 at mange af hans spørgsmål var polemiske og ikke mulige at svare på. Brevvekslingen mellem A og Hvalsø Kommune fortsatte i den  

 følgende periode.
Bl.a. rykkede A i et brev af 12. december 2002 for svar på  

 tidligere henvendelser til kommunen, herunder brevet af 3. juli 2000, og i et  

 brev af 14. december 2002 anmodede A kommunen om at besvare nogle spørgsmål i  

 forbindelse med en tidligere anmodning om aktindsigt, og han rykkede for svar  

 på tidligere henvendelser til kommunen.
 I et brev af 20. december 2002 bekræftede Hvalsø Kommune at  

 kommunen havde modtaget As breve af 12. og 14. december 2002, og  

 oplyste at  

 han ville modtage svar på brevene medio januar 2003.
 I breve af 23. december 2002 samt 3., 10. og 16. januar 2003  

 rykkede A for svar på sin klage af 13. november 2002.
 Hvalsø Kommune bekræftede i et brev af 16. januar 2003 at  

 kommunen havde modtaget As breve af 23. december 2002 samt 3. og 10.  

 januar  

 2003. Desuden oplyste kommunen at den desværre ikke som lovet i brevet af 20.  

 december 2002 så sig i stand til at give A svar på hans henvendelser medio  

 januar 2003, men kommunen oplyste at A kunne forvente at få svar ultimo  

 januar/primo februar, også på hans klage af 13. november 2002.
 I et brev af 17. januar 2003 besvarede kommunen As brev af 16.  

 januar 2003 med en henvisning til sit eget brev af 16. januar 2003, og  

 kommunen  

 tilføjede at den forventede at kunne give ham et svar ultimo januar/primo  

 februar.
 A henvendte sig til mig i breve af 16. og 17. januar 2003. Det  

 fremgik af As klage at han var utilfreds med at kommunen ikke havde  

 oplyst  

 hvornår hans henvendelse af 13. november 2002 ville blive besvaret, og A  

 spurgte  

 om jeg kunne udvirke at kommunen besvarede hans henvendelser.
Jeg meddelte A i et brev af 23. januar 2003 at jeg havde  

 besluttet ikke at foretage mig mere i sagen.
I den forbindelse henviste jeg  

 bl.a. til at kommunen havde oplyst at A kunne forvente svar i slutningen af  

 januar eller begyndelsen af februar 2003.
I brev af 10. februar 2003 meddelte Hvalsø Kommune A at kommunen  

 efter en gennemgang af hans skrivelser var af den opfattelse at alle forhold  

 var blevet belyst og besvaret i den pågældende sag.
Hvalsø Kommune tilføjede  

 at kommunen havde vist vilje til at besvare de spørgsmål som A mente måtte  

 restere  

 ubesvarede, men det havde ikke været muligt for kommunen at få disse  

 spørgsmål  

 præciseret.
Da kommunen ikke så muligheder for at tilvejebringe  

 besvarelser/beslutninger som A fandt tilfredsstillende, meddelte kommunen ham  

 at den ikke så sig i stand til at besvare yderligere henvendelser fra ham i  

 denne sag.
A klagede til mig på ny den 11. februar 2003, og den 2.  

 september 2003 bad jeg Hvalsø Kommune om en udtalelse i anledning af hans  

 klage.
I den forbindelse bad jeg bl.a. kommunen om i udtalelsen at komme ind  

 på  

 spørgsmålet om i hvilket omfang kommunen havde besvaret As brev af 3.  

 juli  

 2000. Under henvisning til Hvalsø Kommunes breve af 20. december 2002 samt  

 16.  

 januar og 10. februar 2003 bad jeg desuden kommunen om i udtalelsen at komme  

 ind på hvad kommunen havde foretaget sig for at få præciseret de spørgsmål  

 som  

 A mente måtte restere ubesvarede.
Jeg bad endvidere kommunen om i udtalelsen  

 at komme ind på spørgsmålet om på hvilken måde kommunen havde besvaret de  

 klager og spørgsmål som fremgik af As breve af 13. november samt 12. og  

 14.  

 december 2002. Endelig bad jeg kommunen om i udtalelsen at komme ind på den  

 nærmere forståelse af det i brevet af 10. februar 2003 anførte hvorefter  

 kommunen  

 ikke så sig i stand til at besvare yderligere henvendelser fra A i den  

 pågældende sag.
I et brev af 29. juli 2003 tog Tilsynsrådet for Roskilde Amt  

 stilling til den klage som A havde indbragt for tilsynsrådet i brevet af 19.  

 september 2002. Tilsynsrådet udtalte at det var en mangel at der ikke forelå  

 notater som dokumenterede at kommunen havde ført tilsyn med at byggearbejdet,  

 herunder anvendelsen af 1600 tons affaldsslagger, skete i overensstemmelse  

 med  

 de dagældende regler.
Tilsynsrådet gav endvidere udtryk for at kommunen ved  

 en  

 senere besigtigelse og udarbejdelse af tilsynsrapport havde rettet op på det  

 mangelfulde tilsyn.
Tilsynsrådet fandt i øvrigt at kommunen ikke havde  

 handlet  

 i strid med lovgivningen, men tilføjede at det lå uden for tilsynsrådets  

 kompetence  

 at tage stilling til om kommunen havde levet op til god forvaltningsskik.
I et brev af 2. december 2003 afgav Hvalsø Kommune en udtalelse  

 i anledning af As klage til mig.
Kommunen skrev følgende:
 Ombudsmanden anmoder specielt om, at Hvalsø Kommune i udtalelsen  

 kommer ind på spørgsmålet om i hvilket omfang kommunen har besvaret  

 (A)s brev  

 af 3. juli 2000.
I skrivelsen stiller klager flere spørgsmål vedrørende  

 planstatus (punkterne 1-5) for arealet (del af matr.nr. (X)), hvorpå  

 bygningen  

 er opført.
I henhold til klager, har der været givet forskellige modstridende  

 oplysninger om ejendommens planstatus.
Det pågældende areal er beliggende i  

 landzone og udenfor lokalplanens områdeafgrænsning, dermed er amtet  

 zonemyndighed.
Hvis bygningen var opført på areal indenfor lokalplanens  

 områdeafgrænsning havde Hvalsø Kommune været zonemyndighed.
I øvrigt skal der  

 til bygninger, som er nødvendige for landbrugets drift ikke indhentes  

 tilladelse,  

 når de er beliggende sammen med eller i nærheden af eksisterende  

 landbrugsbygninger  i sådanne tilfælde skal bygningen alene anmeldes  

 til kommunen.  

 Denne bygning er vurderet til at være nødvendig for landbrugets drift og  

 kræver derfor ikke en tilladelse i h.t. planloven.
Skrivelsens punkt 6 omhandler støjproblemer fra hallen.
Klager  

 fremfører at det ikke er eventuel støj fra hallen, spørgsmålet angår, men  

 reflekteret støj fra trafikken på amtsvejen gennem (B)-by med henvisning til  

 lov om planlægning.
Hvalsø Kommune kan ikke behandle sagen i forhold til lov  

 om  

 planlægning, idet samtlige ejendomme i (B)- by er beliggende i landzone, og  

 at  

 kompetencen i henhold til denne lovgivning på det pågældende tidspunkt  

 henhørte under Roskilde Amt og HUR.
 Punkt 7 om eksisterende bygningers rummelighed.  

 Landsbrugsejendommes rummelighed drejer sig ikke alene om frihøjder, men  

 snarere om bygningernes kapacitet i forhold til landbrugsdriften.
Punkt 8 om udlejning af driftsbygninger.
Spørgsmålet om udlejede  

 bygninger er irrelevant i kommunens sagsbehandling.
Der henvises i øvrigt til  

 svaret under punkterne 1-5.
Punkt 9 om amtets intervenering i sagen.
Kommunen finder ikke at  

 spørgsmålet har nogen relevans i sagsbehandlingen og at spørgsmålet er  

 polemisk.
 Punkt 10 om ankeskrivelse af 23. april 2000. Kommunen finder  

 ikke at spørgsmålet har nogen relevans i sagsbehandlingen og at spørgsmålet  

 er  

 polemisk.
Punkt 11 om kendelse fra Fredningsnævnet.
Fredningskendelsen er  

 ikke til hinder for opførelse af landbrugsbygninger.
Formålet er netop at  

 sikre landbrugsdriften i området og begrænse antallet af boligbebyggelser.  

 Det samme forhold er gældende for eventuel naturpark.
I henhold til fredning  

 og  

 naturpark er det mere hensigtsmæssigt at placere landbrugsbygninger i  

 umiddelbar tilknytning til eksisterende bebyggelse end at placere dem i det  

 åbne land.
Punkt 12 om tilladelse til at udlægge affaldsslagger.  

 Tilladelsen kræver, at affaldsslagger forsegles, således at regnvand ikke kan  

 sive gennem det udlagte affaldsslagger og videre ned til grundvandet.
Der kan  

 således udlægges affaldsslagger uden for hallen, når arealet forsegles, hvis  

 vandgennemtrængning i slagger-laget hindres.
Hvalsø Kommune mener, at klager tidligere har fået disse  

 spørgsmål besvaret af Hvalsø Kommune skriftligt og/eller mundtligt i  

 forbindelse med de møder udvalgsformanden og forvaltningen har afholdt med  

 klager.
Endvidere er mange spørgsmål besvaret af andre myndigheder, samt en  

 del spørgsmål er udenfor kommunens myndighedsområde og andre af polemisk  

 karakter, som det ikke er kommunen muligt at svare på, hvilket klager i  

 øvrigt  

 personligt har tilkendegivet overfor udvalgsformanden.
 Da kommunen mener at have svaret på alle spørgsmål, har  

 udvalgsformanden anmodet klager om at formulere de ubesvarede spørgsmål,  

 hvilket klager ikke har ønsket, men svaret at det kunne kommunen selv gøre.
Hvalsø Kommune finder derfor, at det ikke er muligt at hjælpe  

 klager yderligere i denne sag. A kommenterede Hvalsø Kommunes udtalelse i et brev af 25.  

 december  

 2003. A  

 skrev bl.a. følgende:
 1. Kommentarer til  

 konkrete afsnit i kommunens besvarelse.
Til besvarelsens afsnit 11  

 (Hvalsø Kommune mener  ) Jeg har ingen spørgsmål fået besvaret ved den ene lejlighed hvor  

 jeg har haft mulighed for at drøfte sagen med udvalgsformanden og ingeniør (  

 )  

 Hvalsø Kommune.
Lejligheden var et meget kort møde, hvor jeg udtalte, at jeg var  

 af den opfattelse, at enkelte af de spørgsmål jeg havde stillet kommunen  

 ville kommunen få endog meget svært ved at besvare tilfredsstillende.
Ved  

 samme  

 møde udtalte jeg, at en velfungerende kommunal administration ikke behøvede  

 spørge en klager hvilke klagepunkter kommunen ikke havde besvaret.
På mødet,  

 der fandt sted den 26. september 2002, lovede kommunen mig at have besvaret  

 alle udestående spørgsmål inden 14 dage! Jeg har  efterfølgende  overfor kommunen helt præcist i flere  

 skrivelser til kommunen angivet hvilke spørgsmål kommunen ikke har besvaret.  

 (Der er til Folketingets Ombudsmand tilgået kopier af disse  

 skrivelser.) Jeg bad den 5. januar 2004 Hvalsø Kommune om eventuelle  

 bemærkninger til det som A havde anført i brevet af 25. december 2003.  

 Kommunen  

 meddelte mig i brev af 2. januar [skal være februar; min bemærkning] 2004 at  

 kommunen ingen bemærkninger havde til As brev.
Ombudsmandens udtalelse Jeg har begrænset min undersøgelse til spørgsmålet om Hvalsø Kommunes  

 besvarelse af Deres breve af 3. juli 2000 samt 13. november og 12. og 14.  

 december 2002. Ombudsmanden afgør selv om en klage giver tilstrækkelig  

 anledning til undersøgelse (§ 16, stk. 1, i lov nr. 473 af 12. juni 1996 om  

 Folketingets Ombudsmand).
 Hvalsø Kommune har anført at de spørgsmål som fremgik af Deres brev af 3.  

 juli 2000, er blevet besvaret tidligere, herunder i forbindelse med de møder  

 formanden for social- og miljøudvalget og forvaltningen har afholdt med Dem.  

 De har bestridt at kommunen på et møde med Dem har besvaret spørgsmålene.
Ombudsmandsinstitutionen er ikke egnet til at afklare et bevisspørgsmål som  

 det foreliggende fordi ombudsmanden i almindelighed ikke har mulighed for at  

 afhøre vidner i sagen, men behandler klager på et skriftligt grundlag.
En  

 endelig konstatering af i hvilket omfang de spørgsmål  

 som fremgik af Deres brev af 3. juli 2000, er blevet besvaret mundtligt under  

 et møde, vil derfor ikke kunne gennemføres inden for rammerne af min  

 undersøgelse.
Jeg foretager mig derfor ikke yderligere angående dette  

 forhold.
Hvalsø Kommune bekræftede i brevet af 20. december 2002 til Dem  

 at kommunen havde modtaget Deres breve af 12. og 14. december 2002, og  

 kommunen oplyste samtidig at De ville modtage svar på brevene medio januar  

 2003. I brevet af 16. januar 2003 oplyste kommunen at den desværre ikke som  

 lovet så sig i stand til at give Dem svar på Deres henvendelser medio januar  

 2003, men kommunen oplyste at De kunne forvente at få svar ultimo  

 januar/primo  

 februar, også på Deres klage af 13. november 2002. Kommunen bekræftede dette  

 tilsagn i brevet af 17. januar 2003. I brev af 10. februar 2003 meddelte  

 kommunen Dem imidlertid at den efter en gennemgang af Deres skrivelser var af  

 den opfattelse at alle forhold var blevet belyst og besvaret i den pågældende  

 sag.
Kommunen tilføjede at den havde vist vilje til at besvare de spørgsmål  

 som De mente måtte restere ubesvarede, men det havde ikke været muligt for  

 kommunen at få disse spørgsmål præciseret.
Da kommunen ikke så muligheder for  

 at tilvejebringe besvarelser/beslutninger som De fandt tilfredsstillende,  

 meddelte  

 kommunen Dem at den ikke så sig i stand til at besvare yderligere  

 henvendelser  

 fra Dem i denne sag.
I min henvendelse til Hvalsø Kommune bad jeg kommunen om en  

 udtalelse om sagen, og jeg bad kommunen om i den forbindelse bl.a. at oplyse  

 hvad kommunen havde foretaget sig for at få præciseret de spørgsmål som De  

 mente måtte restere ubesvarede.
Jeg bad endvidere kommunen om i udtalelsen at  

 komme ind på spørgsmålet om på hvilken måde kommunen havde besvaret de klager  

 og spørgsmål som fremgik af Deres breve af 13. november samt 12. og 14.  

 december 2002. Endelig bad jeg kommunen om i udtalelsen at komme ind på den  

 nærmere forståelse af det i brevet af 10. februar 2003 anførte hvorefter  

 kommunen ikke så sig i stand til at besvare yderligere henvendelser fra Dem i  

 den pågældende sag.
Hvalsø Kommune har ikke besvaret denne del af min  

 henvendelse.
Brevet af 13. november 2002 indeholder 32 spørgsmål som er  

 markeret ved hjælp af punktopstilling og anvendelsen af kursivskrift.
Jeg må  

 lægge til grund at Hvalsø Kommune var i tvivl om i hvilket omfang disse  

 spørgsmål tidligere var blevet besvaret, og det ville derfor have været bedst  

 stemmende med god forvaltningsskik hvis kommunen havde undersøgt om de  

 spørgsmål som dette brev indeholdt, var blevet besvaret tidligere.
En sådan  

 undersøgelse kunne være foretaget i perioden mellem den 13. november 2002 og  

 den 16. januar 2003 hvor kommunen gav tilsagn om at besvare Deres brev af 13.  

 november 2002, og den kunne være gennemført ved en gennemgang af de breve som  

 kommunen tidligere havde sendt.
I det omfang de nævnte spørgsmål var blevet  

 besvaret mundtligt, burde der i overensstemmelse med god forvaltningsskik  

 have  

 været foretaget notat herom, og et sådant notat kunne indgå i den nævnte  

 undersøgelse.
Hvis der ikke var taget de fornødne notater og der af denne  

 grund ikke var sikkerhed for at bestemte spørgsmål var blevet besvaret  

 mundtligt, måtte kommunen enten anse disse spørgsmål for ubesvarede eller  

 rette henvendelse til Dem for at få afklaret om De anså disse nærmere angivne  

 spørgsmål for ubesvarede.
Det er således min opfattelse at når der trods  

 nærmere undersøgelser er tvivl om hvorvidt en myndighed har besvaret de  

 spørgsmål den har modtaget fra en borger, kan myndigheden anmode den  

 pågældende borger om at bistå med at afklare hvilke spørgsmål der ikke er  

 blevet besvaret; men myndigheden kan i almindelighed ikke undlade at foretage  

 de her nævnte undersøgelser med henvisning til at den pågældende borger ikke  

 har ønsket at medvirke til at præcisere hvilke spørgsmål der må anses for  

 ubesvaret.
Ud over de nævnte spørgsmål indeholder Deres brev af 13.  

 november 2002 en opremsning af 14 tidligere breve fra Dem til kommunen som De  

 anså for ubesvarede.
Hovedparten af disse breve havde De også tidligere  

 rykket  

 for svar på.
Efter min opfattelse havde det været bedst stemmende med god  

 forvaltningsskik hvis kommunen ved en gennemgang af sin journal havde sikret  

 sig at den havde modtaget de pågældende breve, og at de var blevet besvaret.
Deres breve af 12. og 14. december 2002 er væsentligt kortere og  

 indeholder færre spørgsmål end brevet af 13. november 2002. Også i disse  

 breve  

 bliver det oplyst at en række tidligere breve fra Dem til Hvalsø Kommune ikke  

 er blevet besvaret, men det er kun delvist præciseret hvilke breve det drejer  

 sig om.
Kommunen meddelte Dem i brevene af 20. december 2002 og 16. januar  

 2003 at De ville modtage svar på Deres breve af 12. og 14. december 2002. Det  

 ville derfor have været bedst stemmende med god forvaltningsskik hvis  

 kommunen  

 på samme måde som nævnt ovenfor havde undersøgt nærmere hvilke af de  

 spørgsmål  

 som disse to breve indeholdt, der allerede var blevet besvaret.
Endvidere  

 burde kommunen på samme måde som nævnt ovenfor have undersøgt nærmere om  

 kommunen havde modtaget og besvaret de tidligere breve fra Dem til kommunen  

 der i brevene af 12. og 14. december 2002 var omtalt som ubesvarede, og som  

 samtidig var tilstrækkeligt identificerede.
 Det skal understreges at den omstændighed at kommunen efter reglerne  

 for god forvaltningsskik burde have undersøgt hvilke breve og spørgsmål fra  

 Dem som ikke var blevet besvaret, ikke indebærer at kommunen havde pligt til  

 at besvare samtlige spørgsmål som De har stillet.
 Forvaltningsloven (lov nr. 571 af 19. december 1985 som senest  

 ændret ved lov nr. 382 af 6. juni 2002) indeholder følgende bestemmelser i §  

 7:
   

  

 § 7.  

  

 En  

 forvaltningsmyndighed skal i fornødent omfang yde vejledning og bistand til  

 personer, der retter henvendelse om spørgsmål inden for myndighedens  

 sagsområde.
Stk. 2.  

  

 Modtager en  

 forvaltningsmyndighed en skriftlig henvendelse, som ikke vedrører dens  

 sagsområde,  

 videresendes henvendelsen så vidt muligt til rette myndighed. Derudover indeholder loven bestemmelser om bl.a. begrundelse og  

 aktindsigt.
Også offentlighedsloven og lov om aktindsigt i miljøoplysninger  

 indeholder bestemmelser om aktindsigt.
Disse bestemmelser suppleres af  

 ulovbestemte regler og af reglerne for god forvaltningsskik.
En anmodning fra en borger om at blive bekendt med oplysninger i  

 bestemte sager eller dokumenter skal efterkommes af den pågældende myndighed  

 medmindre den er omfattet af en af undtagelsesbestemmelserne i lovgivningen  

 om  

 aktindsigt.
Reglerne om aktindsigt tager ikke sigte på de tilfælde hvor en  

 borgers ønske om oplysninger ikke er udformet som en anmodning om indsigt i  

 bestemte  

 sager eller dokumenter, men de vil i et vist omfang være omfattet af  

 bestemmelsen i forvaltningslovens § 7, stk. 1, om vejledningspligt.
Det må  

 imidlertid efter min opfattelse anses for bedst stemmende med god  

 forvaltningsskik at en myndighed  også i tilfælde som ikke er omfattet  

 af lovgivningens  

 regler om aktindsigt og vejledningspligt  så vidt muligt besvarer de  

 spørgsmål  

 som den modtager fra borgerne.
Dette udgangspunkt må dog begrænses eller  

 fraviges i en række tilfælde.
Således er en myndighed naturligvis ikke  

 berettiget til at tilsidesætte lovgivningens regler om tavshedspligt og om  

 behandling af personoplysninger.
På samme måde kan det ikke forlanges at en  

 myndighed besvarer et spørgsmål der ikke angår den pågældende myndighed, da  

 sådanne spørgsmål bør oversendes til den relevante myndighed i  

 overensstemmelse med princippet i forvaltningslovens § 7, stk. 2.
Udgangspunktet må også fraviges i andre tilfælde.
Det vil således  

 normalt ikke kunne kræves at en myndighed besvarer et spørgsmål hvis  

 myndigheden for nylig har besvaret et tilsvarende spørgsmål fra den samme  

 borger.
Normalt vil det heller ikke kunne kræves at en myndighed giver et  

 indholdsmæssigt  

 fuldt dækkende svar på et spørgsmål hvis dette forudsætter at myndigheden  

 udfolder en ganske betydelig indsats for at klarlægge bestemte forhold.
Dette  

 gælder navnlig hvis spørgsmålet kun har ringe betydning for den pågældende  

 borger eller for offentligheden.
Ved bedømmelsen af i hvilket omfang en myndighed bør svare på  

 spørgsmål fra en borger, må spørgsmålets karakter også tages i betragtning.  

 Hvis spørgsmålet efter sit indhold ikke er en anmodning om at få oplysninger  

 om  

 et bestemt forhold, men derimod angår begrundelsen for bestemte handlinger  

 eller undladelser fra myndighedens side, må der således ved vurderingen af  

 myndighedens svar lægges vægt på om den har fulgt de begrundelsesregler der  

 følger af forvaltningsloven og af reglerne for god forvaltningsskik.
Er der  

 tale  

 om et spørgsmål som efter sit indhold må anses for en kritik af myndigheden  

 snarere end en anmodning om at få oplysninger om et bestemt forhold, må det  

 ved bedømmelsen af svaret indgå om myndigheden i rimeligt omfang har besvaret  

 denne kritik.
Såfremt en borger stiller en myndighed et spørgsmål der  

 vedrører  

 den pågældendes retsstilling i forhold til myndigheden, må myndigheden  

 besvare  

 spørgsmålet i overensstemmelse med bestemmelsen om vejledningspligt i  

 forvaltningslovens § 7, stk. 1, og de uskrevne regler om vejledningspligt.
På visse forvaltningsområder gælder der særlige regler om  

 myndighedernes pligt til at informere og vejlede borgerne, og myndighederne  

 må  

 naturligvis sikre sig at disse regler følges.
Som et eksempel på en sådan  

 regel  

 kan nævnes § 5 i lov om retssikkerhed og administration på det sociale  

 område.  

 På miljøområdet må særlig bestemmelserne i Århuskonventionen (konvention om  

 adgang til oplysninger, offentlig deltagelse i beslutningsprocesser samt  

 adgang  

 til klage og domstolsprøvelse på miljøområdet) tages i betragtning.  

 Konventionens formål er bl.a. at fastslå myndighedernes aktive  

 oplysningspligt  

 over for borgerne og at sikre offentlighedens mulighed for at deltage i  

 myndighedernes  

 beslutningsproces.
 Der kan ikke opstilles bestemte regler for hvor hurtigt en  

 myndighed bør besvare en henvendelse fra en borger, men generelt bør sager  

 der behandles af offentlige myndigheder, behandles så hurtigt som muligt.
