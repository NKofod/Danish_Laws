Bekendtgørelse om kontrol med volumenmålere og  

  

 måleanlæg der anvendes til måling af væsker med  

  

 undtagelse af vand I medfør af § 11, § 13, stk. 2, § 14  

 og § 16, stk. 1 og stk. 3 i lov om erhvervsfremme, jf.  

 lovbekendtgørelse  

 nr. 992 af 8. december 2003, fastsættes:
Kapitel 1 Almindelige bestemmelser § 1.  

  

 Volumenmålere,  

 supplerende udstyr til volumenmålere og måleanlæg, der anvendes til måling af  

 volumen af væsker med undtagelse af vand, og hvor betaling erlægges på  

 grundlag  

 af målingen, skal opfylde de krav og underkastes den måletekniske kontrol,  

 der  

 er fastsat i denne bekendtgørelse og i de måletekniske forskrifter, hvortil  

 bekendtgørelsen henviser.
§ 2.  

  

 Måleanlæg,  

 volumenmålere og supplerende udstyr til volumenmålere, der er omfattet af  

 § 1, skal opfylde det måletekniske direktiv »Volumen-væskemåler/-anlæg  

 til  

 væsker med undtagelse af vand.
Bestemmelser for typegodkendelser og  

 verifikation« eller enhver anden teknisk standard eller forskrift, der  

 opfylder  

 samme krav til sikkerhed og brugbarhed.
 Stk. 2.  

  

 Dokumentation  

 for opfyldelse af de i stk. 1, nævnte krav skal foreligge i form af EØF-  

 eller national typegodkendelse og førstegangsverifikation.
 § 3.  

  

 Bekendtgørelsen angår:
 1)  

 	  

 Producenter,  

 importører og forhandlere af måleudstyr omfattet af § 1, (i det følgende  

 benævnt udstyrsleverandører).
2)  

 	  

 Virksomheder m.v.,  

 der har rådighed over udstyr omhandlet af denne bekendtgørelse, og som  

 anvender  

 det til de formål, som er anført i § 1, (i det følgende benævnt  

 instrumentejere) og 3)  

 	  

 Virksomheder/forbrugere  

 der udgør den part i transaktionen, som ikke har rådighed over udstyret, (i  

 det  

 følgende benævnt forbrugere).
Kapitel 2 Definitioner § 4.  

  

 Ved  

 typegodkendelse forstås i denne bekendtgørelse den beslutning, som medfører  

 anerkendelse af, at konstruktionen af et måleinstrument opfylder  

 forskriftsmæssige krav.
Ved EØF-typegodkendelse forstås en typegodkendelse  

 meddelt af en kompetent myndighed i en af EU/EØS-medlemslandene i  

 overensstemmelse med regler fastsat i et EØF-direktiv.
Ved national  

 typegodkendelse  

 forstås en dansk typegodkendelse, der ikke er en EØF-typegodkendelse.
 Stk. 2.  

  

 Ved en  

 typegodkendelsesattest forstår et dokument, som attesterer, at  

 typegodkendelse  

 er blevet givet.
Stk. 3.  

  

 Ved  

 typeprøvning forstås i denne bekendtgørelse den undersøgelse af  

 konstruktionen  

 af et måleinstrument, som udføres med henblik på typegodkendelse af  

 instrumentet.
Undersøgelsen kan omfatte prøvning af et eller flere  

 eksemplarer  

 af konstruktionen og vurdering af den tilhørende dokumentation.
 Stk. 4.  

  

 Akkrediteret  

 prøvning i denne bekendtgørelse er prøvning udført af et akkrediteret  

 prøvningslaboratorium  

 i henhold til laboratoriets akkreditering efter DS/EN ISO/IEC 17025, og hvor  

 laboratoriet er akkrediteret af Den Danske Akkrediterings- og Metrologifond  

 (DANAK) eller af et tilsvarende akkrediteringsorgan, som er medunderskriver  

 af  

 EAs (European co-operation for Accreditation) multilaterale aftale om  

 gensidig  

 anerkendelse.
 § 5.  

  

 Ved  

 verifikation forstås i denne bekendtgørelse de operationer, som omfatter en  

 identifikation, undersøgelse, kalibrering og mærkning/plombering, og som  

 konstaterer og bekræfter, at måleren opfylder forskriftsmæssige krav specielt  

 angående målenøjagtighed.
Stk. 2.  

  

 Ved  

 førstegangsverifikation forstås i denne bekendtgørelse verifikation af et  

 måleinstrument, som ikke har været verificeret før.
Ved  

 EØF-førstegangsverifikation forstås førstegangsverifikation udført af en  

 kompetent myndighed i en af EU/EØS-medlemslandene i overensstemmelse med  

 regler  

 fastsat i et EØF-direktiv.
Ved national førstegangsverifikation forstås en  

 dansk førstegangsverifikation, der ikke er en EØF-førstegangsverifikation.
 Stk. 3.  

  

 Ved  

 reverifikation forstås en verifikation, som følger efter  

 førstegangsverifikation.
 Stk. 4.  

  

 Ved  

 periodisk verifikation forstås reverifikation, som gennemføres med bestemte  

 tidsintervaller.
 § 6.  

  

 Ved  

 kalibrering af et måleinstrument forstås i denne bekendtgørelse den  

 fremgangsmåde, der under fastlagte betingelser kan vise, hvilken forskel der  

 er  

 mellem værdierne på instrumentet og de tilsvarende kendte, korrekte værdier.
 Stk. 2.  

  

 Akkrediteret  

 kalibrering i denne bekendtgørelse er kalibrering udført af et akkrediteret  

 kalibreringslaboratorium  

 i henhold til laboratoriets akkreditering efter DS/EN ISO/IEC 17025, og hvor  

 laboratoriet er akkrediteret af Den Danske Akkrediterings- og Metrologifond  

 (DANAK) eller af et tilsvarende akkrediteringsorgan, som er medunderskriver  

 af  

 EAs multilaterale aftale om gensidig anerkendelse.
Kapitel 3 Udstyrsleverandører m.fl.
 § 7.  

  

 Producenter, importører og forhandlere af måleudstyr omfattet af § 1, må  

 ikke sælge eller levere måleudstyr til anvendelse efter § 1,  

 stk. 1,  

 medmindre måleudstyret er typegodkendt.
 Stk. 2.  

  

 Måleudstyret skal tillige være førstegangsverificeret inden leveringen,  

 medmindre det klart fremgår af kontrakten vedrørende måleudstyrets levering,  

 at  

 køberen vil lade førstegangsverifikationen udføre.
Kapitel 4 Instrumentejere § 8.  

  

 De  

 i § 3, nr. 2 omhandlede virksomheder må ikke til afregningsformål  

 installere måleudstyr eller betinge måleudstyr installeret, der er omfattet  

 af  

 denne bekendtgørelse, medmindre måleudstyret er verificeret.
§ 9.  

  

 Måleudstyr, der anvendes i henhold til § 1, og som er repareret eller på  

 anden måde har været udsat for indgreb, der kan påvirke måleudstyrets  

 nøjagtighed eller hvorved plombering er blevet brudt, skal reverificeres, før  

 det på ny anvendes.
Udstyret skal ligeledes reverificeres, såfremt dets  

 plombering er blevet brudt.
§ 10.  

  

 Målere/måleudstyr/måleanlæg, der anvendes som beskrevet i § 1, er  

 underlagt periodisk reverifikation.
Perioden er 2 år og reverifikationen skal  

 foretages senest i samme kvartal 2 år efter sidste verifikationsdato.
Hvis  

 sidste verifikation er en EØF-førstegangsverifikation, skal, hvis det  

 nøjagtige  

 tidspunkt for verifikationen ikke er kendt, reverifikationen ske senest i  

 sidste  

 kvartal året efter det år, i hvilket EØF-førstegangsverifikationen er  

 foretaget.
 Stk. 2.  

  

 Det  

 påhviler instrumentejeren, jf. § 3. nr. 2, at sørge for, at  

 måleren/måleudstyret er behørigt periodisk verificeret, samt at sikre sig at  

 brugstolerancen, der er lig med det dobbelte af verifikationstolerancen, ikke  

 overskrides.
 Stk. 3.  

  

 En  

 reparatør, der ved reparation af en måler/måleudstyr/måleanlæg har foretaget  

 et  

 indgreb, der kræver reverifikation af jf. § 9, skal straks give  

 meddelelse  

 herom til den under stk. 2, nævnte ansvarlige.
 Stk. 4.  

  

 Det  

 påhviler den efter stk. 2 ansvarlige at rekvirere reverifikation hos et  

 bemyndiget laboratorium jf. § 13, stk.3.
 § 11.  

  

 Den, der udskifter eller beordrer udskiftning af verificerede delkomponenter,  

 er ansvarlig for, at den samlede måler/måleanlæg opfylder bekendtgørelsens  

 krav  

 og specifikationer i typegodkendelsen vedrørende sammenkobling af  

 delkomponenter.
Kapitel 5 Forbrugere § 12.  

  

 Forbrugere må ikke uretmæssigt foretage indgreb i målere/måleanlæg eller på  

 anden måde påvirke udstyrets korrekte funktion.
Kapitel 6 Typegodkendelse, verifikation og tilsyn § 13.  

  

 EØF-typegodkendelse kan søges hos og meddeles af Den Danske Akkrediterings-  

 og  

 Metrologifond.
National typegodkendelse søges hos og meddeles af Den Danske  

 Akkrediterings- og Metrologifond.
Ansøgningen skal indeholde dokumentation  

 for,  

 at instrumentet overholder lovmæssige krav i form af en typeprøvningsrapport  

 fra et akkrediteret laboratorium eller fra en kompetent myndighed i et EU/EØS  

 medlemsland.
 Stk. 2.  

  

 Hvor der ikke  

 findes akkrediterede laboratorier med fornøden akkreditering til de  

 prøvninger,  

 der kræves for en given måler, godkender Den Danske Akkrediterings- og  

 Metrologifond andre egnede laboratorier.
 Stk. 3.  

  

 Verifikation, herunder førstegangsverifikation, udføres af laboratorier, som  

 er  

 særligt bemyndiget hertil af Den Danske Akkrediterings- og Metrologifond, og  

 som har den fornødne akkreditering fra Den Danske Akkrediterings- og  

 Metrologifond  

 (DANAK) eller af et tilsvarende akkrediteringsorgan, som er medunderskriver  

 af  

 EAs multilaterale aftale om gensidig anerkendelse.
 Stk. 4.  

  

 Verifikation rekvireres direkte hos et bemyndiget laboratorium, der opkræver  

 betaling herfor.
 Stk. 5.  

  

 Verificerede målere/måleanlæg skal mærkes med verifikationsmærke og årsmærke  

 samt en verifikationsmærkat som anført i bilag 1.
 Stk. 6.  

  

 Verifikationsmærkaten angiver perioden inden for hvilken den periodiske  

 reverifikation er gældende.
 Stk. 7.  

  

 Den Danske  

 Akkrediterings- og Metrologifond eller heraf bemyndigede fører tilsyn med, at  

 denne bekendtgørelses bestemmelser overholdes.
Stk. 8.  

  

 Den Danske  

 Akkrediterings- og Metrologifond fastsætter priserne for typegodkendelser  

 inden  

 for de aftalte rammer mellem Sikkerhedsstyrelsen og Den Danske  

 Akkrediterings-  

 og Metrologifond.
Det skal herved lægges til grund, at de med arbejdet  

 forbundne omkostninger fuldt ud dækkes af priserne.
 Stk. 9.  

  

 Den Danske  

 Akkrediterings- og Metrologifond bestemmer, hvilke udenlandske  

 kalibreringscertifikater,  

 der kan anerkendes her i landet.
Kapitel 7 Dispensation m.v.
§ 14.  

  

 Den  

 Danske Akkrediterings- og Metrologifond kan i særlige tilfælde dispensere fra  

 fastsatte bestemmelser.
Dispensationen kan gøres betinget af særlige vilkår.
§ 15.  

  

 For  

 måleinstrumenter, der opererer efter nye måleprincipper, nye målemetoder,  

 eller  

 som har andre konstruktive udformninger end forudsat i gældende tekniske  

 forskrifter, kan Den Danske Akkrediterings- og Metrologifond træffe afgørelse  

 om typegodkendelse og førstegangsverifikation i henhold til det måletekniske  

 direktiv »Typegodkendelse af måleudstyr.
Retningslinier vedr.  

 dispensationer«.
Kapitel 8 Anke, straf m.v.
 § 16.  

  

 Den  

 Danske Akkrediterings- og Metrologifonds afgørelser i henhold til denne  

 bekendtgørelse kan indbringes for Sikkerhedsstyrelsen.
 Stk. 2.  

  

 Sikkerhedsstyrelsens  

 afgørelser kan ikke indbringes for anden administrativ myndighed.
 § 17.  

  

 Den  

 Danske Akkrediterings- og Metrologifond kan kræve meddelt alle sådanne  

 oplysninger, som skønnes nødvendige for udøvelse af opgaver i henhold til  

 denne  

 bekendtgørelse.
 Stk. 2.  

  

 Instrumentejere  

 skal uden retskendelse give Sikkerhedsstyrelsen fri adgang til steder og  

 lokaliteter  

 i det omfang, det er nødvendigt for tilsynets gennemførelse.
 § 18.  

  

 Medmindre  

 højere straf er forskyldt efter anden lovgivning, straffes med bøde den der i  

 forbindelse med en afgørelse afgiver urigtige eller vildledende oplysninger  

 eller fortier oplysninger af betydning for sagen.
 Stk. 2.  

  

 Overtrædelse  

 af bestemmelserne i denne bekendtgørelse straffes med bøde.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 9 Ikrafttrædelse m.v.
 § 19.  

  

 Bekendtgørelsen træder i kraft den 1. januar 2004.
 Stk. 2.  

  

 Samtidig  

 ophæves bekendtgørelse nr. 84 af 1. marts 1950 angående Justerreglement,  

 bekendtgørelse  

 nr. 95 af 15. februar 1983 om foreløbig ordning vedrørende måleteknisk  

 kontrol  

 og bekendtgørelse nr. 181 af 19. marts 1991 om udstedelse og gennemførelse af  

 måletekniske bestemmelser, idet dog de i henhold til disse bekendtgørelser  

 udstedte godkendelser m.v. vedbliver at have gyldighed, indtil de udløber  

 eller  

 tilbagekaldes.
 § 20.  

  

 Bekendtgørelsen gælder ikke for Færøerne og Grønland.
Sikkerhedsstyrelsen, den 15. december  

 2003 Søren Krøigaard /Susanne Rosbach Bilag 1 Verifikationsmærker mv.
1. Verifikationsmærke eller   

 	  

 hvor  

 YY angiver kendingsbogstaver for den stat, i hvilken verifikationen er  

 foretaget, og   

 	  

 hvor XXX angiver  

 kendingsnummeret for det bemyndigede laboratorium, der har foretaget  

 verifikationen.
2. Årsmærke   

 	  

 Hvor ZZ angiver de 2  

 sidste cifre i verifikationsåret.
