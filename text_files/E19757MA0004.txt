Et firma, der er registreret efter merværdiafgiftsloven som  

 vognmandsvirksomhed, driver denne virksomhed ved indlejede selvstændigt  

 registrerede vognmænd.
Disse kan deltage i en forsikringsordning, hvortil der  

 indbetales et éngangsbeløb ved tilslutningen og derefter et fast  

 månedligt beløb.
Bidragene til ordningen faktureres særskilt af firmaet til  

 de indlejede vognmænd, og indbetalingerne fra disse føres på en særskilt  

 konto i firmaets bogholderi, hvoraf afholdes præmie til et forsikringsselskab  

 for godsforsikring og firmaets andel af den selvrisiko pr indtruffet  

 forsikringsbegivenhed, der er aftalt med forsikringsselskabet.
De indlejede  

 vognmænd bærer selv en mindre del af den med forsikringsselskabet aftalte  

 selvrisiko.
 Bidragene fra de indlejede vognmænd til forsikringsordningen er ikke  

 omfattet af afgiftspligten efter merværdiafgiftsloven.
