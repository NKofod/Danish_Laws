Som bebudet i orienteringsskrivelsen af 22. juni 1998 om klagereglerne for  

 afgørelser efter §§ 71 og 72 i lov nr. 410 af 26. juni 1998 om social service  

 (L 115) vedlægges ændringerne i bekendtgørelse nr. 457 af 26. juni 1998 om  

 ændring af bekendtgørelse om retssikkerhed og administration på det sociale  

 område. (* 1) Alle - uanset alder - der har fået kommunens afgørelse om hjælp efter §§  

 71 eller 72 kan i første omgang klage over afgørelsen til klagerådet og over  

 afgørelsen fra amtskommunen til det amtslige brugerråd.
 Klagerådet og brugerrådet kan ikke omgøre afgørelsen om personlig og  

 praktisk hjælp m.v., men klagerådet eller brugerrådet kan udtale sin  

 eventuelle kritik overfor kommunalbestyrelsen eller amtsrådet og komme med  

 forslag til ændringer af den konkrete afgørelse.
Klagerådet Klagerådet skal efter loven videresende sagen til kommunalbestyrelsen.  

 Kommunalbestyrelsen skal på dette grundlag vurdere afgørelsen og orientere  

 klageren om udfaldet heraf.
Den almindelige regel i retssikkerhedslovens § 17  

 om, at kommunalbestyrelsen ikke kan behandle sager om hjælp til  

 enkeltpersoner gælder også, når kommunalbestyrelsen behandler sager om  

 personlig og praktisk hjælp.
Det vil derfor være det eller de udvalg, som  

 behandler sager efter §§ 71 og 72 i serviceloven, der vurderer klagerådets  

 indstilling.
 Kommunalbestyrelsens afgørelse kan indbringes for det sociale nævn efter  

 reglerne i retssikkerhedslovens kapitel 10, dvs. at klagen indgives til  

 kommunen, der genvurderer afgørelsen efter reglerne om genvurdering i kapitel  

 2 i bekendtgørelsen om retssikkerhed og administration på det sociale område.
 Klagefristen på 4 uger, jf. § 67, stk. 1, i lov om retssikkerhed og  

 administration på det sociale område (retssikkerhedsloven) løber fra det  

 tidspunkt, hvor klageren har fået meddelelse om resultatet af  

 kommunalbestyrelsens vurdering af sagen på baggrund af klagerådets  

 indstilling.
Brugerrådet Brugerrådet skal sende sin indstilling til amtsrådet.
Den almindelige  

 regel i retssikkerhedslovens § 40 om, at sager om hjælp til enkeltpersoner  

 ikke kan behandle i det samlede amtsråd gælder også, når amtsrådet behandler  

 sager om personlig og praktisk hjælp.
Det vil derfor være det eller de  

 udvalg, som behandler sager efter §§ 71 og 72 i serviceloven, der vurderer  

 klagerådets indstilling.
Amtsrådets afgørelse kan ligeledes indbringes for det sociale nævn efter  

 reglerne i retssikkerhedslovens kapitel 10, dvs. at klagen indgives til  

 amtskommunen, der genvurderer afgørelsen efter reglerne om genvurdering i  

 kapitel 2 i bekendtgørelsen om retssikkerhed og administration på det sociale  

 område.
Klagefristen på 4 uger løber også i dette tilfælde fra det tidspunkt,  

 hvor klageren har fået meddelelse om resultatet af amtsrådets vurdering af  

 sagen på baggrund af brugerrådets indstilling.
Nævnets afgørelse kan indbringes for Den Sociale Ankestyrelse efter de  

 almindelige regler, dvs.
Ankestyrelsen kan behandle sagen, hvis den skønner,  

 at sagen er principiel eller generel.
 Vi skal endvidere oplyse, at klagerådet og brugerrådet bevarer de  

 hidtidige funktioner i forhold til kommunalbestyrelse og amtsråd.
 Ved lovændringen er invalideorganisationerne i kommunerne blevet  

 repræsenteret i klagerådene.
 Det tilføjes, at Folketingets Socialudvalg i sin betænkning til  

 lovforslaget understregede, at det er meget væsentligt, at kommunerne sikrer  

 sig, at klagesager over afgørelse om personlig og praktisk hjælp får en  

 hurtig sagsbehandling.
