Ved indbygning af luger i uklassede skibe skal Skibstilsynet sikre sig, at  

 lugernes dimensioner står i et passende forhold til skibets størrelse.
Som  

 hovedregel bør den samlede længde af lugerne ikke overstige halvdelen af  

 skibets længde, ligesom der udfor lugen bør være mindst 0,75 m dæk i hver  

 side.
 I skibe, der efter størrelse og fartsområde skal være forsynet med  

 internationalt lastelinie-certifikat, skal lugerne mindst opfylde  

 lasteliniekonventionens bestemmelser.
 I alle andre skibe skal lugerne mindst opfylde nedenstående krav.
HØJDEN Højden af luger over dæk skal være mindst 610 mm, dog kan der for skibe  

 med fartsområde indenfor Skagen-Vinga, Falsterbo-Darsserort tillades en højde  

 af mindst 300 mm.
TRÆLUGER Karmene skal udføres af eg, og deres tykkelse skal være mindst 75 mm for  

 luger indtil 2 m længde og forøges forholdsmæssigt indtil 140 mm for luger  

 over 10 m længde.
Alle samlinger skal udføres forsvarligt, og karmene  

 forboltes omhyggeligt til bjælkerne, ligesom der ved luger over 4,5 m længde  

 må sørges for passende forløb.
Lugesiderne fastholdes til skibssiden med  

 passende antal spændbolte, afhængig af lugens længde.
 Lugeendebjælkerne skal være så brede, at såvel karm som dæksplanker kan  

 fastholdes til og bæres af bjælken, der skal være forsynet med jernknæ.
STÅLLUGER Karmenes tykkelse skal være mindst 6 mm i luger indtil 2 m længde og  

 forøges forholdsmæssigt til 11 mm i luger over 10 m længde.
Lugekarmene skal  

 være ført ned til underkant af bjælkerne og i luger over 4,5 m længde have en  

 flange på 150 mm ført ind under bjælkerne.
Karmen skal fastgøres omhyggeligt til bjælkerne.
Dækket skal  

 forstærkes ved lugens hjørner, og hvor der findes strækplader, føres disse 1  

 a 2 bjælkefag udover lugens længde i forbindelse med kraveller mellem  

 bjælkerne.
 Luger med en karmhøjde over 600 mm skal afstives såvel vandret som lodret  

 og forbindes med dækket med passende knæ. I stålskibe skal lugeendebjælkerne  

 og de tilsvarende spanter være af tilstrækkelig solid udførelse, eventuelt  

 forstærket ved hjælp af kontravinkler, store knæ eller støtter.
TVÆRSKIBS SKÆRSTOKKE AF TRÆ De i tabellerne anførte dimensioner angiver højden gange bredden (i Er skibets længde (L) under 75 m, kan afstanden mellem skærstokkene For skibe i indskrænket fart kan tværsnitarealet reduceres med 10 pct.
For skibe med begrænset fartsområde indenfor indskrænket fart kan tværsnitarealet efter omstændighederne reduceres med indtil 20 pct.
Skærstokkenes bæreflader skal mindst være 75 mm brede og spor til skærstokke, såfremt de er af stål, mindst 12 mm tykke.
 Alle bæreflader skal forsynes med stålbeslag.
Ovennævnte dimensioner gælder for skærstokke udført af fyr.
Såfremt de  

 udføres af eg, kan tværsnitsarealet reduceres med 10 pct.
TVÆRSKIBS SKÆRSTOKKE AF STÅL Når lugebredde og antallet af skærstokke er fastlagt, findes det for hver enkelt skærstok krævede modstandsmoment W i ovenstående tabel.
Skærstokkens dimension kan derefter udtages af nedenstående diagram, der for det udfundne modstandsmoment W angiver sammenhørende størrelser af krophøjde og flangeareal.
Såfremt skærstokke ønskes udført af stålbjælker i normalprofil, svarer det udfundne modstandsmoment W til det i tabellerne angivne modstandsmoment Wx.
Ovenstående tabel gælder for alle skibe med fartsområde udenfor Skagen-Vinga.
For skibe med fartsområde indenfor nævnte linie, kan det i tabellen udfundne modstandsmoment reduceres med indtil 20 pct.
SVEJSTE SKÆRSTOKKE Kroppladen skal dobles eller forøges i tykkelse i en bredde af 150 mm i  

 begge skærstokkens ender.
 Skærstokkenes bæreflader skal være mindst 75 mm brede, og hvor  

 skærstokkene anbringes i spor, skal disse være mindst 12 mm tykke.
Skærstokkene skal kunne sikres mod lodret og vandret forskydning.
På de  

 skærstokke, hvor lugedækslerne støder, skal kroppladen forlænges op over  

 topflangen eller fladjern af passende dimension påsvejses.
LUGEDÆKSLER Hvor afstanden mellem skærstokkene ikke overstiger 1,50 m, skal  

 lugesdækslernes tykkelse mindst være følgende:
 Såfremt afstanden mellem skærstokkene overstiger 1,5 m, skal tykkelsen af  

 lugedækslerne forøges med 10 mm for hvert påbegyndt 0,25 m større afstand.
 Lugedækslernes bæreflade skal være mindst 65 mm, og det anbefales at  

 forsyne dækslerne med galvaniserede beslag i enderne.
SKALKEKLAMPER Stærke skalkeklamper mindst 65 mm dybe skal anbringes i en indbyrdes  

 afstand af højst 600 mm fra midte til midte.
Endeklamper skal anbringes højst  

 150 mm fra lugens hjørner.
Skalkejern og kiler skal være solide og i god  

 stand.
LUGESURRINGER Ved alle luger skal være anbragt fornødne ringbolte eller andet beslag til  

 surringer.
Overstiger lugens bredde 60 pct. af dækkets bredde, skal der  

 udover de almindelige beslag for surringer være anbragt særlige beslag til  

 sikring af lugedækslerne, efter at presenningerne er skalket ned.
LUGEKASSER Anvendelse af såkaldte »lugekasser« kan tillades i skibe i fart  

 indenfor Skagen-Vinga, Kalmar-Ruegenwalde på vilkår, at de er udført af  

 forsvarligt materiale og forsvarlige dimensioner samt fæstnet til den faste  

 lugekarm ved bolte således, at de let kan fjernes.
 Skærstokke og lugedæksler skal kunne anbringes såvel på lugekassen som på  

 den faste lugekarm, og lugepreseninger skal, når lugekasser anvendes, skalkes  

 ned over den faste lugekarm.
