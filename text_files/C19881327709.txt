 I henhold til Landbrugsministeriets bekendtgørelse nr. 789 af 9. december  

 1987, § 4, fastsættes følgende:
a.
Detailpakket opskåret dansk fjerkrækød af kvalitet A, der udføres her  

 fra landet, skal på detailemballagen være forsynet med det i pkt. b.  

 omhandlede mærke.
Sådant fjerkrækød, der omsættes på hjemmemarkedet, kan  

 forsynes med det pågældende mærke.
Mærket må ikke anvendes til mærkning af  

 fjerkræ af kvalitet B, herunder mix, rygge og halse.
b.
Mærket, der skal være trykt i rødt på hvid baggrund, og som giver et  

 abstrakt indtryk af et stykke fjerkræ, hvor næbbet udgøres af et splitflag,  

 skal anbringes således, at hele mærket fremtræder tydeligt og så plant som  

 muligt på det færdigpakkede produkt.
Mærket skal have en diameter på mindst  

 30 mm og i øvrigt gengives nøjagtigt som vist på mærkaten herunder.
