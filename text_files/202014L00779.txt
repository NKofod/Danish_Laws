Betænkning afgivet af Retsudvalget den 11. februar 2021 Betænkning over Forslag til lov om retsafgifter [af justitsministeren (Nick Hækkerup)]:
1. Ændringsforslag Justitsministeren har stillet 5 ændringsforslag til lovforslaget.
2. Indstillinger Et flertal i udvalget (S, DF, SF, EL, KF, RV, IA, SIU, JF, Jens Rohde (UFG) og Sikandar Siddique (UFG)) indstiller lovforslaget til vedtagelse med de stillede ændringsforslag.
Et mindretal i udvalget (V, NB og Simon Emil Ammitzbøll-Bille (UFG)) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Et andet mindretal i udvalget (Inger Støjberg (UFG)) vil redegøre for sin stillingtagen til lovforslaget ved 2. behandling.
 Liberal Alliance, Alternativet og Sambandsflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Socialistisk Folkeparti Socialistisk Folkepartis medlemmer af udvalget bemærker, at justitsministeren efter opfordring fra SF har tilkendegivet at Justitsministeriet, på grundlag af en undersøgelse af udviklingen i antallet af anlagte retssager og en høring hos relevante organisationer m.v. om erfaringerne i de første 2 år efter lovens ikrafttræden, vil blive gennemført en evaluering af lovændringens effekt.
SF er for nuværende tilfreds med, at Justitsministeriet iværksætter denne evaluering, som oversendes til Folketingets Retsudvalg.
SF vil således afvente evalueringen, førend der tages stilling til eventuelle lovændringer.
Såfremt evalueringen måtte give anledning til ændringer, forventer SF imidlertid, at regeringen er indstillet på at fremsætte lovforslag herom.
Der henvises til svar på spm. 2.
4. Ændringsforslag med bemærkninger Ændringsforslag Til § 2 Af justitsministeren, tiltrådt af et flertal (udvalget med undtagelse af Inger Støjberg (UFG)):
1) I stk. 2 ændres »2. pkt.« til: »nr. 1-4.« [Korrektion] Til kapitel 12 2) I kapiteloverskriften indsættes efter »udskrifter« forkortelsen: »m.v.« [Konsekvens af ændringsforslag nr. 3] Til § 35 3) Som nr. 3 indsættes:
»3) Kopier, udskrifter og attester, der udfærdiges af Skibsregistret.« [Videreførelse af afgift for kopier, udskrifter og attester fra Skibsregistret] Til § 36 4) I stk. 2, nr. 2, ændres »2. pkt.« til: »nr. 1-4.« [Korrektion] Til § 50 5) I stk. 1 ændres datoen »1. april« til: »1. oktober«.
[Ændring af ikrafttrædelsestidspunkt] Bemærkninger Til nr. 1 Der er tale om en lovteknisk begrundet ændring.
Det foreslås at korrigere den foreslåede henvisning til lovforslagets § 1, stk. 2, 2. pkt., så der i stedet henvises til § 1, stk. 2, nr. 1-4.
Til nr. 2 Der er tale om en ændring som konsekvens af ændringsforslag nr. 3. Med ændringsforslaget foreslås kapiteloverskriften justeret, således at den også kan dække afgifter, der vedrører udfærdigelse af attester omfattet af ændringsforslag nr. 3.
Til nr. 3 Efter § 48, stk. 1, 1. pkt., i den gældende lov om retsafgifter svares der en afgift på 175 kr. for attester, afskrifter, udskrifter, fotokopier el.lign., der udfærdiges af Skibsregistret.
Det fremsatte lovforslag indeholder ikke en tilsvarende bestemmelse, men der er behov for at videreføre afgiftsreglen, for så vidt angår Skibsregistret.
Det foreslås derfor, at en sådan afgiftsregel medtages i forslaget til lov om retsafgifter, ved at der indsættes et nr. 3 i det fremsatte lovforslags § 35, således at der også fremover skal betales afgift for kopier, udskrifter og attester, der udfærdiges af Skibsregistret.
Det foreslås endvidere, at afgiften nedsættes til 150 kr., sådan som det allerede er foreslået for de øvrige afgifter omfattet af lovforslagets § 35.
Skibsregistrets beregning af afgiften for udskrifter m.v. kan efter § 64, stk. 7, i den gældende lov om retsafgifter påklages til justitsministeren.
Denne klageadgang foreslås ikke videreført.
Til nr. 4 Der er tale om en lovteknisk begrundet ændring.
Det foreslås at korrigere den foreslåede henvisning til lovforslagets § 1, stk. 2, 2. pkt., så der i stedet henvises til § 1, stk. 2, nr. 1-4.
Til nr. 5 Det foreslås, at loven skal træde i kraft den 1. oktober 2021 i stedet for den 1. april 2021.
Formålet med ændringsforslaget er at give Domstolsstyrelsen tilstrækkelig tid fra lovforslagets forventede vedtagelse i februar 2021 til lovens ikrafttræden til at gennemføre de nødvendige ændringer i domstolenes it-systemer.
Domstolsstyrelsen forventer, at det vil kræve 6 måneders effektivt arbejde (eksklusive en måneds sommerferie) fra lovens vedtagelse at foretage de nødvendige ændringer i systemerne.
5. Udvalgsarbejdet Lovforslaget blev fremsat den 21. oktober 2020 og var til 1. behandling den 10. november 2020. Lovforslaget blev efter 1. behandling henvist til behandling i Retsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og justitsministeren sendte den 6. marts 2019 dette udkast til udvalget, jf.
REU alm. del  bilag 202, folketingsåret 2018-19, 1. samling.
Den 21. oktober 2020 sendte justitsministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Skriftlig henvendelse Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 6 spørgsmål til justitsministeren til skriftlig besvarelse, som ministeren har besvaret.
Leif Lahn Jensen (S) Jeppe Bruus (S) Julie Skovsby (S) Kasper Roug (S) Rasmus Stoklund (S) Annette Lind (S) Kristian Hegaard (RV) nfmd.
Jens Rohde (UFG) Karina Lorentzen Dehnhardt (SF) Theresa Berg Andersen (SF) Rosa Lund (EL) Søren Søndergaard (EL) Sikandar Siddique (UFG) Aaja Chemnitz Larsen (IA) Aki-Matilda Høegh-Dam (SIU) Sjúrður Skaale (JF) Preben Bang Henriksen (V) Jan E.
Jørgensen (V) Britt Bager (V) Inger Støjberg (UFG) Morten Dahlin (V) fmd.
Michael Aastrup Jensen (V) Kristian Pihl Lorentzen (V) Peter Skaarup (DF) Simon Emil Ammitzbøll-Bille (UFG) Karina Adsbøl (DF) Naser Khader (KF) Marcus Knuth (KF) Pernille Vermund (NB) Liberal Alliance, Alternativet og Sambandsflokkurin havde ikke medlemmer i udvalget.
