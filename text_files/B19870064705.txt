 I henhold til § 138 b i lov om social bistand, jf. lovbekendtgørelse nr.  

 171 af 25. mart 1987, meddeles:
§ 1.  Socialministeren har den 24. september 1987  

 tilladt, at der i Hinnerup Kommune gennemføres en forsøgsordning, således at  

 et antal børn (højst 10 børn) passes i eget hjem i forbindelse med etablering  

 af et bofællesskab.
Ordningen fungerer inden for kommunens dagplejesystem.
 § 2.  Forsøgsordningen indebærer, at følgende  

 bestemmelser i bistandsloven ikke fuldt ud gælder i Hinnerup Kommune: § 64,  

 stk. 1.
 § 3.  Forsøgsordningen har virkning fra den 15.  

 oktober 1987 og gælder til og med den 31. december 1989.
 Stk. 2.  Forsøgsordningens nærmere indhold fremgår af  

 Socialministeriets skrivelse af 24. september 1987 til Hinnerup Kommune.  

 Skrivelsen kan rekvireres i Socialministeriets 6. kontor, Slotsholmsgade 6,  

 1216 København K.
