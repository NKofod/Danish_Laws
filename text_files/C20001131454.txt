Skrivelse om ændring af bekendtgørelse om særligt  

 tilrettelagte uddannelsesaktiviteter (Undervisning i dansk som andetsprog for voksne udlændinge  

 som tilbud om aktivering efter § 16, stk. 2, i lov om aktiv  

 socialpolitik) Orienteringsskrivelse  

 til kommunerne Som led i opfølgningen på regeringens  

 samlede handlingsplan om bedre integration optages undervisning i dansk som  

 andetsprog for voksne udlændinge udbudt af sprogcentrene i Socialministeriets  

 bekendtgørelse om særligt tilrettelagte uddannelsesaktiviteter efter lov om  

 aktiv socialpolitik.
 Ændringen medfører, at undervisning i dansk som andetsprog for  

 voksne udlændinge jf. lovbekendtgørelse nr. 108 af 11. februar 2000 kan indgå  

 som en del af aktiveringen efter § 16, stk. 2, i lov om aktiv  

 socialpolitik, og dermed medregnes i kravet om, at aktivering skal være på  

 mindst 30 timer ugentligt.
 Formålet med ændringen er bl.a. at give kommunerne bedre  

 mulighed for at udvikle kombinationsforløb, hvor danskundervisningens indhold  

 og tilbud om fx (individuel) jobtræning tilrettelægges med udgangspunkt i  

 arbejdspladsens forhold.
 Det bemærkes, at kontanthjælpsmodtagere med kommunens  

 godkendelse fortsat kan opfylde rådighedsforpligtelsen ved at deltage i  

 undervisning i dansk som andetsprog for voksne udlændinge som et tilbud om  

 beskæftigelsesfremmende foranstaltninger efter § 16, stk. 1, i lov om  

 aktiv socialpolitik.
Finansiering Undervisning i dansk som andetsprog for voksne udlændinge  

 finansieres af kommunerne efter § 20 i lov om undervisning i dansk som  

 andetsprog for voksne udlændinge m.fl.
Undervisning i dansk som andetsprog  

 til  

 kontanthjælpsmodtagere, der er omfattet af danskundervisningsloven  

 (udlændinge)  

 og deltager i danskundervisning som en beskæftigelsesfremmende foranstaltning  

 efter § 16, stk. 1, i lov om aktiv socialpolitik finansieres efter  

 danskundervisningsloven.
 For så vidt angår kontanthjælpsmodtagere, der modtager tilbud om  

 danskundervisning som et aktiveringstilbud efter § 16, stk. 2, kan  

 kommunens nettoudgifter anmeldes til refusion efter § 100, stk. 2, i lov  

 om aktiv socialpolitik.
Det kan i den forbindelse oplyses, at Indenrigsministeriet efter  

 lov om tilskud til undervisning i dansk som andetsprog for voksne pr. 1. juli  

 2000 yder et tilskud på 30 kr. pr. danskundervisningstime.
Tilskuddet ydes  

 til  

 personer, som deltager i danskundervisning efter danskundervisningsloven,  

 bortset fra udlændinge, der på undervisningstidspunktet er omfattet af  

 integrationsloven eller forsikrede ledige, som deltager i tilbud efter lov om  

 en aktiv arbejdsmarkedspolitik.
 I forhold til aktivering af kontanthjælpsmodtagere betyder  

 tilskuddet, at nettoudgiften til danskundervisning stort set svarer til de  

 øvrige aktiveringsudgifter, således at udgiftsforskelle mellem  

 danskundervisning og andre aktiveringstilbud som udgangspunkt ikke påvirker  

 kommunens valg af tilbud til kontanthjælpsmodtageren.
 Det forventes, at Undervisningsministeriet som opfølgning på  

 handlingsplanen om bedre integration af februar 2000 stiller forslag om  

 ændring  

 af danskundervisningsloven, således at lovens målgruppe udvides til også at  

 omfatte danske statsborgere med behov for undervisning i dansk som  

 andetsprog.
 Spørgsmål vedrørende dette brev bedes rettet til Helene  

 Morgenstierne tlf. 33929289.
