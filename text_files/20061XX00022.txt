Skriftlig fremsættelse (4. oktober 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af  

 toldloven (Nye  

 EU-medlemmers  

 tiltrædelse af EU, kontrol med likvide midler m.v.) (Lovforslag nr.
L 29).
 Lovforslaget har til formål at ændre en række bestemmelser i  

 toldloven, bl.a. for at tilpasse toldloven til en vedtaget EU-forordning om  

 kontrol med likvide midler.
 Lovforslaget består af følgende elementer:
1)  

 	  

 Kontrol med likvide midler Ændring af bestemmelsen om kontrol med penge, der medtages  

 af rejsende.
Der er vedtaget en EU forordning om kontrol med likvide midler,  

 hvorfor beløbsgrænsen for kontrol i toldloven ændres fra 15.000 euro til  

 10.000  

 euro for at bringe loven i overensstemmelse med forordningen.
Beløbsgrænsen  

 på  

 15.000 euro blev indsat i forbindelse 2002-terrorpakken.
2)  

 	  

 Kontrol med den afgiftsfri indførsel af cigaretter m.v. efter  

 Bulgariens og Rumæniens tiltrædelse af EU Ændring af den EU-fastsatte bestemmelse om kontrol af cigaretter,  

 der medtages af rejsende fra nye medlemslande.
Det foreslås, at bestemmelsen  

 formuleres generelt, således at der ikke bliver behov for at ændre loven,  

 hver  

 gang nye lande bliver medlemmer af EU.
Den 26. september 2006 har  

 Kommissionen  

 anbefalet, at Bulgarien og Rumænien bliver medlemmer af EU den 1. januar  

 2007.
3)  

 	  

 Ændring af straffebestemmelser For at skabe parallelitet til tilsvarende  

 straffebestemmelser på Skatteministeriets område foreslås strafferammen i  

 toldlovens  

 § 73, stk. 2 og 76, stk. 2, ændret til 1 år og 6 måneder medmindre højere  

 straf  

 er forskyldt efter straffelovens § 289. Toldlovens § 73, stk. 2 indeholder  

 allerede en sådan henvisning til straffelovens § 289.
 Idet jeg i øvrigt henviser til bemærkningerne i  

 lovforslaget, skal jeg anbefale lovforslaget til Folketingets velvillige  

 behandling.
