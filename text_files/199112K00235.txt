Nr LSF 235 Forslag til Lov om ændring af lov om udnyttelse af vedvarende energikilder  

 m.v. og lov om elforsyning Fremsat af energiministeren (Anne Birgitte Lundholt) den 19. februar 1992 Vedtaget ved tredjebehandling den 7. maj 1992 Lov nr. 328 af 14/05/1992 § 1 I lov om udnyttelse af vedvarende energikilder m.v., jf.  

 lovbekendtgørelse nr. 351 af 29. maj 1990, foretages følgende ændringer:
 1. § 10 b. affattes således:
»§ 10 b.
Energiministeren kan fastsætte regler om  

 vindkraftanlægs opstilling og tilslutning til elnettet.
 Stk. 2. Omkostninger, som er forbundet med et vindkraftanlægs  

 tilslutning til 10-20 kV-elnettet, påhviler vindkraftanlæggets ejer.
 Stk. 3. Omkostninger til udbygning af 10-20 kV-elnettet eller  

 forstærkning af et eksisterende elnet, der er nødvendiggjort af et  

 vindkraftanlægs tilslutning, påhviler elforsyningsselskabet.
Stk. 4. Energiministeren kan fastsætte nærmere regler om betaling  

 af omkostninger ved tilslutning af vindkraftanlæg til elnettet efter stk. 2  

 og 3.« 2. Efter § 10 b indsættes:
»§ 10 c.
Elektricitet, der leveres fra vindkraftanlæg til  

 elnettet, afregnes med 85 pct. af salgsprisen til almindelige forbrugere  

 opgjort eksklusive afgifter og tilskud hos det elforsyningsselskab, i hvis  

 område vindkraftanlægget er opstillet.
 Stk. 2. Energiministeren kan fastsætte nærmere regler om  

 prisafregningen for elektricitet, der leveres fra vindkraftanlæg til elnettet  

 efter stk. 1.
§ 10 d.
Priser og betingelser vedrørende tilslutning af  

 vindkraftanlæg til elnettet skal anmeldes til det i medfør af  

 elforsyningsloven nedsatte elprisudvalg.« § 10 c bliver herefter § 10 e.
§ 2 I lov nr. 54 af 25. februar 1976 om elforsyning, som ændret ved § 8 i lov  

 nr. 818 af 19. december 1989 og § 2 i det af Folketinget den 30. april 1992  

 vedtagne forslag til lov om ændring af lov om varmeforsyning og lov om  

 elforsyning, foretages følgende ændringer:
 1. I § 9, stk. 4, indsættes efter »volt«:  

 »og ikke for ikke elværksejede vindkraftanlæg«.
 2. Efter § 10, stk. 5, indsættes som nyt stykke:
» Stk. 6. Bestemmelserne i stk. 4 og 5 gælder ikke for ikke  

 elværksejede vindkraftanlæg.« Stk. 6 bliver herefter stk. 7.
§ 3 Energiministeren fastsætter tidspunktet for lovens ikrafttræden.
Oprindeligt fremsat forslag § 1 I lov nr. 2 af 2. januar 1981 om udnyttelse af vedvarende energikilder  

 m.v., som ændret ved lov nr. 309 af 9. juni 1982 og lov nr. 302 af 16. maj  

 1990, foretages følgende ændringer:
 1. I § 10 b indsættes efter »elnettet«: »,  

 herunder regler om betaling af omkostninger ved tilslutning af vindkraftanlæg  

 til elnettet«.
 2. Efter § 10 b indsættes:
»§ 10 c.
Energiministeren kan fastsætte regler om  

 prisafregningen for elektricitet, der leveres fra vindkraftanlæg til  

 elforsyningsnettet.
§ 10 d.
Priser og betingelser vedrørende tilslutning af  

 vindkraftanlæg til elnettet skal anmeldes til det i medfør af  

 elforsyningsloven nedsatte elprisudvalg.« § 10 c bliver herefter § 10 e.
§ 2 I lov nr. 54 af 25. februar 1976 om elforsyning foretages følgende  

 ændringer:
 1. I § 9, stk. 4 indsættes efter »volt«: »og  

 ikke for ikke-elværksejede vindkraftanlæg«.
 2. Efter § 10, stk. 5 indsættes:
» Stk. 6. Bestemmelserne i stk. 4 - 5 gælder ikke for  

 ikke-elværksejede vindkraftanlæg.« § 3 Energiministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger 1. Indledning Danske Elværkers Forening, vindmølleejernes organisation Danske  

 Vindkraftværker og Foreningen af Danske Vindmøllefabrikanter har gennem  

 længere tid ført forhandlinger om vilkårene for private vindmøllers  

 tilslutning til elnettet, betalingen herfor samt om afregningsprisen for  

 vindmølleproduceret elektricitet gældende efter 1. oktober 1994.
 Elværkerne og de to vindmølleorganisationer har i februar måned 1992  

 meddelt, at det ikke har været muligt at nå til enighed om de private  

 vindmøllers økonomiske vilkår.
Det er regeringens principielle opfattelse, at de økonomiske vilkår for  

 private vindmøllers tilslutning til elnettet samt betalingen for den  

 producerede elektricitet på vindkraftanlæggene bør fastlægges ved aftaler  

 mellem elselskaberne på den ene side og vindmølleorganisationerne på den  

 anden side.
Regeringen havde således gerne set, at parterne gennem  

 forhandlinger havde etableret et nyt aftalegrundlag til afløsning for den  

 vejledende aftale, som parterne indgik i 1984 for 10-årsperioden 1. oktober  

 1984 til 1. oktober 1994.
Det er regeringens opfattelse, at der med forhandlingssammenbruddet er  

 skabt unødig usikkerhed omkring den fremtidige vindkraftudbygning i Danmark i  

 privat regi, hvilket kan få til følge, at det kan blive vanskeligt at  

 tilgodese langsigtede mål for vindkraftudbygningen.
Det er på denne baggrund,  

 at regeringen nu fremsætter forslag til ændring af lov om udnyttelse af  

 vedvarende energikilder m.v.
Hovedformålet med lovforslaget er at sikre fremme af vindkraftudbygningen  

 i de kommende år samt at give private vindmølleejere rimelige økonomiske  

 vilkår.
Hovedsigtet er desuden at tilvejebringe et ajourført grundlag for  

 realiseringen af de konklusioner og anbefalinger, som det af miljøministeren  

 nedsatte Vindmølleplaceringsudvalg afgiver.
Ifølge lovforslaget kan energiministeren fastsætte regler for  

 prisafregning for elektricitet, der leveres fra private vindkraftanlæg til  

 elforsyningsnettet.
Der er således tale om en principiel ændring i forhold  

 til hidtidig praksis, hvor prisafregningen har været fastlagt ved den  

 vejledende aftale indgået mellem Danske Elværkers Forening, vindmølleejernes  

 organisation Danske Vindkraftværker og Foreningen af Danske  

 Vindmøllefabrikanter.
 Den aftalemæssigt fastsatte prisafregning for elektricitet leveret fra  

 vindkraftværker er undergivet prisbestemmelserne i lov om elforsyning.
 Energiministerens bemyndigelse til at fastsætte afregningsregler og vilkår  

 for nettilslutningen er en fravigelse af elforsyningslovens princip om, at  

 elforsyningens priser og betingelser skal være omkostningsbestemte.
 Regeringen forventer, at elselskaberne som en konsekvens af lovforslaget  

 vil etablere udligningsordninger, som indebærer en mere ligelig fordeling af  

 de lokale elselskabers omkostninger ved den private vindkraftudbygning og  

 samtidig tilvejebringer mere ensartede økonomiske vilkår for vindmølleejerne.  

 Sådanne udligningsordninger vil ligeledes være en fravigelse af princippet om  

 omkostningsbestemte priser og betingelser i elforsyningen.
 Lovforslaget er udformet som en bemyndigelseslov med henblik på, at der  

 kan ske ændringer i de økonomiske vilkår for vindkraftudbygningen i takt med  

 udviklingen i vindteknologi, vindkraftplanlægning og energipriser.
2. Parternes forhandlinger Vindmølleejernes organisation Danske Vindkraftværker har under  

 forhandlingerne med elværkerne og vindmøllefabrikanterne fremført en lang  

 række synspunkter, som ikke alle har været fremsat på een gang.
For så vidt  

 angår nettilslutningsvilkårene, peger Danske Vindkraftværker på, at der længe  

 har været et ønske om / behov for standardiseret betaling for nettilslutning  

 af vindmøller.
Danske Vindkraftværker ønsker ensartede landsdækkende  

 tariffer, som skulle følges af en udligningsordning, således at mindre  

 elselskaber ikke kommer i økonomisk klemme.
Danske Vindkraftværker ønsker  

 tillige at fastholde elselskaberne på en tidligere praksis om fordeling af  

 nettilslutningsomkostningerne med 65 % af de faktiske omkostninger betalt af  

 mølleejerne og 35 % betalt af elselskaberne.
Endelig ønsker Danske  

 Vindkraftværker, at elselskaberne selv fremover bekoster udbygningen af det  

 overordnede forsyningsnet.
 For så vidt angår prisafregningen, ønsker Danske Vindkraftværker det  

 princip opretholdt efter 1994, at vindkraftproduceret elektricitet afregnes  

 svarende til 85 % af elværkernes pris for elektricitet leveret til  

 almindelige forbrugere og således, at modellen for prisafregningen ligger  

 fast i en 15 års periode fra en mølles idriftsættelse.
Foreningen af Danske Vindmøllefabrikanter ønsker først og fremmest vished  

 for fremtidige afregningsvilkår og fremhæver, at usikkerheden gør det umuligt  

 at få finansieret vindmølleprojekter.
Foreningen af Danske  

 Vindmøllefabrikanter kan i øvrigt ikke acceptere, at et udvalgsarbejde i form  

 af en samfundsøkonomisk undersøgelse af værdien af vindmølleproduceret  

 elektricitet får opsættende virkning for en stillingtagen til de fremtidige  

 afregningsvilkår.
Danske Elværkers Forening har tilbudt en videreførelse af de gældende  

 tilslutningsregler, ifølge hvilke de private vindmølleejere betaler de  

 faktiske omkostninger ved tilslutning af en vindmølle til elnettet.
En  

 regeljustering tilbydes, såfremt en undersøgelse af udkobling af møllerne i  

 særlige situationer kan påvise besparelser, der i så fald kan billiggøre  

 tilslutningen.
Der tilbydes også overgangsordninger, således at  

 vindkraftudbygningen ikke går i stå, mens udkoblingsundersøgelsen pågår.
Danske Elværkers Forening ønsker den fremtidige prisafregning baseret på  

 princippet om, at vindmøllestrømmen afregnes efter de omkostninger,  

 elsystemet sparer.
Fastlæggelsen af de sparede omkostninger skulle fremgå af  

 den ovennævnte samfundsøkonomiske undersøgelse.
Danske Elværkers Forening har anbefalet sine medlemmer at fortsætte den  

 ordning på tilslutningsregel-området, som har været gældende op til  

 forhandlingssammenbruddet.
Elværksforeningen finder, at denne anbefaling vil  

 være i overensstemmelse med Vindmølleplaceringsudvalgets anbefalinger om  

 vindkraftudbygningen.
Situationen er herefter, at de regler om tilslutningsvilkår, som var  

 gældende op til forhandlingssammenbruddet, nu formentlig fortsætter uændret,  

 med mindre der gennem lovgivningen etableres et nyt administrationsgrundlag.  

 Dette vil i praksis sige, at elværksforeningen som en konsekvens af, at der  

 ikke er indgået nye aftaler, nu anbefaler sine medlemmer, at enkeltstående  

 vindmøller og små vindmølleklynger som hidtil betaler lokale omkostninger  

 fuldt ud, men tilsluttes »gratis« for så vidt angår bidrag til  

 netforstærkning, i det omfang der lokalt er ledig kapacitet på nettet.
Er der  

 ikke ledig kapacitet, vil »den næste« ny vindmølle skulle betale de  

 faktiske netforstærkningsomkostninger, som i mange tilfælde vil være så  

 store, at vindkraftudbygningen det pågældende sted går i stå, med mindre  

 udbygningen planlægges, som Vindmølleplaceringsudvalget forventes at foreslå,  

 jf. nedenfor.
 Et sådant stop er uhensigtsmæssigt, ikke mindst i de tilfælde hvor stoppet  

 sker i vindgode områder.
 For så vidt angår afregningen af den vindmølleproducerede elektricitet,  

 sker denne efter de afregningsvilkår, som er gældende frem til 1. oktober  

 1994. Herefter er situationen, som den tegner sig i dag, uafklaret.
3. Vindmølleplaceringsudvalget Vindmølleplaceringsudvalget forventes at afslutte sit udredningsarbejde i  

 februar måned 1992. Energiministeriet forventer, at udvalget især vil pege  

 på, at de kommende års vindkraftudbygning først og fremmest bør ske i klynger  

 eller parker.
Baggrunden herfor er, at en øget udbygning med vindkraft bl.a.  

 stiller krav til den fysiske planlægning, fordi placeringsmulighederne i  

 vindgode områder er begrænsede.
Der er således et stort behov for en øget  

 koordinering gennem den fysiske planlægning mellem lokale  

 elforsyningsinteresser og de i øvrigt berørte interesser i kommunalt og  

 amtskommunalt regi med henblik på at sikre en optimal udnyttelse af de  

 begrænsede arealer.
4. Den fremtidige vindkraftudbygning De økonomiske vilkår for private vindmøllers tilslutning til elnettet vil  

 blive udformet således, at vilkårene aktivt bidrager til, at den fremtidige  

 vindkraftudbygning bl. a. kan ske i overensstemmelse med  

 Vindmølleplaceringsudvalgets anbefalinger, samtidig med at de private  

 vindmølleejere sikres rimelige økonomiske vilkår.
Bestemmelserne herom vil  

 således rumme en yderligere præcisering af de hensyn, som bl.a. blev  

 fremhævet i bemærkningerne til den ajourføring af lov om udnyttelse af  

 vedvarende energikilder m.v., som Folketinget behandlede og vedtog i foråret  

 1990. Bestemmelserne vil dermed fortsat give hjemmel til at sikre  

 vindkraftanlægs adgang til nettilslutning samtidig med, at de kan danne  

 grundlag for en hensigtsmæssig udformning af vilkårene herfor, bl.a. med  

 henblik på at fremme en rationel indpasning af vindkraften i  

 elforsyningssystemet.
Såvel landskabsmæssige som økonomiske hensyn taler for, at den fremtidige  

 vindkraftudbygning først og fremmest sker i klynger eller parker.
Dette vil  

 efter regeringens opfattelse også tilgodese vindmølleejernes interesser ved  

 samlet at nedbringe tilslutningsomkostningerne.
 Det vil være en konsekvens af regeringens tanker om den fremtidige  

 vindkraftudbygnings lokalisering, at de nuværende regler om bopælspligt og  

 forbrugstilknytning, som er fastsat bl.a. ud fra ønsket om at modvirke  

 spekulation i vindkraftudbygningen, sålænge denne oppebærer betydelige  

 statstilskud, ændres i overensstemmelse med ovenstående hovedhensyn.
5. Administrative konsekvenser Energiministerens beføjelser i medfør af lovforslaget forudsættes  

 delegeret til Energistyrelsen.
Bemærkninger til lovforslagets enkelte bestemmelser Til § 1 Til nr. 1 Energiministeren kan ifølge bestemmelsen fastsætte regler om  

 vindkraftanlægs opstilling og tilslutning til elnettet, herunder regler om  

 betaling af omkostninger ved tilslutning.
Der er tale om en tydeliggørelse af  

 den bemyndigelse, som energiministeren allerede har ifølge loven.
 Ved udformningen af de konkrete regler om tilslutningsvilkår vil der blive  

 lagt afgørende vægt på, at reglerne udformes, således at de fremmer en  

 rationel indpasning af vindkraften i elforsyningssystemet samtidig med, at  

 der sker en rimelig fordeling af omkostningerne forbundet med  

 nettilslutningen.
 Udformningen af de endelige regler vil ske ud fra følgende  

 hovedprincipper:
 1. Alle omkostninger i forbindelse med en vindmølleejers egen installation  

 bekostes som hidtil af vindmølleejeren.
 2. Lokale omkostninger til lavspændingstilslutning, lavspændingsstik,  

 10-20 kV transformerstation, 10-20 kV stik (til eksisterende 10-20 kV  

 radial), tilslutning til 10-20 kV net samt fasekompensering betales af  

 vindmølleejerne.
3. Omkostningerne til netforstærkning på 10-20 kV-nettet kan udgøre meget  

 anseelige udgiftsbeløb.
For at sikre elselskaberne dækning for afholdte  

 omkostninger samt at vindmølleejerne bidrager rimeligt til 10-20 kV-nettet,  

 som både udnyttes af vindmølleejerne og de almindelige elforbrugere, vil  

 vindmølleejerne skulle dække op til 65 % af de faktiske omkostninger og  

 elselskaberne resten.
Regeringen er opmærksom på, at såfremt en netforstærkning er nødvendig,  

 vil omkostningerne hertil kunne hindre en udbygning med enkeltstående  

 vindmøller.
Danske Elværkers Forening har imidlertid overfor Folketingets  

 Energipolitiske Udvalg tilkendegivet, at elselskaberne vil arbejde på, at der  

 etableres parkarealer, hvor private kan opstille deres møller.
Ved at samle  

 møllerne på denne måde minimeres omkostningerne til netforstærkning.  

 Regeringen forventer, at elselskaberne lever op til denne tilkendegivelse.
 Regeringen forventer ligeledes, at elselskaberne vil etablere  

 udligningsordninger, som indebærer en mere ligelig byrdefordeling af  

 elselskabernes andel af tilslutningsomkostningerne ved den samlede  

 vindkraftudbygning.
Der er fra flere sider tilkendegivet et ønske om / et behov for en  

 standardiseret betaling for nettilslutning af vindmøller.
Regeringen er enig  

 i, at der er meget, der taler for ensartede regler på området.
Såfremt  

 parterne i enighed finder frem til sådanne standardiserede regler for  

 betaling for nettilslutningen, er regeringen indstillet på at udforme  

 forannævnte regler i overensstemmelse med parternes fælles ønsker.
Til nr. 2 Ifølge bestemmelsen kan energiministeren fastsætte regler for  

 prisafregning for elektricitet, der leveres fra vindkraftanlæg til  

 elforsyningsnettet.
Der er således tale om en principiel ændring i forhold  

 til hidtidig praksis, idet prisafregningen hidtil har været fastlagt ved en  

 vejledende aftale indgået mellem Danske Elværkers Forening, vindmølleejernes  

 organisation Danske Vindkraftværker og Foreningen af Danske  

 Vindmøllefabrikanter.
Den vejledende aftale, der blev indgået i maj måned  

 1984, er gældende i 10 år fra 1. oktober 1984 til 1. oktober 1994. Den  

 aftalemæssigt fastsatte prisafregning for elektricitet leveret fra  

 vindkraftværker har hidtil været undergivet prisbestemmelserne i lov om  

 elforsyning.
Det vil derfor være nødvendigt med en konsekvensændring i lov om  

 elforsyning.
Hovedreglen ifølge den vejledende 1984-aftale er, at elselskaberne i dag  

 køber elproduktionen fra vindkraftanlæg til en pris, der er 85 % af det  

 lokale elforsyningsselskabs salgspris til almindelige husholdningsforbrugere  

 opgjort excl. afgifter og tilskud.
Enkelte vindkraftanlæg, især kommunalt  

 ejede, vindmøller opstillet i ejerens egen el-installation eller  

 forsøgsmøller ejet af fabrikanter, får i dag en 70 % afregning.
Regeringen vil ved fastsættelsen af den fremtidige afregningspris  

 fastsætte elselskabernes afregningspris på 85 % niveauet.
Kun såfremt der  

 sker forskydninger i de økonomiske vilkår for de private vindmølleejere, vil  

 der ske ændringer i afregningsprisen.
Afregningsprisen beregnes ud fra den lokale elforsynings forbrugerpriser,  

 og den prisafregning, som vindmølleejerne vil oppebære, vil således kunne  

 afvige fra selskab til selskab.
Regeringen forventer imidlertid, at  

 elselskaberne indbyrdes vil aftale ordninger, som indebærer mere ensartede  

 vilkår for de private vindmølleejere og en mere ligelig fordeling af de  

 økonomiske byrder for elselskaberne.
Med energiministerens bemyndigelse til  

 at fastsætte regler for prisafregningen for elektricitet leveret fra de  

 private vindkraftanlæg, sker der en fravigelse af elforsyningslovens princip  

 om, at priser og betingelser i elforsyningen skal være omkostningsbestemte.  

 Det er derfor ikke længere formålstjenligt, at prisafregningen herefter er  

 undergivet prisbestemmelserne i lov om elforsyning og dermed undergivet det i  

 medfør af elforsyningsloven nedsatte elprisudvalgs kompetence.
Som følge  

 heraf foreslås der konsekvensændringer i lov om elforsyning.
For imidlertid  

 at have et samlet, offentligt tilgængeligt billede af pris- og  

 omkostningsforholdene i hele elforsyningen, skal anmeldelse af priser og  

 betingelser fortsat ske til elprisudvalget, hvilket er præciseret i  

 lovforslagets § 10 d.
Energiministerens beføjelser i medfør af lovforslaget forudsættes  

 delegeret til Energistyrelsen.
Energistyrelsens afgørelser efter bestemmelser  

 fastsat i medfør af § 10 b og § 10 c vil ske på baggrund af udtalelser fra  

 elprisudvalget.
Til § 2 Til nr. 1 og 2 Der er tale om konsekvensændringer i lov om elforsyning.
Til § 3 Energiministeren fastsætter tidspunktet for lovens ikrafttræden.
Denne  

 bestemmelse skal ses i sammenhæng med, at ændringer i statsstøttelove skal  

 anmeldes til EF-Kommissionen og først kan træde i kraft, når Kommissionen har  

 behandlet anmeldelsen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov nr. 2 af 2. januar 1982 om udnyttelse af vedvarende energikilder  

 m.v., som ændret ved lov nr. 309 af 9. juni 192 og lov nr. 302 af 16. maj  

 1990, foretages følgende ændringer:
§§ 1-10 a. (Ingen ændringer) § 10 b.
Energiministeren kan fastsætte regler om vindkraftanlægs  

 opstilling og tilslutning til elnettet, herunder regler om betaling af  

 omkostninger ved tilslutning af vindkraftanlæg til elnettet.
§ 10 c.
Energiministeren kan fastsætte regler om prisafregningen  

 for elektricitet, der leveres fra vindkraftanlæg til elforsyningsnettet.
§ 10 d.
Priser og betingelser vedrørende tilslutning af  

 vindkraftanlæg til elnettet skal anmeldes til det i medfør af  

 elforsyningsloven nedsatte elprisudvalg.
§ 10 e.
Energiministeren fører tilsyn med lovens overholdelse.
 Stk. 2. Energiministeren kan fastsætte nærmere regler om tilsynets  

 udøvelse, herunder om anerkendelse af certifikater og prøvninger samt om  

 anden dokumentation og kontrol af, at forskrifter overholdes.
 Stk. 3. Energiministeren kan påbyde, at forhold, der strider mod  

 regler eller afgørelser i medfør af loven, bringes i orden straks eller inden  

 en frist.
Stk. 4. Energiministeren kan fastsætte gebyrer for godkendelse og  

 tilsyn.
Der er udpantningsret for de fastsatte gebyrer.
§ 10 b.
Energiministeren kan fastsætte regler om vindkraftanlægs  

 opstilling og tilslutning til elnettet.
§ 10 c.
Energiministeren fører tilsyn med lovens overholdelse.
 Stk. 2. Energiministeren kan fastsætte nærmere regler om tilsynets  

 udøvelse, herunder om anerkendelse af certifikater og prøvninger samt om  

 anden dokumentation og kontrol af, at forskrifter overholdes.
 Stk. 3. Energiministeren kan påbyde, at forhold, der strider mod  

 regler eller afgørelser i medfør af loven, bringes i orden straks eller inden  

 en frist.
Stk. 4. Energiministeren kan fastsætte gebyrer for godkendelser og  

 tilsyn.
Der er udpantningsret for de fastsatte gebyrer.
§§ 11 - 13. (Ingen ændringer) I lov nr. 54 af 25. februar 1976 om elforsyning foretages følgende  

 ændringer:
§§ 1 - 8. (Ingen ændringer) § 9. Ved levering af elektricitet kan i prisen indregnes  

 nødvendige udgifter til brændsel, lønninger og andre driftomkostninger,  

 administration og salg, driftsmæssige afskrivninger samt forrentning af  

 fremmedkapital.
Herudover kan der for de af § 3 omfattede  

 elforsyningsvirksomheder med det i § 10 nævnte elprisudvalgs tiltræden  

 indregnes henlæggelser til nyinvesteringer og forrentning af indskudskapital.  

 For øvrige elforsyningsvirksomheder omfattet af loven er regler fastsat efter  

 stk. 2 vejledende.
Stk. 2. Handelsministeren fastsætter generelle regler for  

 beregning af driftsmæssige afskrivninger og for udvalgets tilslutning til, at  

 der i prisen indregnes henlæggelser til nyinvesteringer og forrentning af  

 indskudskapital, jfr. stk. 1, 2. pkt.
Handelsministeren fastsætter endvidere  

 efter samråd med Danske Elværkers Forening regler for regnskabsføring og  

 budgettering.
 Stk. 3. For elforsyningsvirksomheder, som i kombineret produktion  

 leverer varme og elektricitet, skal omkostningerne fordeles på de pågældende  

 produkter efter rimelige, driftsøkonomiske principper.
 Stk. 4. Bestemmelserne i stk. 1 - 3 gælder ikke for  

 elforsyningsvirksomheder, som alene leverer elektricitet ved spænding under  

 500 volt og ikke for ikke-elværksejede vindkraftanlæg.
 § 10. Priser og andre betingelser - herunder afgifter ved  

 tilslutning og udvidelse - skal med angivelse af grundlaget for  

 prisfastsættelsen anmeldes til et af handelsministeren nedsat udvalg  

 (elprisudvalget) efter regler fastsat af udvalget.
 Stk. 2. De anmeldte priser og betingelser er offentligt  

 tilgængelige, medmindre elprisudvalget tiltræder, at de ikke offentliggøres.
 Stk. 3. Priser og andre betingelser, der ikke er behørigt anmeldt,  

 er ugyldige.
 Stk. 4. Finder udvalget, at priser eller andre betingelser er  

 urimelige eller i strid med bestemmelserne i § 9, giver udvalget, såfremt  

 forholdet ikke gennem forhandling kan bringes til ophør, pålæg om ændring af  

 priser eller betingelser.
 Stk. 5. Såfremt priser eller andre betingelser må antages at ville  

 medføre en i samfundsmæssig henseende uøkonomisk anvendelse af energi, kan  

 udvalget, efter forhandling som nævnt i stk. 4., give pålæg om ændring af  

 priser eller betingelser.
 Stk. 6. Bestemmelserne i stk. 4 - 5 gælder ikke for  

 ikke-elværksejede vindkraftanlæg.
§ 9. Ved levering af elektricitet kan i prisen indregnes  

 nødvendige udgifter til brændsel, lønninger og andre driftomkostninger,  

 administration og salg, driftsmæssige afskrivninger samt forrentning af  

 fremmedkapital.
Herudover kan der for de af § 3 omfattede  

 elforsyningsvirksomheder med det i § 10 nævnte elprisudvalgs tiltræden  

 indregnes henlæggelser til nyinvesteringer og forrentning af indskudskapital.  

 For øvrige elforsyningsvirksomheder omfattet af loven er regler fastsat efter  

 stk. 2 vejledende.
Stk. 2. Handelsministeren fastsætter generelle regler for  

 beregning af driftsmæssige afskrivninger og for udvalgets tilslutning til, at  

 der i prisen indregnes henlæggelser til nyinvesteringer og forrentning af  

 indskudskapital, jfr. stk. 1, 2. pkt.
Handelsministeren fastsætter endvidere  

 efter samråd med Danske Elværkers Forening regler for regnskabsføring og  

 budgettering.
 Stk. 3. For elforsyningsvirksomheder, som i kombineret produktion  

 leverer varme og elektricitet, skal omkostningerne fordeles på de pågældende  

 produkter efter rimelige, driftsøkonomiske principper.
 Stk.4. Bestemmelserne i stk. 1 - 3 gælder ikke for  

 elforsyningsvirksomheder, som alene leverer elektricitet ved spænding under  

 500 volt.
 § 10. Priser og andre betingelser - herunder afgifter ved  

 tilslutning og udvidelse - skal med angivelse af grundlaget for  

 prisfastsættelsen anmeldes til et af handelsministeren nedsat udvalg  

 (elprisudvalget) efter regler fastsat af udvalget.
 Stk. 2. De anmeldte priser og betingelser er offentligt  

 tilgængelige, medmindre elprisudvalget tiltræder, at de ikke offentliggøres.
 Stk. 3. Priser og andre betingelser, der ikke er behørigt anmeldt,  

 er ugyldige.
 Stk. 4. Finder udvalget, at priser eller andre betingelser er  

 urimelige eller i strid med bestemmelserne i § 9, giver udvalget, såfremt  

 forholdet ikke gennem forhandling kan bringes til ophør, pålæg om ændring af  

 priser eller betingelser.
 Stk. 5. Såfremt priser eller andre betingelser må antages at ville  

 medføre en i samfundsmæssig henseende uøkonomisk anvendelse af energi, kan  

 udvalget, efter forhandling som nævnt i stk. 4., give pålæg om ændring af  

 priser eller betingelser.
§§ 11-18. (Ingen ændringer) Efter 2. behandling den 5. maj 1992 § 1 I lov om udnyttelse af vedvarende energikilder m.v., jf.  

 lovbekendtgørelse nr. 351 af 29. maj 1990, foretages følgende ændringer:
 1. § 10 b. affattes således:
»§ 10 b.
Energiministeren kan fastsætte regler om  

 vindkraftanlægs opstilling og tilslutning til elnettet.
 Stk. 2. Omkostninger, som er forbundet med et vindkraftanlægs  

 tilslutning til 10-20 kV-elnettet, påhviler vindkraftanlæggets ejer.
 Stk. 3. Omkostninger til udbygning af 10-20 kV-elnettet eller  

 forstærkning af et eksisterende elnet, der er nødvendiggjort af et  

 vindkraftanlægs tilslutning, påhviler elforsyningsselskabet.
Stk. 4. Energiministeren kan fastsætte nærmere regler om betaling  

 af omkostninger ved tilslutning af vindkraftanlæg til elnettet efter stk. 2  

 og 3.« 2. Efter § 10 b indsættes:
»§ 10 c.
Elektricitet, der leveres fra vindkraftanlæg til  

 elnettet, afregnes med 85 pct. af salgsprisen til almindelige forbrugere  

 opgjort eksklusive afgifter og tilskud hos det elforsyningsselskab, i hvis  

 område vindkraftanlægget er opstillet.
 Stk. 2. Energiministeren kan fastsætte nærmere regler om  

 prisafregningen for elektricitet, der leveres fra vindkraftanlæg til elnettet  

 efter stk. 1.
§ 10 d.
Priser og betingelser vedrørende tilslutning af  

 vindkraftanlæg til elnettet skal anmeldes til det i medfør af  

 elforsyningsloven nedsatte elprisudvalg.« § 10 c bliver herefter § 10 e.
§ 2 I lov nr. 54 af 25. februar 1976 om elforsyning, som ændret ved § 8 i lov  

 nr. 818 af 19. december 1989, foretages følgende ændringer:
 1. I § 9, stk. 4, indsættes efter »volt«:  

 »og ikke for ikkeelværksejede vindkraftanlæg«.
 2. Efter § 10, stk. 5, indsættes:
» Stk. 6. Bestemmelserne i stk. 4 og 5 gælder ikke for  

 ikkeelværksejede vindkraftanlæg.« § 3 Energiministeren fastsætter tidspunktet for lovens ikrafttræden.
