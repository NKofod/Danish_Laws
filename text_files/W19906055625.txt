1-årigt studieophold som udvekslingsstudent ved universitet i USA ikke  

 godkendt som uddannelsesstøtteberettigende Undervisnings- og Forskningsministeriets skrivelse af 24. april 1990  

 (afkortet):
 Ved brev af 7. november 1989 til Undervisningsministeriet har Deres moder  

 indsendt en klage fra Dem over Styrelsen for Statens Uddannelsesstøttes  

 afgørelse af 5. oktober 1989 om støtte til Deres studieophold i USA.
Undervisningsministeriet har i anledning af Deres klage indhentet den i  

 kopi vedlagte udtalelse af 19. marts 1990 fra styrelsen.
Udtalelsen var  

 vedlagt kopi af styrelsens akter i sagen.
Det fremgår af sagen, at det drejer sig om et 1-årigt studieophold som  

 udvekslingsstudent ved University of O... i USA.
Opholdet er arrangeret af  

 Danmark-Amerika-Fondet.
Ved sin afgørelse afslog styrelsen at godkende studieopholdet som  

 støtteberettigende.
Afslaget begrundedes med, at studieopholdet ikke i sig  

 selv er en uddannelse.
Styrelsen henviste til § 3 i bekendtgørelse nr. 178 af  

 20. marts 1989 om uddannelsesstøtte.
I sin udtalelse fastholder styrelsen sin afgørelse.
Styrelsen gør samtidig  

 opmærksom på, at uddannelsen ikke ville kunne godkendes som  

 støtteberettigende, da den ikke i sig selv giver en almindelig  

 erhvervskompetence i Danmark.
I denne anledning skal man meddele, at Undervisningsministeriet er enigt i  

 den af styrelsen trufne afgørelse.
Studieopholdet kan ikke godkendes som en  

 støtteberettigende uddannelse i udlandet.
Studieopholdet giver ikke en  

 erhvervskompetence, der kan finde almindelig anvendelse i Danmark.
Der  

 henvises til § 3, stk. 4, i bekendtgørelse nr. 178 af 20. marts 1989, som  

 ændret ved bekendtgørelse nr. 406 af 8. juni 1989.
