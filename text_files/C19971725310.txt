Cirkulæreskrivelse om meddelelse om  

 retten til dagpenge i forbindelse med ledighed fra lønarbejde uden  

 ophør af selvstændig virksomhed, som tidligere var  

 hovedbeskæftigelse Kommentar m.v.:
 Dispensation fra ophørsbekendtgørelsens § 5,  

 stk. 2, nr. 1, om lønarbejde i en tid, der sammenlagt svarer til  

 fagets fulde, sædvanlige arbejdstid i mindst 52 uger inden for de  

 seneste 65 uger.
 Meddelelse om afgørelsen:
 Medlemmet havde drevet selvstændig virksomhed som  

 hovedbeskæftigelse ved et landbrug sammen med sin  

 ægtefælle.
Medlemmets arbejdsopgaver i virksomheden i årene  

 1965 til 1976 bestod i pasning af grise.
I perioden 1981 til 1988  

 førte medlemmet kassebogen og passede telefon i 5 timer om ugen.
 Fra den 1. maj 1984 til den 31. april 1985 deltog  

 medlemmet i en uddannelse til sygehjælper.
Fra den 1. september 1986 arbejdede medlemmet som  

 sygehjælper.
Frem til 1. september 1990 arbejdede medlemmet 53,30 timer  

 hver tredje uge.
Ultimo 1991 ophørte medlemmet med at være  

  skattemæssigt registreret som medarbejdende ægtefælle.
 Fra den 1. marts 1993 og frem til afskedigelsen den 28.  

 februar 1994 arbejdede medlemmet 52,30 timer hver anden uge i  

 nattjeneste.
 Direktoratet fandt på grundlag af samtlige  

 foreliggende omstændigheder i sagen, at der kunne meddeles dispensation  

 efter § 5, stk. 2, nr. 1, i ophørsbekendtgørelsen,  henset til  

 det oplyste om karakteren og omfanget af medlemmets beskæftigelse i  

 landbruget sammenholdt med det oplyste om, at medlemmet havde været  

 fastansat fra september 1986 til september 1990, uanset at det seneste  

 arbejdsforhold kun svarede til 75 % af fagets fulde, sædvanlige  

 arbejdstid.
 Medlemmets dagpengeret i forbindelse med ledigheden fra  

 lønarbejde skulle derfor vurderes efter reglerne for medlemmer, der  

 har bibeskæftigelse ved selvstændig virksomhed.
