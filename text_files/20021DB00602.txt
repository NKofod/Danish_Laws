Betænkning afgivet af Det Politisk-Økonomiske Udvalg den 21.  

 maj 2003 Betænkning over Forslag til  

 folketingsbeslutning om at ophæve den danske militære straffelov på Færøerne [af Tórbjørn Jacobsen (TF)] 1. Udvalgsarbejdet Beslutningsforslaget blev fremsat den 11. april 2003 og var til  

 1. behandling den 14. maj 2003. Beslutningsforslaget blev efter 1. behandling  

 henvist til behandling i Det Politisk-Økonomiske Udvalg.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF, EL, TF og Lisbeth L.
Petersen (V)) indstiller  

 beslutningsforslaget til  

  

 forkastelse.
 Flertallet i udvalget beklager, at den danske militære  

 straffelov fra 1973 og ændringen i 1978 ikke blev kundgjort på Færøerne  

 umiddelbart efter vedtagelserne, hvilket bevirkede, at den militære  

 straffelov  

 fra 1937 var gældende på Færøerne helt op til i år.
Det danske rigsfællesskab forudsætter ensartet lovgivning på  

 områder som bl.a. mønt, kongehus samt udenrigs- og sikkerhedspolitiske  

 anliggender.
Dette er i strid med det foreliggende beslutningsforslag,  

 hvorfor  

 flertallet ikke kan stemme for forslaget.
 Flertallet finder det hensigtsmæssigt, at Færøerne (og Grønland)  

 inddrages i lovgivningsprocesser i form af høring eller anden indflydelse  

 inden  

 endelig vedtagelse i Folketinget i de tilfælde, hvor lovgivningen også skal  

 gælde for Færøerne (og Grønland).
Flertallet noterer sig derfor også med tilfredshed, at  

 udenrigsminister Per Stig Møller i forbindelse med et besøg på Færøerne den  

 14.  

 maj 2003 har tilkendegivet, at den danske regering er indstillet på at indgå  

 en  

 principaftale om, hvordan Færøerne fremover inddrages i udenrigs- og  

 sikkerhedspolitiske spørgsmål.
Denne principaftale vil naturligvis også  

 præcisere  

 forholdet mellem ansvar og frihed i forhold til rigsfællesskabet.
Dette vil  

 respektere rigsfællesskabet, samtidig med at ønsket om større medindflydelse  

 og  

 medansvar imødekommes.
Et  

  

 mindretal  

  

 i udvalget (SF, EL, TF og Lisbeth L.
Petersen (V)) indstiller  

 beslutningsforslaget til  

  

 vedtagelse  

 uændret.
Enhedslistens medlem af udvalget bemærker, at de danske  

 myndigheder længe har forkludret spørgsmålet om den danske militære  

 straffelov  

 på Færøerne.
Dels ved ikke hurtigt og betingelsesløst at efterkomme  

 henvendelsen  

 fra et enigt færøsk Lagting den 22. november 2001 om at afskaffe  

 dødsstraffen,  

 som har været gældende på Færøerne som en del af den gamle danske militære  

 straffelov, og dels ved den 27. marts 2003 at indføre den nye danske militære  

 straffelov på Færøerne uden om Lagtinget.
Dette forløb er efterfølgende  

 blevet  

 fordømt af et enigt Lagting og har skadet forholdet mellem Danmark og  

 Færøerne.
 Efter Enhedslistens opfattelse er der kun én måde at gøre skaden  

 god igen på, nemlig ved at ophæve den nylig indførte danske militære  

 straffelov  

 på Færøerne og i stedet indlede fordomsfrie og reelle forhandlinger med det  

 færøske Lagting om spørgsmålet.
 På den baggrund  og idet der henvises til Enhedslistens indlæg  

 i debatten i Folketingssalen den 14. maj 2003  vil Enhedslisten stemme  

 for  

 beslutningsforslaget ved 2. (sidste) behandling.
Tjóðveldisflokkurins  

 medlem af udvalget bemærker, at juridisk har Færøerne en ældgammel  

    

 særstilling og har således aldrig været en  

 fuldt integreret del af Danmarks jurisdiktion.
Derved er Færøerne en  

 selvstændig juridisk enhed.
Dette er der bred politisk enighed om på  

 Færøerne,  

 og indtil nu har man fra dansk side respekteret dette hævdvundne synspunkt  

 med  

 ganske få undtagelser.
Den politiske  

 delegation, der forhandlede hjemmestyreloven på plads for Færøerne, havde et  

 bundet mandat fra det daværende Lagting, hvor man gjorde det ganske klart, at  

 ingen love kunne bekendtgøres at være gældende for Færøerne uden Lagtingets  

 behandling og samtykke.
Man opnåede ikke den ønskede vetoret i loven, men § 7  

 i  

 hjemmestyreloven har indtil nu været fortolket som om, at dette var  

 tilfældet.  

 Dette synspunkt har man respekteret fra dansk side i 55 år med et par  

 undtagelser.
Hjemmestyreloven er en folketingslov, som ifølge denne tolkning  

 er  

 brudt med den danske regerings ensidige bekendtgørelse af bl.a. den militære  

 straffelov den 27. marts 2003. Derudover er en opbygget praksis og ikke  

 mindst  

 en højt respekteret sædvane i lovsamarbejdet imellem landene blevet brudt,  

 såfremt beslutningsforslaget ikke bliver vedtaget i Folketinget.
 Den færøske  

 styrelseslov er også blevet brudt med denne handling. § 47 siger ganske  

 klart,  

 at alle love, der skal gælde for Færøerne, skal igennem den samme  

 behandlingsprocedure i Lagtinget.
Den 22. november 2001  

 stemte et enigt Lagting for et lovforslag fra Landsstyret, der havde til  

 hensigt at ophæve den militære straffelov fra 1937. Denne færøske politiske  

 vilje har den danske regering siddet overhørig indtil den 27. marts 2003,  

 hvor  

 man ophævede loven fra 1937 ved at bekendtgøre loven fra 1973 at være  

 gældende  

 for Færøerne.
Denne handling bliver betragtet med så stor alvor i det  

 parlamentariske liv på øerne, at fire partier fremlagde et forslag i  

 Lagtinget,  

 der havde til formål at ophæve lovpakken, der bl.a. indeholdte den militære  

 straffelov, og som blev bekendtgjort at være gældende for Færøerne.
Den 2.  

 maj  

 2003 blev forslaget enstemmigt vedtaget.
Den 8. maj 2003 ekspederede  

 lagmanden,  

 Anfinn Kallsberg, sagen videre fra lagmandskontoret, hvor han henstillede til  

 regeringen, at omtalte love blev ophævet for Færøerne.
Idet en  

 folketingslov, hjemmestyreloven, er brudt, den færøske styrelseslov er brudt  

 og  

 sædvanen i lovsamarbejdet er brudt, er det Tjóðveldisflokkurins holdning, at  

 Folketinget nu er den eneste instans, der har mulighed for at »normalisere«  

 forholdene imellem landene på ny, og det gøres kun ved at vedtage  

 beslutningsforslaget.
Sker det ikke, søger man en unødig konflikt, som man  

 burde tilstræbe at undgå, nu da forholdene imellem landene tilsyneladende er  

 ved at udvikle sig i en noget mere harmonisk retning.
Så meget burde man have  

 lært af kriseårene og den danske politiske håndtering af situationen i  

 kølvandet på disse.
Under behandlingen af  

 beslutningsforslaget har det været fremført fra regeringen, at det er  

 nødvendigt med samme lovgivning for militærpersonel både i Danmark og på  

 Færøerne, og derfor har regeringen sat disse love i kraft.
For det første er  

 dette i strid med opfattelsen i Lagtinget og hos landsstyrets jurister, som  

 har  

 understreget, at de ikke finder noget belæg for militær straffelovgivning på  

 Færøerne.
For det andet har regeringen ikke blot sat den militære straffelov  

 i  

 kraft for Færøerne, men tillige love og bekendtgørelser, som griber direkte  

 ind  

 i civilbefolkningens rettigheder, bl.a. bekendtgørelsen om at stille  

 bygninger  

 og materiel til rådighed for militæret.
Det må betragtes som et klart brud på  

 demokratiske principper og brud på menneskerettighederne, at en regering, som  

 ikke er valgt af det færøske folk, ensidigt sætter love og regler i kraft,  

 som  

 griber ind i ejendomsretten og den enkeltes dispositionsret.
Slipper regeringen  

 afsted med denne handling, så mener man på Færøerne, at Lagtinget er sat  

 mindst  

 55 år tilbage i tiden.
Hjemmestyrelovens § 7 har fået en ny fortolkning under  

 denne regering, som helt klart har til formål at undergrave hævdvunden færøsk  

 kompetence på lovgivningsområdet.
Og det værste er nok tillidsbruddet imellem  

 parterne.
Folketinget kan rage kastanjerne ud af ilden igen ved at vedtage  

 forslaget.
Derfor indstiller Tjóðveldisflokkurin beslutningsforslaget til  

 vedtagelse.
Lisbeth L.
Petersen  

 (V) bemærker, at for Sambandspartiet er det helt grundlæggende, at ingen  

 rigslov skal sættes i kraft på Færøerne, uden at den først er forelagt  

 Lagtinget.
Ved de forudgående forhandlinger om hjemmestyrelovens indhold var  

 dette punkt et vigtigt anliggende for Sambandspartiet.
Sambandspartiet lægger  

 stor vægt på, at dette princip respekteres.
Den gamle praksis  

 med, at rigslove skal forelægges hjemmestyret til betænkning, har normalt  

 ikke  

 voldt problemer.
At denne praksis nu er brudt for anden  

    

 gang, er meget beklageligt.
Mindretallet kan ikke  

 tilslutte sig motivationen for beslutningsforslaget.
Hjemmestyreloven er for  

 mindretallet ikke kun jura, men en politisk aftale.
Når forslagsstilleren  

 siger, at landsstyret ikke havde kendskab til lovforslagene, er dette heller  

 ikke korrekt.
Af korrespondancen mellem den danske forsvarsminister og  

 lagmanden på Færøerne fremgår det, at lagmanden var vidende om de love og  

 bekendtgørelser, der var behov for at kundgøre på Færøerne.
Men det er en  

 kendsgerning, at Lagtinget ikke blev informeret.
 Det centrale princip  

 i denne sag, nemlig princippet om, at Lagtinget skal informeres, er ikke  

 blevet  

 fulgt.
 At der er sket brud  

 på proceduren, kan ikke bortforklares.
 Mindretallet er dog  

 glad for at kunne konstatere, at der blandt de fleste partier i Folketinget  

 er  

 en erkendelse af, at en gammel praksis er brudt, og samtidig en forståelse  

 for,  

 at der fastlægges en fremtidig procedure, så lignende misforståelser og  

 problemer  

 undgås.
 Det er også vigtigt  

 at præcisere, at den militære straffelov ikke tvangsomfatter den almindelige  

 befolkning, men alene dansk militær på Færøerne.
 Ved  

 førstebehandlingen af beslutningsforslaget har mindretallet fået  

 tilkendegivelser fra dansk side, som har overbevidst mindretallet om, at vi  

 kan  

 fortsætte samarbejdet i rigsfællesskabet med gensidig tillid og respekt.
 Sambandspartiet har  

 ikke ændret holdning siden den enstemmige vedtagelse i Lagtinget den 2. maj  

 2003, og af principielle grunde kan mindretallet derfor stemme for forslaget  

 med ovenstående bemærkninger.
 Kristeligt Folkeparti, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Ulrik Kragh (V)  

    

 Freddy Dam (V)  

    

 Pia Larsen (V)  

    

 Lisbeth L.
Petersen (V)  

    

 Jens Rohde (V)  

    

 Peter Skaarup (DF)  

    

 Poul Fischer (DF)  

  

  nfmd.  

  

    

 Pia Christmas‑Møller (KF)  

    

 Knud Erik Kirkegaard (KF)  

    

 Henrik Sass Larsen (S)  

    

 Ole Stavad (S)  

    

 Frank Jensen (S)  

    

 Poul Nyrup Rasmussen (S)  

    

 Tórbjørn Jacobsen (TF)  

    

 Morten Homann (SF)  

    

 Morten Helveg Petersen (RV)  

  

  fmd.  

  

    

 Pernille Rosenkrantz‑Theil (EL) Kristeligt Folkeparti, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 149 Bilagsnr.
