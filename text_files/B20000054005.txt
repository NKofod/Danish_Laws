Bekendtgørelse om befordringsrabat til  

 studerende ved videregående uddannelser I medfør af § 1, stk. 1, § 4, stk. 5, og  

 § 5 i lov om befordringsrabat til studerende ved videregående  

 uddannelser, jf. lovbekendtgørelse nr. 541 af 16. juni 2000, og efter  

 forhandling med de transportansvarlige fastsættes:
Kapitel 1 Ret til befordringsrabat § 1. Studerende har ret til befordringsrabat ved  

 køb af abonnementskort efter lovens § 1, når de 1)	er i gang med en videregående uddannelse, der giver ret til  

 statens uddannelsesstøtte (SU), herunder er i gang med lønnede  

 praktikperioder, der indgår som et led i en sådan uddannelse, 2)	opfylder betingelserne for at få SU til uddannelsen og 3)	har søgt a)	stipendium og eventuelt studielån til den uddannelse, som de  

 er i gang med, og har klip til rest til uddannelsen eller b)	slutlån til den uddannelse, som de er i gang med, kan afslutte  

 uddannelsen inden for 12 måneder og har slutlånsrater til rest  

 til uddannelsen.
Kapitel 2 Meddelelse om ret til befordringsrabat § 2. Når en studerende har afleveret en  

 ansøgning om SU eller genoptagelse af SU, sender Styrelsen for Statens  

 Uddannelsesstøtte (styrelsen) en meddelelse om ret til  

 befordringsrabat til den studerende.
Stk. 2. Søges der SU fra en måned i perioden  

 januar - juni, gælder meddelelsen efter stk. 1 for de  

 måneder inden for denne periode, hvor den studerende opfylder  

 betingelserne i § 1. Søges der SU fra en måned i perioden  

 juli - december, gælder meddelelsen efter stk. 1 for de  

 måneder inden for denne periode, hvor den studerende opfylder  

 betingelserne i § 1. Kan der ikke straks ved modtagelsen af  

 ansøgningen tages stilling til, om betingelserne i § 1 er  

 opfyldt, gælder meddelelsen kun for den måned, hvor  

 ansøgningen modtages i styrelsen, og for den følgende  

 måned.
Meddelelsen gælder dog tidligst fra den måned, hvor  

 den studerende begynder på uddannelsen.
 § 3. Når meddelelsen efter § 2  

 udløber, sender styrelsen to gange om året for perioden januar -  

 juni og for perioden juli - december en meddelelse om ret til  

 befordringsrabat til studerende, der opfylder betingelserne i § 1.  

 Meddelelsen omfatter de måneder, hvor betingelserne i § 1 er  

 opfyldt.
§ 4. Meddelelsen efter §§ 2 og 3 kan anvendes  

 som grundlag for at få rabat på abonnementskort, som den  

 studerende køber efter at have modtaget meddelelsen.
Den kan anvendes  

 som grundlag for at få rabat på abonnementskort med en  

 gyldighedsperiode, der begynder en dag i en af de måneder, meddelelsen  

 omfatter, og slutter senest den sidste dag i måneden efter den sidste  

 måned, hvor den studerende ifølge meddelelsen har ret til  

 rabat.
Kapitel 3 Befordring til og fra udlandet § 5. De transportansvarlige, der er nævnt i  

 lovens § 4, stk. 1, yder rabat på abonnementskort til  

 befordring over den danske grænse til og fra EU- og EØS-landene  

 efter samme retningslinier, som gælder for rabat på befordring  

 inden for landets grænser.
Stk. 2. Transportansvarlige i EU- og EØS-landene kan  

 yde rabat på abonnementskort til befordring med bus og tog over den  

 danske grænse til og fra EU- og EØS-landene efter  

 retningslinierne i stk. 1, samt ved dokumentation for 1)	tilladelse til international rutekørsel i henhold til  

 Rådets forordning (EØF) nr. 684/92 af 16. marts 1992 om  

 fælles regler for international personbefordring med bus, som  

 ændret ved Rådets forordning (EØF) nr. 11/98 af 11.  

 december 1997 eller 2)	licens til jernbanevirksomhed i henhold til Rådets direktiv  

 (EØF) nr. 18/95 af 19. juni 1995 om udstedelse af licenser til  

 jernbanevirksomhed.
Kapitel 4 Studerende, der har behov for flere abonnementskort § 6. Når en studerende køber et  

 abonnementskort med en gyldighedsperiode, der begynder den samme dato som  

 gyldighedsperioden for andre abonnementskort, den studerende tidligere har  

 købt, indregnes den studerendes egenbetaling og rabat ved køb  

 af de andre kort i prisen på kortet.
Stk. 2. Den transportansvarlige kan dog henvise den studerende  

 til, inden abonnementskortet er udløbet, at få den ekstra rabat,  

 som den studerende har ret til efter stk. 1, udbetalt kontant på  

 steder, der anvises af den transportansvarlige.
Udbetalingen skal kunne ske  

 mindst ét sted i hvert amt uden for hovedstadsområdet og mindst  

 ét sted i hovedstadsområdet.
Stk. 3. De transportansvarlige kan henvise studerende, der  

 ønsker at købe flere abonnementskort, til i stedet at  

 købe et fælles kort eller at købe alle kort ved den samme  

 transportansvarlige.
Det fælles kort købes på et sted, der  

 anvises af de transportansvarlige.
Kapitel 5 Kontant udbetaling af befordringsrabat, når SU  

 tildeles efterfølgende § 7. Styrelsen kan i særlige tilfælde,  

 herunder i tilfælde hvor SU tildeles efterfølgende, bestemme, at  

 rabatbeløbet skal udbetales kontant for abonnementskort, der tidligere  

 er købt uden rabat.
Styrelsen sender den studerende en meddelelse om  

 ret til befordringsrabat, hvoraf det fremgår, at meddelelsen giver ret  

 til kontant udbetaling.
Stk. 2. Rabatbeløbet udbetales på steder, der  

 anvises af den transportansvarlige.
Udbetalingen skal kunne ske mindst  

 ét sted i hvert amt uden for hovedstadsområdet og mindst  

 ét sted i hovedstadsområdet.
 Stk. 3. For at få rabatbeløbet udbetalt skal den  

 studerende inden 2 måneder fra den dag, meddelelsen fra styrelsen er  

 dateret, henvende sig på et af de steder, der anvises efter  

 stk. 2.
Kapitel 6 Opgørelsen af hvilke beløb der er ydet i  

 rabat og refusion af beløbene § 8. Efter afslutningen af hvert kvartal  

 udarbejder den transportansvarlige en opgørelse, der skal danne  

 grundlag for styrelsens refusion af 90 pct. af beløb, der er ydet i  

 rabat i kvartalet, jf. lovens § 4, stk. 3.
Stk. 2. Opgørelsen skal indeholde en samlet  

 opgørelse for kvartalet af 1)	indtægter fra salg af abonnementskort med rabat, 2)	beløb ydet i rabat og 3)	beløb, der skal refunderes.
 Stk. 3. Beløb, der er udbetalt kontant efter §§ 6,  

 stk. 2, og 7, stk. 1, indgår i opgørelsen, jf.  

 stk. 2, for det kvartal, hvor beløbet er udbetalt.
Stk. 4. Opgørelsen sendes til styrelsen med oplysning  

 om, hvilken konto i et pengeinstitut refusionsbeløbet skal indbetales  

 på.
Senest 2 måneder efter udgangen af 1., 2. og 3. kvartal skal  

 styrelsen have opgørelserne i hænde.
Efter udgangen af 4.  

 kvartal skal styrelsen have opgørelsen i hænde senest den 20.  

 januar året efter.
Kan opgørelsen ikke færdiggøres  

 inden fristen, meddeles et foreløbigt beløb for 4. kvartal.
Stk. 5. Efter årets udløb foretages en endelig  

 afregning, som attesteres af en ekstern revisor for den transportansvarlige,  

 dog ikke Rigsrevisionen.
Styrelsen kan i særlige tilfælde  

 forlange, at kvartalsopgørelsen attesteres af revisoren.
 Stk. 6. Ved attestationen skal revisoren erklære, at der  

 hos den transportansvarlige er etableret betryggende forretningsgange, der  

 sikrer, at rabatten er ydet i overensstemmelse med lovens § 3,  

 stk. 1, samt at rabatbeløbet er opgjort korrekt og i  

 overensstemmelse med den transportansvarliges registreringer.
 Stk. 7. Hvert år i januar skal styrelsen have meddelelse  

 om, hvem der er underskriftsberettiget for de enkelte  

 transportansvarlige.
Kapitel 7 Styrelsens adgang til at indhente oplysninger om  

 ordningen § 9. Styrelsen kan fra de transportansvarlige  

 indhente de oplysninger om køb af abonnementskort med rabat, der er  

 nødvendige for at følge ordningen, herunder oplysninger om den  

 studerendes personnummer, abonnementskortets pris, kortets gyldighedsperiode,  

 datoen for salg af kortet, identifikation af salgsstedet og den ydede rabat.  

 Oplysningerne skal gives i elektronisk form efter retningslinier, der  

 fastsættes af styrelsen.
Kapitel 8 Ikrafttræden § 10. Bekendtgørelsen træder i kraft  

 den 1. juli 2000.
 Stk. 2. Bekendtgørelse nr. 432 af 7. juni 1999 om  

 befordringsrabat til studerende ved videregående uddannelser  

 ophæves.
