Landsskatteretskendelse Kursgevinst ved indfrielse af gældsbrev ved  

 likvidation - maskeret udlodning Reference:
KGL § 7 (dagældende) A klagede for indkomståret 1997 over, at  

 skatteankenævnet havde anset kursgevinst ved selskabs indfrielse af  

 gældsbrev ved likvidation for maskeret udlodning.
Det fremgik af sagens oplysninger, at klageren den 1.  

 oktober 1993 overdrog sin tandlægepraksis til Tandlægerne B og C  

 ApS (herefter benævnt selskabet), da praksisen ikke kunne sælges  

 til tredjemand på dette tidspunkt. Årsagen til salget var at  

 minimere goodwillbeskatningen.
Klageren var eneanpartshaver i selskabet.
Det  

 var herefter meningen, at selskabet skulle videresælge  

 tandlægepraksisen, så snart der kunne findes en køber,  

 hvilket klageren forventede ville ske inden for de følgende 3-4  

 år.
Ved overdragelsen blev der den 30. november 1993 udstedt et  

 gældsbrev på  2.250.000 kr., som blev nedskrevet til kurs 80. Det  

 fremgik af gældsbrevet, at det var forrentet med 8 % p.a. fra den 1.  

 oktober 1993 og blev afdraget hver den 1. januar og 1. juli med 125.000 kr.  

 Mindsterenten var på udstedelsestidspunktet 6 %.
I 1996 solgte selskabet tandlægepraksisen, hvorefter  

 selskabet blev likvideret den 31. januar 1997. Klageren fik i forbindelse med  

 likvidationen udbetalt restgælden på gældsbrevet 1.500.000  

 kr. til pari.
Der fremgik af selskabets endelige likvidationsregnskab, at  

 aktiverne pr. 31 december 1996 udgjorde i alt 1.919.730 kr., deraf  

 obligationer 1.120.996 kr., tilgodehavender 155.401 kr. og likvide  

 beholdninger 643.333 kr.. Det fremgik endvidere af likvidationsregnskabet, at  

 eneste kreditor i selskabet ud over klageren pr. 31. december 1996 var  

 skyldig revision på 30.000 kr.
 Skatteankenævnet havde ved den påklagede  

 afgørelse fundet, at kursen på gældsbrevet ved selskabets  

 indfrielse skulle ansættes til 93, og at klagerens kursgevinst ved  

 indfrielsen skulle anses for maskeret udlodning.
Man havde herved bl.a. henset til, at såfremt et i  

 forbindelse med stiftelse af et hovedaktionærselskab udstedt  

 gældsbrev blev afdraget ekstraordinært, ansås afdraget at  

 indeholde maskeret udlodning jf.
Ligningsvejledningen 1997, afsnit  

 S.F.1.2.3.5. og LSRM 1980.186. Størrelsen af udlodningen skulle  

 opgøres på grundlag af den kurs, som gældsbrevet havde  

 på tidspunktet for erlæggelsen af det ekstraordinære  

 afdrag.
Restgælden på gældsbrevet udgjorde ved indfrielsen  

 1.500.000 kr. svarende til en restløbetid på 6 år.
Indfrielsen af gældsbrevet stod ikke i forbindelse  

 med overdragelse af formuegoder.
Ifølge TSS-meddelelse 1997.304 af 25.  

 marts 1997 kunne private pantebreve og gældsbreve, som ikke stod i  

 forbindelse med overdragelse af formuegoder ansættes til  

 kursværdi ved opgørelsen af den skatte- og afgiftspligtige  

 værdi, jf. punkt 19 i Skattedepartementets cirkulære af 17.  

 november 1982 om værdiansættelse af aktiver og passiver i  

 dødsboer m.m.
 Henset til at gældsbrevet var usikret,  

at gældsbrevet ved indfrielsen havde en restgæld på  

 1.500.000 kr. og en restløbetid på 6 år, at  

 gældsbrevet var forrentet med 8 % p.a., at gældsbrevet  

 tilhørte et anpartsselskab, som var 100 % ejet af klageren, og  

at "anden gæld" med en rente på 8 % p.a. og en  

 løbetid på 6 år ifølge kurstabel fra Told- og  

 Skattestyrelsen 1. kvartal 1997 skulle fastsættes til en kurs på  

 93, blev klagerens kursgevinst ved indfrielsen af gældsbrevet til kurs  

 pari anset for maskeret udlodning.
 Klagerens repræsentant havde overfor  

 Landsskatteretten nedlagt påstand om, at den påklagede  

 ansættelse blev nedsat til det selvangivne.
Til støtte herfor var det bl.a. anført, at  

 gældsbrevet blev indfriet, fordi debitor, selskabet, trådte i  

 likvidation, efter at aktiviteten i selskabet var afhændet.  

 Gældsbrevet kunne herefter ikke fortsætte på de normale  

 afdragsvilkår, idet debitor forsvandt.
Herved blev gældsbrevet  

 til en normal anfordringsgæld, hvilket beløb var anmeldt i  

 likvidationsboet og udbetalt i forbindelse med selskabets betaling af  

 kreditorerne.
Den samme procedure ville være blevet fulgt, hvis  

 gældsbrevet var ejet af en tredjemand, og klageren havde således  

 ikke anvendt sin eneanpartshaverstatus til at opnå en bedre  

 indfrielsespris, end hvad der tilkom enhver kreditor.
Der var derfor ikke  

 tale om indfrielse af et gældsbrev før tiden, hvorfor de af  

 skatteankenævnet anførte kendelser og henvisninger ikke var  

 aktuelle i den foreliggende sag.
Ved selskabets stiftelse blev gældsbrevet nedskrevet  

 til kurs 80. Da selskabet i 1996 frasolgte tandlægepraksisen, forsvandt  

 den usikkerhed som lå bag gældsbrevets kursfastsættelse, da  

 selskabet nu havde likvide midler til at indfri gældsbrevet, og kursen  

 på gældsbrevet efter salget af praksisen måtte herefter  

 anses at være pari.
Det fremgik således af selskabets  

 likvidationsbalance, at der var fuld dækning for gældsbrevets  

 restgæld.
Skatteankenævnets beregning var baseret på et  

 usikkert pantebrevsforhold, dette gjaldt ikke i nærværende  

 situation.
På tidspunktet for likvidators udlodning var  

 mindsterenten 4 % p.a., og kursen på et gældsbrev, som  

 forrentedes med 8 % p.a., og som havde fuld sikkerhed i kontanter, kunne ikke  

 være under 100. Hvis der havde været tale om et gældsbrev  

 til tredjemand, måtte det forventes, at gældsbrevet kun kunne  

 indfries til en overkurs.
Det var således ikke i takt med  

 virkeligheden, når skatteankenævnet hævdede, at kursen var  

 under 100.
 Den anførte tabel til kursfastsættelse  

 vedrørte pantebreve, som havde et kursmæssigt usikkerhedsmoment.  

 Denne tabel kunne ikke anvendes overfor dette gældsbrev, som skulle  

 bedømmes efter de faktiske forhold.
 Landsskatteretten udtalte:
Retten fandt, at klagerens kapitalgevinst ved indfrielse  

 af gældsbrevet til pari ved selskabets likvidation måtte anses  

 for omfattet af den dagældende kursgevinstlovs bestemmelser, da  

 kapitalgevinsten i retlig henseende ikke kunne anses som udbytte af aktier.  

 Der var herved bl.a. henset til grundlaget for klagerens erhvervelse af  

 gældsbrevet, dettes vilkår herunder afdragsprofil og forrentning,  

 at gældsbrevet blev indfriet mere end 3 år efter udstedelsen,  

 ligesom indfrielse af fordringen til pari under de foreliggende  

 omstændigheder ikke udelukkende var et udslag af klagerens  

 aktionærstatus.
Da gældsbrevet opfyldte mindsterentekravet  

 på stiftelsestidspunktet var kursgevinsten herefter skattefri, jf.  

 dagældende kursgevinstlov § 7.
