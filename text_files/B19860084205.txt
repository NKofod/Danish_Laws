 I henhold til § 2, stk. 1, i arbejdsministeriets bekendtgørelse nr. 684 af  

 20. december 1984 om tilsynet med de statsanerkendte arbejdsløshedskassers  

 regnskabsvæsen m.v., fastsættes:
Regnskabsvæsen Almindelige bestemmelser § 1.  Arbejdsløshedskassernes regnskabsår er  

 kalenderåret, medmindre arbejdsministeren tillader afvigelse herfra.
 § 2.  Regnskabsvæsenet skal tilrettelægges i  

 overensstemmelse med lovgivningen, kassens vedtægt samt regler udstedt af  

 direktøren for arbejdsløshedsforsikringen.
Bogholderiets indretning § 3.  Kassens bogføring skal uanset valg af  

 bogføringsteknik foretages under anvendelse af en kontoplan, der er opbygget  

 systematisk.
 Der stilles følgende krav til registrering og tilvejebringelse af løbende  

 oversigter:
 Stk. 2.  Kontoplanen skal indsendes til Direktoratet for  

 Arbejdsløshedsforsikringen sammen med årsregnskabet.
Forretningsgang § 4.  For arbejdsløshedskassen incl. eventuelle  

 afdelinger skal der tilrettelægges en betryggende forretningsgang med det  

 formål at sikre kassens aktiver.
 Forretningsgangsbeskrivelsen skal mindst indeholde følgende  

 hovedelementer:
Månedsbalancer § 5.  Arbejdsløshedskassen skal for hver måned inden  

 udgangen af den følgende måned indsende en månedsbalance til Direktoratet for  

 Arbejdsløshedsforsikringen i en af direktoratet foreskreven form.
 Stk. 2.  Grundlaget for månedsbalancen er  

 arbejdsløshedskassens ajourførte bogholderi, og det påhviler hovedkassereren  

 at foretage afstemning af alle likvide konti, inden månedsbalancen indsendes.
Årsregnskab og årsberetning § 6.  Efter regnskabsårets afslutning udarbejder  

 kassen et årsregnskab efter de retningslinier, der er givet af direktøren for  

 arbejdsløshedsforsikringen.
 Stk. 2.  Årsregnskabet omfatter:
Stk. 3.  Den del af regnskabet, der vedrører statslige  

 midler, er omfattet af reglerne om god offentlig regnskabsskik.
Den øvrige  

 del af regnskabet er omfattet af reglerne om god regnskabsskik.
Hele  

 regnskabet skal aflægges på en sådan måde, at der kan gives de oplysninger,  

 direktøren for arbejdsløshedsforsikringen finder nødvendige for at kunne:
 Stk. 4.  Ved aflæggelse af årsregnskabet og den hertil  

 knyttede beretning anvendes de regnskabsskemaer, der er foreskrevet af  

 direktøren for arbejdsløshedsforsikringen.
Stk. 5.  Regnskabet aflægges under iagttagelse af de til  

 enhver tid gældende regler herfor, herunder den af Direktoratet for  

 Arbejdsløshedsforsikringen udsendte årlige vejledning.
I forbindelse med  

 regnskabsaflæggelsen foretages periodisering af indtægter og udgifter.
 Stk. 6.  Årsregnskabet indsendes i revideret og behørig  

 underskrevet stand til Direktoratet for Arbejdsløshedsforsikringen senest den  

 15. marts i det følgende år.
Afdelinger § 7.  Såfremt arbejdsløshedskassen har afdelinger,  

 gælder reglerne i denne bekendtgørelse også for disse.
Stk. 2.  Afdelingerne foretager hver måned afregning til  

 hovedkassen.
Afdelingernes regnskabstal indgår i hovedkassens bogholderi, der  

 således omfatter registrering af hele kassens bogholderimæssige bevægelser.
 Stk. 3.  Afdelingernes månedlige opgørelser skal  

 indeholde oplysning om beholdningerne ved månedens begyndelse og slutning  

 samt oplysning om foretagne ind- og udbetalinger dokumenteret ved bilag.
 Stk. 4.  Al arkivering af bilagsmateriale m.v. finder  

 sted ved hovedkassen, eller i afdelingerne under hovedkassens ansvar.
Kassernes økonomi § 8.  En arbejdsløshedskasses udgifter omfatter  

 udgifter til udbetaling af dagpenge m.v. samt udgifter til kassens  

 administration.
Forskud og acontorefusion § 9.  I det omfang en arbejdsløshedskasse ikke råder  

 over tilstrækkelige midler til løbende at afholde udgifterne til dagpenge  

 m.v., kan staten yde forskud eller acontorefusion efter reglerne i  

 Direktoratet for Arbejdsløshedsforsikringens bekendtgørelse nr. 780 af 24.  

 november 1986.
Administrationsudgifter § 10.  En arbejdsløshedskasses administrationsudgifter  

 skal holdes på et forsvarligt niveau og må alene omfatte udgifter, der  

 vedrører kassens drift, jfr. arbejdsløshedsforsikringslovens § 30.
Medlemsbidrag til staten § 11.  En arbejdsløshedskasse skal for hvert medlem  

 indbetale et medlemsbidrag til staten.
Bidraget indbetales kvartalsvis bagud.
 Stk. 2.  Kassens samlede bidrag beregnes som det  

 registrerede antal betalende medlemmer pr. den 1. i kvartalets første måned  

 multipliceret med den kvartårlige bidragssats, jfr. arbejdsløshedslovens §  

 76, stk. 1, og stk. 2.
 Stk. 3.  Medlemstallet efter stk. 2 kan reguleres for  

 indmeldelser, overflytninger og sletninger.
 Stk. 4.  Medlemsbidrag skal indbetales til Direktoratet  

 for Arbejdsløshedsforsikringens konto i Danmarks Nationalbank senest den 10.  

 i måneden efter kvartalets udløb.
 Stk. 5.  Hvis medlemsbidragene ikke indbetales  

 rettidigt, tilskrives beløbet en årlig rente, der svarer til den til enhver  

 tid fastsatte officielle diskonto + 1 pct. fra forfaldsdagen, indtil beløbet  

 indbetales.
 Stk. 6.  Reguleres de kvartalsvise medlemstal efter stk.  

 3, skal kassen til endelig afregning over for staten foretage en regulering  

 af de allerede afregnede acontobidrag, således at der for hvert kvartal  

 afregnes et medlemsbidrag, der svarer til kassen regulerede medlemstal pr.  

 den 1. i kvartalets første måned mulitipliceret med den kvartårlige  

 bidragssats.
 Stk. 7.  Den beregnede regulering efter stk. 6 afregnes  

 senest i forbindelse med aflæggelse af kassens årsregnskab via  

 mellemregningskonto med Direktoratet for Arbejdsløshedsforsikringen.
Medlemskontingent § 12.  En arbejdsløshedskasse kan opkræve et  

 medlemskontingent til dækning af kassens administrationsudgifter,  

 medlemsbidrag til staten samt til fornøden styrkelse af kassens økonomi.
Tilbagebetalingskrav § 13.  Tilbagebetalingskrav vedrørende dagpenge m.v.,  

 der er udbetalt med urette, skal registreres og inddrives efter de til enhver  

 tid gældende regler.
 Stk. 2.  De indkomne beløb indbetales månedsvis bagud  

 til Direktoratet for Arbejdsløshedsforsikringens konto i Danmarks  

 Nationalbank senest den 20. i den følgende måned.
 Stk. 3.  I tilfælde, hvor kassen ikke har krav på  

 refusion fra staten, skal tilbagebetalingsbeløb dog indbetales umiddelbart  

 efter, at beløbenes størrelse er opgjort.
 Stk. 4.  Hvis tilbagebetalingsbeløbene ikke indbetales  

 rettidigt, tilskrives beløbet en årlig rente, der svarer til den til enhver  

 tid fastsatte officielle diskonto + 1 pct. fra forfaldsdagen, indtil beløbet  

 indbetales.
Administration Personaleforhold § 14.  Arbejdsløshedskassen har pligt til at ansætte  

 et personale, der er kvalificeret til at sikre, at love, administrative  

 regler, krav til forretningsgange og rapporteringskrav overholdes.
 Stk. 2.  Hvis kassen ikke overholder denne bestemmelse,  

 kan direktøren for arbejdsløshedsforsikringen pålægge kassen at ansætte  

 fornødent, kvalificeret personale.
Administration udført af andre § 15.  En arbejdsløshedskasse har ret til at lade en  

 anden forening eller andre varetage kassens administration.
 Stk. 2.  Hvis kassens administration helt eller delvis  

 skal varetages af andre, skal kassens bestyrelse forud for et regnskabsår  

 indgå en skriftlig administrationsaftale med ledelsen af den forening eller  

 lignende, der skal varetage administrationen.
Stk. 3.  Administrationsaftalen skal indeholde  

 bestemmelser om arten og omfanget af de administrationsopgaver, der er  

 omfattet af aftalen.
Den skal endvidere indeholde oplysning om vederlagets  

 beregningsgrundlag, størrelse og betaling.
 Stk. 4.  Vederlaget skal fastsættes på et rimeligt  

 økonomisk grundlag i relation til de opgaver, der skal varetages, og må ikke  

 overstige de med administrationen forbundne udgifter.
 Stk. 5.  Det skal fremgå af aftalen, at administrator er  

 forpligtet til at overholde de love og regler, der gælder for  

 arbejdsløshedskassen, og at administrator hæfter for fejl og forsømmelser i  

 forbindelse med administrationen.
 Stk. 6.  Administrationsaftalen skal godkendes af  

 direktøren for arbejdsløshedsforsikringen.
Mellemregning med andre foreninger § 16.  Hvis der er indgået en administrationsaftale  

 mellem kassen og en anden forening, eller hvis opkrævningen af  

 medlemskontingent varetages af en anden forening, skal mellemregningsforhold  

 som følge heraf løbende registreres på en eller flere mellemregningskonti.
 Stk. 2.  Hvis de i stk. 1 nævnte mellemregningskonti er  

 i kassens favør, skal saldiene udlignes hver måned.
 Stk. 3.  Forekommer der mellemregningsforhold af andre  

 årsager, finder principperne i stk. 1 og stk. 2 tilsvarende anvendelse,  

 medmindre direktøren for arbejdsløshedsforsikringen har godkendt andre  

 regler.
Medlemskartotek § 17.  En arbejdsløshedskasse skal på sit hovedkontor  

 have et ajourført medlemsregister over samtlige kassens medlemmer.
 Stk. 2.  Medlemskartoteket skal tilrettelægges således,  

 at det løbende kan give oplysninger om antallet af medlemmer fordelt på  

 medlemskategorier.
 Stk. 3.  For hver medlem skal kartoteket indeholde  

 ajourførte oplysninger:
 Stk. 4.  Direktøren for arbejdsløshedsforsikringen kan  

 godkende andre metoder til at kontrollere, om der foreligger  

 kontingentrestancer.
Ikrafttræden § 18.  Bekedtgørelsen træder i kraft den 1. januar  

 1987. Samtidig ophæves Direktoratet for Arbejdsløshedsforsikringens cirkulære  

 af 17. januar 1985 om arbejdsløshedskassernes økonomi, regnskabsvæsen og  

 øvrige administrative forhold, og F-AK. rundskrivelse nr. 24/85 af 31. juli  

 1985 vedrørende rentegodtgørelse ved overskridelse af tidsfrister for  

 indbetaling af ydelser til Direktoratet for Arbejdsløshedsforsikringen  

 bortfalder.
 Direktoratet for  

 Arbejdsløshedsforsikringen, den 11. december 1986.
