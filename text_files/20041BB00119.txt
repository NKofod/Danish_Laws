Fremsat den 11. januar 2005 af  

 Ritt Bjerregaard (S), Inger Bierbaum (S),  

 Ole Vagn Christensen (S), Erik Mortensen (S),  

 Lone Møller (S),  

 Margot Torp (S) og Jens Peter Vernersen&nbsp  

 ;(S) Forslag til folketingsbeslutning om  

 en dansk ernæringspolitik Folketinget opfordrer regeringen til at arbejde for en dansk  

 ernæringspolitik, hvis overordnede mål er at fremme sunde kostvaner med  

 henblik  

 på at forbedre befolkningens sundhedstilstand.
Ernæringspolitikken skal sigte  

 mod sundhedsfremme og sygdomsforebyggelse i den brede befolkning, men skal  

 også  

 tage specielt hensyn til sårbare grupper som f.eks. spædbørn/småbørn, ældre  

 og  

 andre udsatte grupper.
 Ernæringspolitikken skal ses i sammenhæng med en politik for  

 øget motion for inaktive grupper af befolkningen.
 Ernæringspolitikken skal øge antallet af danskere, som spiser  

 sundt i forhold til deres aktivitetsniveau, ved at bruge en bred vifte af  

 virkemidler:
 1.  

 	  

 Alle, der er afhængige  

 af offentlig bespisning, skal have en kost, der opfylder deres behov.
2.  

 	  

 Indsatsen for at forbedre  

 mødres og børns ernæring skal forstærkes.
Skolebørn skal have tilbud om et  

 offentligt ernæringsrigtigt måltid om dagen.
 3.  

 	  

 Væksten i antallet af  

 overvægtige og fede danskere skal stoppes, og antallet skal derefter  

 reduceres.  

 Specielt skal der sigtes på forebyggelse blandt børn og unge.
4.  

 	  

 Indtagelsen af frugt  

 og grønt hæves til  

 600 g  

 pr. person pr. dag.
Kun 11 pct. af befolkningen havde i 2000/2001 et indtag  

 over  

 600 g, mens  

 en fjerdedel spiste mindre end  

 200 g.
 5.  

 	  

 Indtagelsen af  

 kartofler, kornprodukter og fisk skal hæves.
6.  

 	  

 Andelen af danskere,  

 som indtager mere end 30 pct. af det samlede energiindtag fra fedt, skal  

 reduceres.
Det gennemsnitlige indtag var i 2000/2001 faldet til 33 pct. fra  

 37  

 pct. i 1995, men der er stadig mange, der har et indtag på over 40 pct.
 7.  

 	  

 Sukkerforbruget bør  

 gennemsnitligt reduceres til mindre end 10 pct. af energien i kosten.  

 Specielt  

 bør der satses på at reducere overforbrug af sukker blandt børn og unge.
 8.  

 	  

 Indtagelsen af salt  

 reduceres til mindre end  

 5 g  

 pr. dag for voksne, specielt skal saltindholdet i forarbejdede madvarer  

 sænkes.
Bemærkninger til forslaget 1. Ernæringspolitikkens  

 baggrund En stor del af befolkningen spiser en kost, der er for rigelig,  

 for fed og for sød i forhold til aktivitetsniveauet.
Den øgede forekomst af  

 overvægt og fedme illustrerer dette.
Endnu vigtigere er det imidlertid, at  

 god  

 ernæring er en forudsætning for høj livskvalitet og et langt liv.
Sund kost  

 er  

 helt afgørende for at forebygge nogle af de alvorligste folkesygdomme vi  

 oplever, nemlig hjerte-kar-sygdomme, visse kræftformer og aldersdiabetes.
Det anslås, at op til en tredjedel af hjerte-kar- og kræfttilfældene  

 er relateret til dårlig ernæring og kan forebygges.
Hjerte-kar-sygdomme og  

 kræft er de hyppigste dødsårsager i Danmark.
Mere end halvdelen af alle  

 danskere dør af disse sygdomme.
Samtidig er de årsag til udbredt sygdom og  

 for  

 tidlige dødsfald (under 65 år). Mindst 200.000 har blodpropper, og hvert år  

 sker der 140.000 indlæggelser af denne årsag, svarende til 17 pct. af det  

 samlede sengedageforbrug.
Hvert år får 30.000 danskere konstateret en  

 kræftsygdom og 15.000 dør af kræft.
Aldersdiabetes er en sygdom i vækst.
Ca. 100.000 har fået  

 konstateret sygdommen, men sikkert lige så mange har den uden at vide det.  

 Den  

 forekommer i stadig yngre aldersgrupper, og den væsentligste risikofaktor er  

 overvægt på grund af dårlig kost og fysisk inaktivitet.
Forekomsten af overvægt og fedme er stærkt stigende  i Danmark  

 som i resten af verden.
Antallet af overvægtige og fede er steget med 65 pct.  

 i  

 de sidste 15 år.
I dag er der 1,7 mio. overvægtige, hvoraf 400.000  

 karakteriseres som fede.
Specielt er stigningen stor blandt børn og unge.  

 Overvægt og fedme øger som nævnt risikoen for aldersdiabetes, men også for  

 hjerte-kar-sygdomme, visse kræftformer og ledskader.
Dårlige kostvaner er således den væsentligste risikofaktor for  

 en række af vore alvorligste og mest udbredte sygdomme, som først og fremmest  

 har store menneskelige omkostninger, men samtidig koster milliarder for det  

 danske sundheds- og socialvæsen.
WHO anser i dag dårlige kost- og  

 motionsvaner  

 for mindst en lige så stor risikofaktor for dårligt helbred og tidlige  

 dødsfald  

 som tobaksrygning.
Det er et fælles træk ved de ovennævnte lidelser og sygdomme, at  

 de udvikler sig langsomt over mange år, men når de først er opstået, er de  

 vanskelige eller umulige at helbrede.
Mange af de kronisk syge vil kræve  

 livslang medicinering med ledsagende voldsomt stigende medicinaludgifter.  

 Derfor er forebyggelse så vigtigt.
Specielt er det vigtigt at starte med  

 gravides, børns og unges kost og motionsvaner.
2. Ernæringspolitikkens  

 virkemidler Ernæringspolitikken kan ikke stå alene.
Den overlapper andre  

 områder som fødevareproduktion og -forarbejdning, detailhandel,  

 markedsføring,  

 catering, fødevarekontrol, skoleundervisning, økonomi m.m.
Vores forbrug af  

 madvarer  og dermed vores ernæringstilstand  er nemlig et  

 resultat af mange  

 komplekse samspil i det moderne samfund.
De forskellige fødevarers  

 tilgængelighed og pris afhænger eksempelvis af landbrugspolitikken.
Flere  

 studier har påpeget, at EUs landbrugspolitik, CAP (Common Agricultural  

 Policy), ikke understøtter en sund ernæringspolitik, fordi den støtter  

 produktion og forbrug af mejeriprodukter og kød, store mængder af frugt og  

 grønt destrueres for at holde priserne på disse varer oppe.
F.eks. gælder det  

 for skolemælken, at fede mælketyper får det største EU-tilskud, selv om det  

 strider mod kost- og sundhedsråd.
Som en del af ernæringspolitikken er det  

 derfor også nødvendigt at bruge effekten af landbrugspolitikken på  

 befolkningens ernæring for at undgå negative ernæringsmæssige aspekter og  

 fremme positive.
Det vil også være relevant at se på aspektet bæredygtighed i  

 forbindelse med ernæringspolitik.
En bæredygtig fødevareproduktion i Danmark  

   

 og i EU  skal være i stand til at sikre mad nok af god sundhedsmæssig  

 kvalitet  

 samtidig med, at den stimulerer beskæftigelse og økonomi i landområderne.
Et  

 svensk studie har vist, at en bæredygtig fødevareproduktion i høj grad er  

 forenelig med ønsket om at sikre befolkningen en ernæringsmæssigt sund kost.
Når man tænker på de menneskelige og økonomiske omkostninger,  

 som dårlig ernæring fører med sig, er det bemærkelsesværdigt få ressourcer,  

 der  

 fra statens side bruges på at forbedre befolkningens ernæringstilstand.
Som  

 ovenfor nævnt er dårlig ernæring medvirkende årsag til, at flere hundrede  

 tusinde danskere går rundt og er syge af alvorlige kroniske sygdomme.
Dårlig  

 ernæring forårsager årligt flere tusinde »for tidlige dødsfald« og koster  

 sundhedssystemet  

 milliardbeløb.
Alligevel bruger staten mindre end 50 mio. kr. om året på  

 ernæringsområdet.
Beløbet kan sættes i sundhedsmæssigt perspektiv, hvis man  

 sammenligner med området fødevaresikkerhed, hvor der bruges over 1 mia. kr.  

 om  

 året.
Selv om bakterier og forureninger i maden er skyld i 50.000-100.000  

 sygdomstilfælde årligt, er der tale om færre og meget mildere tilfælde end de  

 ernæringsrelaterede sygdomme.
Og bakterier i maden forårsager trods alt kun  

 enkelte dødsfald (nok mindre end 100). Årsagen til dette misforhold i  

 prioriteringen mellem fødevaresikkerhed og ernæring er bl.a. det velkendte  

 forhold, at den langsigtede forebyggelse på ernæringsområdet har mindre  

 folkelig og politisk appel end den kontante og kortsigtede forebyggelse af  

 dårlig hygiejne, hvor der er tæt sammenhæng mellem årsag og virkning.
Det er  

 imidlertid vigtigt, at myndighederne betragter ernæring og fødevaresikkerhed  

 som en helhed.
Det gør forbrugerne, som bliver meget forvirrede, når de  

 eksempelvis den ene dag opfordres til at spise mere fisk af ernæringsmæssige  

 grunde, mens de næste dag advares mod det samme på grund af forurening af  

 fisk   

 eller anbefales at spise mere frugt og grønt, samtidig med at der advares mod  

 pesticidrester i disse produkter.
De budskaber, som myndighederne sender ud,  

 må  

 afvejes på et sundhedsfagligt grundlag og samordnes.
Der er en lang række virkemidler, som kan benyttes i  

 ernæringspolitik.
Det drejer sig om:
 1.  

 	  

 Ernæringsoplysning og  

 undervisning.
 2.  

 	  

 Næringsdeklarationer.
 3.  

 	  

 Offentlig bespisning.
 4.  

 	  

 Tilsætning af næringsstoffer  

 til føde- og drikkevarer.
 5.  

 	  

 Afgifter og subsidier.
 6.  

 	  

 Varestandarder.
 7.  

 	  

 Regulering af  

 markedsføring.
 8.  

 	  

 Ernæringsforskning.
 9.  

 	  

 Samarbejde med fødevareerhvervet.
Det er karakteristisk for disse virkemidler, at de enkeltvis er  

 relativt svage i forhold til de samfundsmæssige interesser, der er på  

 fødevare-  

 og ernæringsområdet.
Ernæringsoplysning og --undervisning er eksempelvis en  

 nødvendig forudsætning for en ernæringspolitik.
Den enkelte borger bør kende  

 ansvaret for eget helbred og kende mulighederne for at bevare det.  

 Ernæringsoplysning kan imidlertid ikke stå alene.
Problemet er for det  

 første,  

 at budskabet let drukner i den massive strøm af kommerciel kommunikation om  

 mad.
For det andet har ernæringsoplysning vanskeligt ved at trænge igennem  

 til  

 de informationssvage grupper, der har mest brug for det.
Dårlig kost og  

 ernæringstilstand har nemlig social slagside.
Således forekommer eksempelvis  

 fedme især i de befolkningsgrupper, der har de korteste uddannelser, laveste  

 indkomster og ufaglærte job.
Ernæringspolitikken må derfor anvende en bred  

 vifte af virkemidler i en langsigtet og koordineret indsats, der også må  

 omfatte forbedring af motionsvaner.
Ernæringspolitikkens virkemidler falder i to grupper.
For det  

 første de virkemidler, der sigter mod at opruste den enkelte borger og sætte  

 hende/ham i stand til at foretage fornuftige valg, f.eks. ernæringsoplysning  

 og  

 næringsdeklarationer.
For det andet de samfundsmæssige virkemidler, der  

 sigter  

 på at gøre det lettere for borgeren at få en god ernæring, f.eks. ved  

 skolebespisning eller ved at gøre sunde fødevarer billigere end usunde.
1. Ernæringsoplysning og -undervisning Ernæringsoplysning og -undervisning skal være rettet mod alle  

 aldersgrupper, men især rettes mod de perioder i borgernes liv, der er  

 specielt  

 vigtige i ernæringsmæssig henseende.
Tv, pressen og  

 hjemmekundskabsundervisningen  

 spiller her vigtige roller som påvirkningskanaler.
God ernæring i de første år giver bonus gennem hele resten af  

 livet.
Det starter med den gravides ernæring, og efter fødslen med at  

 understøtte amning i de første seks måneder, hvorfor ernæringsoplysning til  

 mødre må prioriteres højt.
I folkeskolen indgår madlavning og ernæring kun som en lille del  

 af andre fag og får som regel kun ringe opmærksomhed.
Ernæringsundervisning  

 må  

 indføres/styrkes på alle trin i skolesystemet med henblik på at give børn og  

 unge færdigheder, der sætter dem i stand til at skabe sunde mad- og  

 motionsvaner inden for en moderne livsstil.
Den offentlige ernæringsoplysning må tages op til radikal  

 nyvurdering.
Formålet med ernæringsoplysning skal ikke blot være at øge  

 befolkningens viden, men også at forbedre danskernes ernæringstilstand.  

 Oplysningen bør være bred og rettet mod hele befolkningen, men budskabet må  

 skræddersyes til hver enkelt modtagergruppe.
Der må tages specielt hensyn til  

 de informationssvage grupper, som ofte er dem, der har de største  

 ernæringsproblemer, men samtidig er dem, der i følge sagens natur, er sværest  

 at nå via information.
Oplysningsindsatsen må ses i sammenhæng med de øvrige  

 informationsstrømme om mad og ernæring, som er rettet mod forbrugeren i  

 annoncering i tv, dagblade, distriktsblade, ugeblade, reklametryksager, bøger  

 og lign.
Der skal laves en langsigtet handlingsplan for ernæringsoplysning,  

 som  

 omfatter kampagneprægede indsatser, løbende indsatser i forhold til  

 afgrænsede  

 grupper og opbygning af faciliteter til beredskabsinformation.
Sammenhængen mellem motion og ernæring er stor, når det gælder  

 at undgå fedme.
De aktuelle forsøg med at ordinere motion på recept til  

 grupper, der er særligt udsatte for fedmerelaterede lidelser, bør  

 videreudvikles, ligesom ordination af kostvejledning hos en diætist bør  

 fremmes  

 for personer med kostrelaterede lidelser.
2. Næringsdeklarationer Formålet med en næringsdeklaration er at sætte forbrugerne i  

 stand til at foretage et fornuftigt valg i købssituationen.
Problemet er  

 imidlertid, at de eksisterende næringsdeklarationer er så vanskelige at  

 forstå  

 og sammenligne med næringsstofanbefalingerne, at de er næsten umulige at  

 anvende  

 for den almindelige forbruger.
Der skal derfor indføres et statsligt mærke,  

 som  

 det eksisterende S-mærke, til at vejlede forbrugeren på en enkel og  

 forståelig måde  

 med at foretage et sundere valg under indkøbene (S-mærket viser, at varen har  

 et lavt fedtindhold  i visse tilfælde også et lavt sukkerindhold   

 i forhold  

 til andre varer inden for samme varegruppe). Samtidig skal næringsdeklaration  

 og et evt.
S-mærke kontrolleres meget bedre end i dag, hvor det viser sig, at  

 mange af deklarationerne er vildledende.
Sundhedsanprisninger har hidtil været forbudte i Danmark  også  

 i reklamer  fordi mad ikke skal blive til medicin.
Man må derfor ikke i  

 mærkning eller i reklamer anføre, at en fødevare kan forebygge, lindre eller  

 helbrede sygdomme.
Fødevareindustrien presser meget på for at få tilladelse  

 til  

 at bruge sundhedsanprisninger, og i andre lande, f.eks. i Sverige, har man  

 tilladt 9 standardiserede anprisninger af sammenhængen mellem indtagelse af  

 bestemte fødevarer og sundhed.
Det er dog ikke vist, at sådanne anprisninger  

 kan forbedre befolkningens kost.
I EU er der regler på vej fra Kommissionen,  

 som vil åbne for sundhedsanprisninger på madvarer.
Det er en uheldig  

 udvikling,  

 også fordi den kan føre til overforbrug af enkelte fødevarer hos forbrugere,  

 som frygter visse sygdomme.
3. Offentlig bespisning Store befolkningsgrupper er i dag afhængige af offentlig  

 bespisning.
Det gælder indlagte på sygehusene, plejehjemsbeboere,  

 hjemmeboende  

 pensionister, fanger, elever på efterskoler og højskoler m.m.
Omkostningerne  

 forbundet hermed er milliardbeløb.
Området har været inde i en rivende  

 udvikling  

 med centraliseringer, rationaliseringer, indførelse af ny teknologi og  

 udliciteringer.
Drivkraften i udviklingen har været ønsket om besparelser, og  

 det har ofte haft uheldige konsekvenser for brugerne.
På sygehusene prioriterer ledelsen ikke maden højt nok, og  

 ansvaret for maden er delt mellem mange faggrupper, hvorfor den ofte falder  

 mellem to stole.
Selv om det gennemsnitlige ophold på sygehusene er så kort  

   

 6½ dag  at det næppe påvirker patienternes grundlæggende  

 ernæringstilstand,  

 har kosten stor betydning for de langtidsindlagte og for, hvor hurtigt man  

 bliver helbredt.
Der bør derfor udarbejdes bedre retningslinjer for  

 kvaliteten  

 af den offentlige bespisning, og der bør være strengere kontrol med, at den  

 lever op til den nødvendige standard.
Det er nødvendigt med et bedre  

 samarbejde  

 mellem ernæringseksperter, plejesiden og læger.
Den sidste gruppe ved alt for  

 lidt om ernæringens betydning.
Offentlige madindkøb bør i videst muligt omfang omfatte  

 bæredygtige produkter og vægte lokal produktion.
Det offentlige skal satse på  

 økologien, gå foran og vise, at det er den bæredygtige udvikling, der er den  

 rigtige vej for Danmark.
Samtidig vil det være et markant løft til de  

 økologiske  

 producenter, fordi det offentlige samlet set er en stor aftager.
Det vil  

 sige,  

 at det vil kunne give økologerne den sikkerhed, der er nødvendig for, at man  

 som landmand og producent kaster sig ud i omlægninger og holder ved.
I dansk tradition har vi ikke bespisning i skoler og børnehaver.  

 Ansvaret overlades til hjemmet, som imidlertid ofte har vanskeligt ved at  

 sørge  

 for, at børnene får en ordentlig kost.
Det betyder, at alt for mange børn i  

 dag  

 ikke får den mad, de har brug for til at klare sig igennem en lang dag i  

 skole  

 og fritidsklub.
I nogle tilfælde giver forældrene børnene en madpakke med,  

 men  

 den bliver for de ældre elevers vedkommende sjældent spist.
Det forstærkes  

 af,  

 at skoleboder og forretninger i nærheden af skolen frister med et rigt udvalg  

 af »junk food«, som samtidig markedsføres massivt gennem tv og andre medier.  

 Forkert kost i løbet af dagen betyder, at børnene ikke har energi nok og er  

 uoplagte og trætte.
Ernæringspolitikkens opgave på dette område er at sikre  

 tilgængeligheden af sunde og attraktive måltider til børn og unge i skoler og  

 institutioner via inspiration, vejledning og økonomisk hjælp.
Det vil dels  

 fremme folkesundheden, at børnene i skoler og institutioner får tilbud om et  

 offentligt ernæringsrigtigt måltid i løbet af dagen, og dels vil det betyde  

 meget for børnenes koncentrationsniveau i klasserne, hvilket i sidste ende  

 vil  

 påvirke udbyttet af undervisningen.
God mad i skolen er en rigtig investering  

 for et velfærdssamfund.
4. Tilsætning af næringsstoffer  

 til føde- og drikkevarer Tidligere var reglen på dette område, at der kun måtte tilsættes  

 vitaminer, mineraler og andre næringsstoffer til madvarer, hvis der var en  

 ernæringsmæssig begrundelse herfor.
I mange år under og efter anden  

 verdenskrig  

 var det således lovpligtigt at tilsætte vitaminer og mineraler til mel for at  

 undgå mangelsygdomme.
Det er ikke længere et problem, og i dag er det kun  

 lovpligtigt at sætte jod til salt for at undgå jodmangel hos grupper af  

 befolkningen, som har et lavt indtag af jod.
Ud over disse obligatoriske  

 tilsætninger blev der tidligere kun givet tilladelse til frivillig tilsætning  

 i  

 visse tilfælde, f.eks. hvis levnedsmidlet havde mistet en stor del af sit  

 naturlige næringsindhold under forarbejdningen, eller hvis det drejede sig om  

 fødevarer til specielle grupper som f.eks. spædbørn.
Baggrunden for den  

 restriktive regulering var dels ønsket om at undgå, at forbrugerne vildledes  

 til at tro, at usunde føde- og drikkevarer, f.eks. slik, snacks og sodavand,  

 bliver sunde ved tilsætning af nogle få kunstige næringsstoffer, dels ønsket  

 om  

 at hindre, at der opstår risiko for overdosering med næringsstoffer.
Fra 2004 er der imidlertid i EU åbnet for en meget mere liberal  

 politik på området.
Kort sagt er tilsætning tilladt, hvis det ikke er bevist,  

 at det er farligt.
Fødevaredirektoratet har allerede modtaget adskillige  

 ansøgninger om tilladelser til berigelse.
I alle tilfælde er det til  

 ernæringsmæssigt underlødige produkter.
De to første tilladelser blev givet i  

 maj 2004 til energidrikke.
Det er således det samme mønster, som kendes fra  

 bl.a.
USA.
Fra et ernæringsmæssigt synspunkt er det en uheldig udvikling, som  

 bør modarbejdes i EU og administreres så restriktivt som muligt.
For at undgå  

 uheldige bivirkninger i form af overdosering hos visse befolkningsgrupper bør  

 der løbende laves kostundersøgelser til overvågning af  

 næringsstofindtagelsen.  

 Fødevareindustrien bør erkende sit ansvar for situationen og bære  

 omkostningerne for overvågningen.
Genmodificerede fødevarer vil også i stigende omfang komme på de  

 danske hylder.
Fødevareindustrien bør her ligeledes bære omkostningerne ved  

 den  

 nødvendige overvågning af langtidseffekten ved at indtage genmodificerede  

 fødevarer.
Dette gælder ikke mindst indtagelse af kød, mælk og æg fra husdyr,  

 der har været fodret med gmo-afgrøder.
Der bør fortsat arbejdes i EU for en  

 mærkning  

 af disse produkter.
5. Afgifter og subsidier På fødevareområdet eksisterer et kompliceret system af  

 subsidier, afgifter, eksportstøtte og importrestriktioner, som regulerer  

 vores  

 madvarers pris.
Formålet med reguleringerne kan eksempelvis være ønsket om at  

 skaffe penge i statskassen, støtte fødevareproducenterne eller beskytte  

 miljøet  

 via afgift på madvarernes emballage.
Når staten på denne måde regulerer  

 priserne på vore madvarer, griber den ind i vores forbrug af mad og dermed i  

 vores ernæring.
Der ser således ikke ud til at være nogen barriere mod at  

 gribe  

 regulerende ind i borgernes madforbrug via prismekanismen,  

 blot har det stort set aldrig været benyttet  

 til at forbedre befolkningens ernæring.
Eneste eksempler er, at ernæring blev  

 nævnt i forbindelse med sukkerafgiften i 1976, men hovedformålet med afgiften  

 var utvivlsomt at skaffe indtægter til staten.
Ernæringsmæssige argumenter er  

 desuden også blevet brugt til legitimering af subsidier til mælk.
I de seneste år har der været flere forslag til anvendelse af  

 prismekanismen i den ernæringsmæssige sundheds tjeneste.
Ernæringsrådet har i  

 dets oplæg til forebyggelsesindsats »Den danske fedmeepidemi« (2002) peget  

 på,  

 at der kan lægges afgift på »usunde« fødevarer og gives støtte til »sunde«.  

 Også Sundhedsstyrelsen omtaler økonomiske virkemidler i »Oplæg til national  

 handlingsplan  

 mod svær overvægt« (2003), men tilføjer, at der er behov for yderligere  

 analyse  

 af, hvor man med fordel kan indføre økonomiske reguleringer.
I andre lande er  

 der lignende overvejelser.
I UK har et regeringsudvalg foreslået en skat på  

 usunde  

 varer, en såkaldt »fat tax«.
I forvejen er de fleste fødevarer i UK fritaget  

 for moms (VAT). Undtagelsen er f.eks. is, konfekture og frugtdrikke.
I  

 Frankrig  

 er der 20,6 pct. moms på slik, chokolade, margarine og vegetabilsk fedtstof,  

 mens der kun er 5,5 pct. moms på andre fødevarer.
 Økonomiske virkemidler kan således bruges på lige fod med andre  

 virkemidler og i mange tilfælde understøtte disses virkning.
6. Varestandarder Varestandarder kan benyttes til at sikre levnedsmidlers  

 sammensætning og dermed næringsværdi, f.eks. standarder for madvarer med et  

 lavt fedtindhold.
Der eksisterer i dag mange standarder for fødevarer, f.eks.  

 for mælk og andre mejeriprodukter.
Fordelen ved standarder er, at de gør det  

 nemmere for forbrugerne at orientere sig på markedet.
Ulempen ved standarder  

 er,  

 at de hindrer produktudvikling  også mod mere ernæringsrigtige varer.  

 Tendensen er, at brugen af varestandarder for fødevarer taber terræn.
I  

 ernæringsmæssig henseende er varestandarder nok af begrænset betydning.
Hvis  

 man eksempelvis virkelig vil skære ned på et højt fedtindhold i kosten, er  

 det  

 almindeligvis vigtigere at ændre kostens sammensætning  ved f.eks. at  

 spise  

 mere frugt og grønt  end ved at vælge light-produkter.
7. Regulering af  

 markedsføring Forslagsstillerne har den 18. november 2004 fremsat beslutningsforslag  

 nr.
B 50 om gennemførelse af kontrol med markedsføring af usunde føde- og  

 drikkevarer  

 til børn samt fremme af sunde madvarer, hvortil der henvises.
8. Ernæringsforskning Skal der gøres en effektiv indsats på ernæringsområdet, er det  

 vigtigt, at der er en stærk ernæringsforskning, som er fri og uafhængig af  

 kommercielle interesser.
Kun derved kan den vinde befolkningens og  

 politikernes  

 respekt og styrke tilliden til anbefalingerne for kosten.
Der forskes i  

 ernæring på flere universiteter og institutioner i Danmark.
Det, man typisk  

 forsker i, er sammenhængen mellem kost og sundhed, f.eks. mellem fed kost og  

 hjertesygdomme/kræft eller statistik om udbredelsen af fedme og overvægt.
Og  

 det er jo glimrende, men der mangler forskning i, hvad der på det  

 samfundsmæssige niveau kan gøres for at forbedre befolkningens ernæring.  

 F.eks.  

 dukker spørgsmålet om at nedsætte momsen på sunde fødevarer og lægge skat på  

 usunde fødevarer hele tiden op.
Der er ingen, der har forsket i effekten af  

 en  

 sådan regulering på de forskellige befolkningsgrupper.
Der er f.eks. heller  

 ingen forskning i effekten af reklamer for junkfood rettet mod børn og  

 regulering af samme.
Og heller ikke sundhedskonsekvensvurderinger af f.eks.  

 EUs landbrugspolitik eller andre relevante reguleringer.
I Sverige og Finland er der en lang tradition for »folkhälsa«,  

 og statslige institutter har i årtier haft ernæring som vigtigt område.
På  

 Statens Folkhälsainstitut i Sverige er der således for øjeblikket et projekt  

 om  

 ernæringseffekten af subsidier/afgifter på fødevarer.
Instituttet har  

 eksempelvis også lavet en forskningsrapport om effekten af EUs  

 landbrugspolitik på befolkningens ernæring.
Den viser, at den fælles  

 landbrugspolitik trækker befolkningens sundhed i en forkert retning og burde  

 ændres.
Der er brug for at styrke forskningen i, hvad vi som samfund kan  

 gøre for at forbedre befolkningens ernæring  og dermed forebygge mange  

 tilfælde af hjerte-kar-sygdomme, kræft, hjerneblødninger, fedme/overvægt  

 m.m., og  

 hvor forskningen samtidig tager hensyn til miljø, bæredygtig udvikling,  

 landdistriktudvikling  

 osv.
Det drejer sig om effekten af   

 	  

 økonomiske  

 virkemidler, som subsidier og afgifter, på forskellige befolkningsgruppers  

 ernæring,   

 	  

 regulering af  

 markedsføring, som tv-reklamer til børn og sodavandsautomater i skoler m.m.,   

 	  

 oplysning og  

 undervisning, specielt mht. informationssvage grupper,   

 	  

 næringsdeklarationer,  

 herunder deres udformning,   

 	  

 offentlig bespisning i  

 skoler, på sygehuse og plejehjem,   

 	  

 landbrugspolitik i EU  

 og Danmark på befolkningens ernæring og   

 	  

 andre relevante  

 reguleringer på ernæringen (konsekvensanalyser).
 En styrkelse kan ske ved dannelse af et center for  

 folkesundhedsernæring, som f.eks. kunne dannes ved et samarbejde mellem de  

 eksisterende institutioner på området eller ved at oprette en helt ny  

 institution.
9. Samarbejde med fødevareerhvervet Fødevareerhvervet har stor indflydelse på danskernes kost.  

 Derfor må producenter, industri, detailhandel og markedsføring påtage sig et  

 medansvar for befolkningens ernæringstilstand.
I USA har flere meget store  

 virksomheder  presset af truslen om retssager fra fejlernærede  

 forbrugere   

 erkendt dette og formuleret en politik på området.
Det er regeringens opgave  

 at  

 samarbejde med fødevareerhvervet (producenter, industri, detailhandel,  

 marketing) og forbrugere om en strategi for erhvervets rolle, som fremmer  

 sunde  

 spise- og motionsvaner.
3. Vurdering af  

 ernæringsmæssige konsekvenser af lovgivning Befolkningens ernæringsmæssige status er resultat af en lang  

 række komplekse udviklinger i det moderne samfund, og mange af de  

 reguleringer,  

 der foretages på andre områder, har konsekvenser for ernæringen.
Det kan  

 f.eks.  

 dreje sig om skolernes undervisning i ernæring og idræt, subsidier og  

 afgifter  

 på madvarer og emballage, regler for import og eksport af madvarer, regler  

 for  

 placering af butikscentre osv.
Sådanne reguleringer kan have store  

 konsekvenser  

 for visse befolkningsgruppers ernæring, som kan gå både i positiv og negativ  

 retning.
Som et udgangspunkt bør der derfor indføres krav om, at der for  

 relevant lovgivning udarbejdes en vurdering af de ernæringsmæssige  

 konsekvenser  

 af reguleringen.
Det svarer nogenlunde til, hvad man gør på det økonomiske og  

 miljømæssige område.
Skriftlig fremsættelse Ritt Bjerregaard  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en dansk ernæringspolitik.
(Beslutningsforslag nr.
B 119).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
