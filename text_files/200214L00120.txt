Betænkning afgivet af Boligudvalget den  

 21. november 2002 Betænkning over Forslag til lov om støttede private  

 ungdomsboliger [af økonomi- og erhvervsministeren (Bendt  

 Bendtsen)] 1. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 10. oktober 2002 dette udkast til udvalget, jf. alm. del   bilag  

 27. Den 7. november 2002 sendte økonomi- og erhvervsministeren de  

 indkomne høringssvar, og den 8. november 2002 sendte økonomi-  

 og erhvervsministeren et notat herom til udvalget.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
Socialdemokratiet mener, at der er et skrigende behov for  

 flere boliger til at betale i København og landets øvrige  

 større byer.
Behovet for boliger til unge uddannelsessøgende og  

 andre unge i landets store uddannelsesbyer er meget stort.
For få  

 lejeboliger til unge presser også prisen på andels- og  

 ejerlejligheder, hvor forældrekøb yderligere presser priser opad  

 for de unge, hvis forældre ikke økonomisk har råd til  

 dette.
Selv om regeringens planer om salg af almene boliger ikke  

 direkte har noget at gøre med lovforslag nr.
L 55 om ommærkning  

 til almene ungdomsboliger og udvidelse af selvejende  

 ungdomsboliginstitutioner m.v. og lovforslag nr.
L 56 om støttede  

 private ungdomsboliger, vil Socialdemokratiet alligevel advare imod, at et  

 sådan salg vil gøre det endnu vanskeligere for såvel unge  

 som andre på lavindkomst at få en bolig i fremtiden.
I Socialdemokratiets boligpolitiske oplæg »Tryghed, frihed og effektivitet« satte socialdemokraterne nogle klare  

 mål for flere boliger, herunder også flere ungdomsboliger.
Derfor  

 støtter Socialdemokratiet politisk også ethvert initiativ, som  

 sikrer flere ungdomsboliger.
Unge uddannelsessøgende skal sikres flere boliger.  

 Målet på 3.500-4.000 flere boliger årligt til  

 uddannelsessøgende i de store uddannelsesbyer er et skridt i den  

 rigtige retning.
Derfor støtter socialdemokraterne som led i  

 boligaftalen med VK-regeringen lovforslaget om bygning af flere  

 støttede private ungdomsboliger.
 Et mindretal i udvalget (EL) indstiller  

 lovforslaget til forkastelse ved 3. behandling.
Enhedslisten vil arbejde for flere boliger af alle typer.  

 De seneste år er køen til kollegier og ungdomsboliger  

 eksploderet, samtidig med at byfornyelsen i de større byer har  

 medført lejlighedsnedlæggelser af netop små, billige  

 lejemål til unge.
Det har medført en rekordstor boligkø  

 af unge.
 En ommærkning til ungdomsboliger vil  

 uvægerligt blot flytte nogle boligsøgende ind, mens udflytterne  

 så kan stille op bagerst i køen til andre lejemål, som der  

 også er mangel på.
Personkredsen er for snæver og socialt skæv,  

 idet uddannelsessøgende gives fortrinsret, ligesom børn af  

 pensionskassemedlemmer stilles bedre.
Det er nødvendigt at arbejde for  

 boligløsninger, der hjælper bredere og giver kommunerne mulighed  

 for at løse deres boligsociale forpligtelser.
Lovforslaget vil hverken på kort eller langt sigt  

 løse noget.
Derfor stemmer Enhedslisten imod.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge-Lene Ebdrup (V)  

  Rikke Hvilshøj (V)  

  Ulrik Kragh (V) nfmd.  Gudrun Laub (V)  

  Freddie H.
Madsen (DF)  Anita Knakkergaard (DF)  

 Carina Christensen (KF)  Helle Sjelle (KF)  

  Tove Videbæk (KRF)  Carsten Bo Jensen (S)  

  Jytte Andersen (S)  Lars Kramer Mikkelsen (S)  

  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 56 Bilagsnr.
