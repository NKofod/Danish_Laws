 Voldgiftssag afgjort af Voldgiftsnævnet  

 for bygge- og anlægsvirksomhed.
 Anvendelse af 1908-loven.
I marts/april 1983 blev der mellem klager og indklagede  

 indgået aftale om, at indklagede skulle yde klageren teknisk  

 rådgivning i forbindelse med opførelse af et alment  

 boligbyggeri.
Byggeriet blev afleveret den 1.august eller 1.oktober 1985.  

 1-årsgennemgang fandt sted den 3.juli 1986. På et ikke  

 nærmere angivet tidspunkt opstod der revne dannelser i byggeriets etape  

 1, der bestod af 21 rækkehuse, som var opført i  

 gasbetonelementer.
Den 28.august 1991 skrev arkitekten på byggeriet,  

 følgende til gasbetonleverandøren:
 " Vedr. : Revneforekomster i huse opført af  

 gasbetonelementer.
 I forbindelse med konstaterede revner i vægge i  

 nedennævnte byggesager skal herved bekræftes Deres telefoniske  

 tilsagn af h.h.v. 05.07.91 og 27.08.91 om udbedringer udført ved Deres  

 foranstaltning.
..her forekommer de nu konstaterede revner i ca. 6  

 boliger.
Byggeriet er afleveret i juli måned 1988.
De bedes venligst, og snarest belejliget tage skridt til  

 at iværksætte ovennævnte udbedringer " I en skrivelse af 4.december 1991 fra indklagede til  

 gasbetonleverandøren fremgår, at indklagede fra klageren har  

 fået oplyst, " at tidligere påtalte revner i elementerne er  

 udbedret ".
I den efterfølgende periode har der været  

 drøftelser mellem parterne om revnedannelser.
Klageren antog en  

 civilingeniør til at bistå sig.
Indklagede bekræftede i en  

 skrivelse af 10.september 1996 over for civilingeniøren, at der ikke i  

 forbindelse med projektering af etape 1 var udført statiske  

 beregninger og vurderinger for stabilitet af  

 vægelementer/bygningerne.
 Ved klageskrift modtaget af Voldgiftsnævnet den  

 25.februar 1998 har klageren som sin foreløbige påstand  

 påstået indklagede tilpligtet at betale 1.200.000 kr. med  

 procesrenter fra sagens anlæg.
 Klageren har til støtte for kravet, der  

 udgør anslåede omkostninger ved udbedringen af revnedannelserne,  

 anført, at indklagede er erstatningsansvarlig over for klageren  

 på grund af mangelfuld teknisk rådgivning under byggeriet, idet  

 indklagede ikke har udført nødvendige statiske beregninger  

 vedrørende stabiliteten.
 Indklagede har påstået frifindelse og har i  

 første række til støtte herfor gjort gældende, at  

 klagerens eventuelle krav er forældet i medfør af 1908-lovens  

 5-årige forældelsesregel.
 Forældelsesspørgsmålet er efter  

 parternes anmodning udskilt til særskilt forhandling.
 Under den særskilte forhandling, som fandt sted den  

 17. september 1999, har klageren påstået indklagede tilpligtet at  

 anerkende, at et eventuelt krav mod indklagede ikke er forældet.
Formanden for klagerens bestyrelse har forklaret, at han  

 er uddannet telefonmontør og er ansat som vejformand i kommunen.
Han  

 har ingen bygningsmæssig erfaring.
Han blev valgt ind i klagerens  

 bestyrelse i 1988. Han blev straks bestyrelsesformand.
På det tidspunkt  

 var der ikke problemer med revnedannelser, bortset fra enkelte klager over  

 smårevner.
Lejerne ringede til ham vedrørende revnerne.
De blev  

 enige om, at der var tale om sædvanlige revner, som man måtte  

 affinde sig med.
Han så ikke selv disse revner, idet han på det  

 tidspunkt boede i bebyggelsens 2. afsnit.
I 1990 flyttede han selv ind i 1.  

 afsnit.
Han konstaterede da revner over dørene.
Han og hans  

 ægtefælle tegnede revnerne op med blyant.
De kunne tydeligt se,  

 hvorledes revnerne udviklede sig fra loft til gulv.
Der var sågar  

 revner gennem fliserne, men det var først på et senere tidspunkt  

   efter generalforsamlingen i 1993. Indklagede lovede at se på  

 revnerne.
I 1993 blev indklagede indbudt til at være til stede på  

 generalforsamlingen.
Det var tanken, at de så selv kunne skrive numrene  

 på de huse op, hvor der var revner.
Det blev aftalt, at indklagede  

 skulle se på revnerne, men der skete ikke noget.
Der blev ikke på  

 noget tidspunkt nævnt noget om, hvad årsagen kunne være.
I  

 1995 antog klageren en ingeniør til at se på revnerne.
Efter at  

 ingeniøren havde lavet en rapport, inviterede vidnet  

 repræsentanter for indklagede hjem for at drøfte problemerne,  

 men der kom intet resultat ud af det.
Han mener ikke, at der i 1991 blev  

 foretaget udbedring af revner.
En medejer af indklagede, har forklaret, at der blev valgt  

 gasbeton i afsnit 1 efter en sparerunde.
Det er almindeligt, at porebeton  

 revner.
Han havde før modtagelsen af arkitektens skrivelse af 28.  

 august 1991 rettet henvendelse til gasbetonleverandøren for at  

 få dette firma til at udbedre revner.
Firmaet foretog injicering af  

 revnerne.
Han har selv set, at der blev foretaget injicering.
Revnerne  

 må henføres til materialet, men han kan dog ikke afvise, at  

 revnerne kan have noget med stabilitet at gøre.
Han husker ikke  

 specielt generalforsamlingen i 1993. Det var sædvanligt, at han deltog  

 i klagerens generalforsamlinger.
Civilingeniør ansat af klager har forklaret, at han  

 den 26.juni 1996 blev bedt om at bistå klageren med at finde  

 årsagen til revnedannelserne.
Han besigtigede byggeriet den 1.juli  

 1996. Der var især revner i badeværelserne   visse steder op til  

 1 ½ cm.
Da han vurderede, at der var risiko for, at der kunne være et  

 stabilitetsproblem, bad han om at få udleveret tegninger og statiske  

 beregninger.
Det viste sig, at der ikke var udført statiske  

 beregninger, hvilket efter hans opfattelse er en væsentlig mangel.
 Klageren har til støtte for sin  

 påstand i første række gjort gældende, at klagerens  

 eventuelle krav ikke er omfattet af 1908-loven, jf. § 1, nr.5,  

 modsætningsvis.
I anden række har klageren anført, at  

 forældelsesfristen først begyndte at løbe fra slutningen  

 af 1996, da klageren modtog ingeniørens rapport.
Hvis fristen begyndte  

 at løbe fra et tidligere tidspunkt, har den været suspenderet i  

 medfør af lovens § 3.
Indklagede har til støtte for, at klagerens  

 krav må anses for forældet, anført at  

 forældelsesfristen begyndte at løbe fra det tidspunkt, hvor  

 klageren burde vide, at denne kunne gøre et krav gældende, selv  

 om klageren ikke vidste, hvem kravet kunne rettes imod.
Uanset at der er  

 foretaget reparation af revner, er der hurtigt kommet nye revner igen.
Da  

 klageren længe før den 24. februar 1993 burde vide, at der kunne  

 blive tale om at gøre et krav gældende, er klagerens eventuelle  

 krav forældet.
 Voldgiftsrettens bemærkninger :
 Indledningsvis bemærkes, at krav, som støttes  

 på aftale om teknisk rådgivning og bistand, ifølge  

 retspraksis er omfattet af 1908-lovens § 1, nr.1, litra e.
 Efter bevisførelsen kan det lægges til grund,  

 at klageren indtil 1990/91 regnede med, at de revner, der var i byggeriet,  

 var almindeligt forekommende svindrevner.
På baggrund af arkitektens brev af 28. august 1991  

 til gasbetonleverandøren kan det lægges til grund, at  

 revnedannelserne på dette tidspunkt havde fået et sådan  

 omfang, at der blev foretaget reklamation med krav om udbedring over for  

 gasbetonleverandøren.
Selv om formanden for klagerens bestyrelse har  

 bestridt, at der i 1991 blev foretaget nogen udbedring af revnedannelserne,  

 tyder ingeniørens forklaring sammenholdt med dennes brev til  

 gasbetonleverandøren nærmest på, at revnerne blev  

 søgt udbedret i 1991. Da formanden for klagerens bestyrelse ikke  

 husker, at udbedring er foretaget, og at han har forklaret, at indklagede  

 blev bedt om at være til stede på klagerens generalforsamling i  

 1993 for at registrere de boliger, hvori der var revner, må det  

 lægges til grund, at revnerne   selv om de måtte være  

 søgt udbedret   hurtigt har vist sig igen.
Voldgiftsretten finder  

 derfor, at klageren før den 23. februar 1993 har haft grundlag for at  

 indse, at der kunne gøres et krav gældende.
Da  

 forældelsesfristen således er begyndt at løbe før  

 dette tidspunkt, og sag mod indklagede først er anlagt den 23.februar  

 1998, er et eventuelt erstatningskrav mod indklagede forældet.
 Indklagedes frifindelsespåstand tages derfor til  

 følge.
 THI BESTEMMES :
Indklagede frifindes Klageren skal inden 14 dage til indklagede betale  

 sagsomkostninger med 15.000 kr.
 Klageren skal betale voldgiftsrettens omkostninger efter  

 opgørelse og påkrav fra Voldgiftsnævnet.
