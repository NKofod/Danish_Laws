God revisorskik Ved skrivelse af 15. december 1998 har Hannes Hansen  

 indgivet klage over statsautoriseret revisor Michael Brabrand.
 Erhvervs- og Selskabsstyrelsen har meddelt, at Michael  

 Brabrand har været beskikket som statsautoriseret revisor siden den 18.  

 marts 1981.
 Klagen vedrører bl.a. påstået manglende  

 revision af (en del af) et regnskab for et selskab, uanset klageren har givet  

 regnskabet blank revisionspåtegning.
 Sagens omstændigheder:
 Klager er aktionær i selskabet Château d'Azan  

 A/S.
Selskabet Land & Leisure A/S (tidligere ABI A/S) ejer  

 61% af aktiekapitalen.
Selskabet Château d'Azans aktivitet er at eje,  

 administrere og udleje 17 ferielejligheder i slotsejendommen Château  

 d'Azan, beliggende i Dole, Frankrig.
Brugsretten til lejlighederne ejes af  

 aktionærerne i Château d'Azan A/S, herunder moderselskabet Land  

 & Leisure A/S, som er aktionærerne  i Land & Leisure A/S.
Land  

 & Leisure A/S forestår administrationen af Château d'Azan  

 A/S.  Indklagede forestår revisionen af begge selskabers regnskaber.
 Klager gav Château d'Azan A/S' regnskab for perioden  

 1. oktober 1997 - 30. september 1998 følgende påtegning:
 "Vi har revideret det af ledelsen aflagte  

 årsregnskab for 1997/98 for Château d' Azan A/S.
Den udførte revision Vi har i overensstemmelse med almindeligt anerkendte  

 revisionsprincipper tilrettelagt og udført revisionen med henblik  

 på at opnå en begrundet overbevisning om, at årsregnskabet  

 er uden væsentlige fejl eller mangler.
Under revisionen har vi ud fra  

 en vurdering af væsentlighed og risiko efterprøvet grundlaget og  

 dokumentationen for de i årsregnskabet anførte beløb og  

 øvrige oplysninger.
Vi har herunder taget stilling til den af ledelsen  

 valgte regnskabspraksis og de udøvede regnskabsmæssige  

 skøn samt vurderet, om årsregnskabets informationer som helhed  

 er fyldestgørende.
 Revisionen har ikke givet anledning til forbehold.
Konklusion Det er vor opfattelse, at årsregnskabet er aflagt i  

 overensstemmelse med lovgivningens krav til regnskabsaflæggelsen og at  

 det giver et retvisende billede af selskabets aktiver og passiver,  

 økonomiske stilling samt resultat." Regnskabet skulle forelægges til godkendelse  

 på selskabets ordinære generalforsamling den 28. november 1998.  

 Udgifter til slottets drift var anført i en specifikation i en note  

 til regnskabet.
 Mindretalsaktionærerne (40%) havde til  

 generalforsamlingen fremsat forslag, der blev sat under afstemning med  

 følgende indhold:
"Bestyrelsen pålægges også fremover  

 at gennemføre en klar adskillelse mellem Land & Leisure a/s´ og  

 Chateau d´Azan´s økonomi fra 1. januar 1999, så slottets midler  

 administreres via en separat konto.
Alle årsafgifter og  

 vedligeholdelsesafgifter skal indgå på kontoen.
Bestyrelsen pålægges at gennemføre  

 inddrivning af for sent indbetalte årsafgifter og eventuelle  

 vedligeholdelsesafgifter umiddelbart efter tidsfristernes udløb og  

 fratage aktieejeren brugsretten, indtil beløbene er indbetalte.  

 Bestyrelsen kan dispensere fra denne regel.
Der opkræves rykkergebyr  

 for hver manglende afgift.
Bestyrelsen pålægges at indhente tilbud  

 på administration af slottet." I generalforsamlingsreferatet hedder det:
 "Ad 3.
Erik Jarnlev gennemgik årsregnskabet der udviste  

 et underskud på kr. 10.455 mod et forventet 0-resultati i budgettet.  

 Underskuddet skyldes bl.a., at de sociale omkostninger der indgår i  

 lønudgifterne i Frankrig, er blevet større end forventet i  

 budgettet.
Positivt er det dog at årets resultat er væsentligt  

 bedre end sidste år, hvor underskuddet var på kr. 81.988.
Henrik Salling havde nogle enkelte kommentarer til  

 regnskabet.
Han pointerede bl.a., at der var betalt renter af det  

 udestående som Land & Leisure a/s havde haft på de  

 årsafgifter selskabet hæfter for og at de udgjorde de finansielle  

 indtægter på kr. 6.129. De finansielle indtægter er alle  

 renter der er tilskrevet Château d'Azan's kassekredit i Den Danske  

 Bank.
Henrik Salling nævnte endvidere at han på selskabets vegne  

 synes man skulle glæde sig over at kreditten var nedbragt med ca. kr.  

 90.000 i det forgangne år.
Bankgælden var oprindeligt i 1995  

 på 1 mio. kr. og udgør pr.30. september 1998 kr. 683.828.  

 Endvidere nævnte Henrik Salling at det var nødvendigt at man  

 opkræver årsafgifter der også dækker afskrivningerne,  

 idet man i modsat fald vil udhule selskabets egenkapital.
En aktionær spurgte, hvorfor slottet havde en  

 kredit.
Og en anden aktionær kunne oplyse, at det hang sammen med  

 købet af lejlighed C.
Årsregnskabet blev herefter godkendt." Det fremgår videre af referatet, at forslag nr. 1 og  

 3 fra mindretalsaktionærerne blev vedtaget, medens forslag nr. 2 blev  

 forkastet.
Det fremgår endelig, at den 7 mand store bestyrelse efter  

 valg blev sammensat således, at 4 medlemmer var aktionærer i Land  

 & Leisure A/S med brugsret i Château d'Azan A/S, 2 var  

 aktionærer direkte i selskabet Château d'Azan A/S, og endelig  

 blev Henrik Salling, der var direktør i begge selskaber, det sidste  

 medlem af bestyrelsen.
Klager protesterede i skrivelse af 23. januar 1999 til  

 bestyrelsen i Château d'Azan A/S over indholdet af  

 generalforsamlingsreferatet.
Klager anførte bl.a.:
 "...
 Jeg har modtaget referatet af ovenstående  

 generalforsamling og beklager at bemærke at det på flere punkter  

 er fordrejet, direkte fejlrefereret med væsentlige og alvorlige  

 udeladelser.
 ...
Ifølge vedtægterne §§ 2 og 5 gives der  

 ikke mulighed for dispensation fra inddragning af brugsretten ved for sen  

 betaling.
For majoritetsaktionæren vil dette være at ligne med  

 ulovligt aktionærlån.
I denne forbindelse bedes De bekræfte  

 at Land & Leisure i år pr. den 18/1 har indbetalt alle til  

 Château d'Azan skyldige beløb.
 Med henvisning til § 3 i vedtægterne ønskes  

 det oplyst om Land & Leisures beholdning af Château d'Azan aktier  

 er pantsat samt til hvilken kurs de er bogført i Land & Leisures  

 regnskab.
Aktionærerne i Château d'Azan fik ikke  

 tilsendt regnskabet før generalforsamlingen.
Det var fremlagt med  

 påtegning af statsautoriseret revisor Mikael Brabrand at regnskabet var  

 revideret og ikke gav anledning til kommentarer.
 På min direkte forespørgsel om der var  

 foretaget revison af reparationsregnskabet - som for de sidste 5 år  

 beløber sig til 1,1 mill - blev der svaret "Nej - det ligger jo helt  

 dernede i Frankrig".
Vi står nu med et bygningsregnskab, som ikke er  

 revideret i 5 år.
I hænderne på en concierce som vi har  

 meget lidt tiltro til.
Det er bemærkelsesværdigt De ikke  

 nævner dette i generalforsamlingsreferatet??? Da det er den statsautoriserede revisors plikt at  

 kontrollere at aktieselskabsloven og slottets vedtægter er overholdt,  

 beder jeg Dem inden 8 dage kommentere ovenstående.
Ligeledes er det et  

 ufravigeligt krav at regnskaberne for de sidste 5 år med  

 pengestrømsanalyse uvildigt revideres.
... " I skrivelse af 27. januar 1999, stilet til  

 Disciplinærnævnet, anførte Château d'Azan A/S´  

 bestyrelsesformand og direktør bl.a.:
 "...
 Med hensyn til proceduren for de reparations- og  

 vedligeholdelsesarbejder der udføres på Château Azan, kan  

 det oplyses, at der udarbejdes en særskilt specifikation af de arbejder  

 der påtænkes udført i det enkelte driftsår.  

 Specifikationen indgår som en del af det samlede budget der  

 fremlægges og godkendes på selskabets generalforsamling.
I selskabets bestyrelse er Per Kramer udpeget som  

 kontaktperson vedrørende de nævnte opgaver.
Han refererer til  

 den øvrige bestyrelse, på hvis møder reparation og  

 vedligeholdelse er et tilbagevendende dagsordenspunkt.
 Den lokale kontrol i Frankrig udføres af det  

 ægtepar der er ansat som tilsynsførende på ejendommen.  

 Denne kontrol suppleres af bestyrelsesmedlemmernes løbende  

 besøg, ofte i forbindelse med at de afholder deres ferie i de tildelte  

 ferieperioder.
Al bogføring, herunder selvfølgelig  

 også reparations- og vedligeholdelsesomkostninger sker i det danske  

 selskab der ejer ejendommen.
Land & Leisure forestår denne  

 bogføring og modtager fast hver måned en kasserapport fra de  

 tilsynsførende i Frankrig.
Land & Leisure's administration udarbejder  

 kvartalsvist en budgetkontrol der gennemgås på bestyrelsens  

 møder.
På denne baggrund kan vi indestå for at såvel  

 selskabets samlede regnskab som den del der udgør reparations- og  

 vedligeholdelsesarbejder er både løbende kontrolleret og  

 endvidere revideret af Michael Brabrand.
 ...
Vor konklusion på Hannes D.
Hansens henvendelser  

 såvel til Disciplinærnævnet som til selskabets bestyrelse  

 er, at vi står uforstående overfor de anklager Hannes D.
Hansen  

 rejser.
De må efter vor opfattelse bygge på en  

 misforståelse af de gældende regler, såvel lovregulerede  

 som etiske, der gælder for varetagelsen af de opgaver, hvis  

 udførelse han klager over." I klagers brev af 29. marts 1999 til bestyrelsen for  

 Château d'Azan A/S anførtes bl.a.:
 "...
 Jeg forstår den samlede bestyrelse står bag  

 og støtter de forefundne uregelmæssigheder i administrationen  

 (manglende revision, bedrageri med vore ubenyttede perioder og vinkling af  

 generalforsamlingsreferatet) og driften af Château d'Azan A/S...
 Jeg er forurettet personlig økonomisk og som  

 aktionær.
 3 gange har jeg måttet konstatere at mine ubenyttede  

 perioder er blevet udlejet uden meddelse eller økonomisk kompensation  

 til mig...
 Som ansvarlig bestyrelse har De nu følgende at  

 vælge imellem:
 1. Umiddelbart at afskedige conciersparret og fratage Land  

 & Leisure administrationen af slottet.
 2. Købe mig ud af slottet til kurs pari  

 kontant...
vil De ingen af delene må De 3. Imødese en bedragerianmeldelse så snart  

 afgørelsen i Disciplinærnævnet for Statsautoriserede  

 Revisorer foreligger.
Den manglende revision er årsag at dette  

 bedrageri og andet har kunnet foregå så længe.
..." Klageren har rejst følgende  

klagepunkter:
 1.
 Indklagede har ikke revideret årsregnskabet 1997/98  

 for Château d'Azan A/S, således som indklagede har anført  

 i sin påtegning, men har alene foretaget en "gennemgang" af regnskabet,  

 idet indklagede ikke har indfundet sig på slottet i Frankrig og  

 undersøgt forholdene, herunder om de udgifter, der angaves afholdt til  

 reparationer, var reelle eller fiktive.
 2.
 Indklagede burde endvidere have taget forbehold i  

 påtegningen, fordi moderselskabet Land & Leisure A/S har optaget et  

 ulovligt aktionærlån i Château d'Azan A/S som datterselskab  

 ved ikke at overholde sine betalingsforpligtelser over for datterselskabet,  

 og fordi Château d'Azan A/S har krænket bestemmelserne om  

 brugsret i selskabets vedtægter, idet selskabet uden kompensation til  

 de enkelte brugsberettigede aktionærer har udlejet disses lejligheder  

 på slottet til anden side i tilfælde, hvor de  

 pågældende ikke har benyttet brugsretten i den periode,  

 brugsretten har givet adgang til, eller ikke har varslet brugen længere  

 tid i forvejen.
Klageren har herved gjort gældende, at  

 indklagede i sin påtegning på regnskabet for 1997/98  har  

 angivet, at han har revideret regnskabet.
Det blev imidlertid oplyst på  

 generalforsamlingen i selskabet den 28. november 1998, at der ikke havde  

 været tale om en revison - men en gennemgang - af regnskabet for  

 reparationer på slottet.
Referenten har udeladt oplysningen om den  

 manglende revision i generalforsamlingsreferatet.
Diskussionen herom varede  

 ca. 4 minutter.
Det er bemærkelsesværdigt og uacceptabelt.
Indklagedes indlæg til Disciplinærnævnet  

 bekræfter, at regnskabet ikke er revideret i Frankrig, hvor aktiviteten  

 ligger, og at bedømmelsen af, om de afholdte udgifter er reelle eller  

 fiktive, ikke er sket.
Der er i København alene sket en gennemgang -  

 ikke en revision - af regnskabet.
Indklagede har yderligere angivet, at revisionen ikke har  

 givet anledning til forbehold.
Det er direkte ukorrekt.
Indklagede har haft  

 en stadig korrespondance med mindretalsaktionærernes repræsentant  

 i bestyrelsen vedrørende Land & Leisure A/S´ stadigt  

 tilbagevendende låntagning i Château d'Azan A/S's konto og  

 manglende og forsinkede betalinger til samme.
Indklagede forbød  

 offentliggørelse af sit brev - det er også ulovligt.
Det  

 fremgår af indklagedes indlæg i klagesagen, at indklagede  

 vitterligt havde kommentarer og bemærkninger.
Siden Land & Leisure A/S overtog administrationen, er  

 administrationsomkostningerne steget 400%, ligesom omkostningerne til drift  

 og vedligeholdelse er steget betydeligt.
Meddelte påtænkte  

 reparationer og nyanskaffelser bliver imidlertid udsat eller ikke  

 udført.
Mindretalsaktionærerne har gentagne gange erfaret, at  

 deres ubenyttede perioder er blevet benyttet af andre uden økonomisk  

 kompensation.
Der er således tale om bedrageri over for  

 aktionærerne.
Château d'Azan A/S´ bestyrelse har afskrevet et  

 tilgodehavende på kr. 20.000 hos ABI A/S, nu Land & Leisure.
Dette  

 må karakteriseres som et ulovligt aktionærlån.
 Disse kendsgerninger - sammenholdt med Land & Leisures  

 vaklende økonomi - gør det uacceptabelt, at indklagede  

 foregiver at have revideret et regnskab, når revision ikke er  

 udført gennem flere år.
 Der bør ud fra disse kendsgerninger snarest  

 foretages revision.
Vedtægtsbestemmelserne - herunder reglerne om  

 betaling - gælder også for Land & Leisure A/S, og det er  

 indklagedes pligt at påse, at disse overholdes.  

 Mindretalsaktionærerne står uforstående over for udgifterne  

 til de påståede reparationer, som udskydes og flyttes mellem  

 regnskabsårene.
Reparationerne bliver ikke udført, mens pengene  

 forsvinder.
Direktionen har ikke villet bekræfte, at Land & Leisure  

 A/S har betalt den fulde årsafgift.
Land & Leisure A/S har en  

 vaklende økonomi og skal ikke trække Château d'Azan A/S  

 ind i en eventuel konkurs.
 Samlet må det siges, at indklagedes manglende  

 revision er årsagen til, at Land & Leisure A/S illegalt og  

 bedragerisk har udnyttet ubenyttede perioder og oppebåret  

 indtægterne for denne udlejning.
Indklagede har anført, at han ikke var til  

 stede på den pågældende generalforsamling, da bestyrelsen  

 ikke havde udtrykt ønske herom.
Det fremgår ikke af  

 generalforsamlingsreferatet, at regnskabet ikke er blevet revideret.
Klagers  

 brev af 23. januar 1999 til bestyrelsen giver det indtryk, at klageren nu  

 mener, at det er "reparationsregnskabet", der ikke er revideret.
Det bestrides som værende ukorrekt, at (en del af)  

 regnskabet ikke skulle være revideret.
Revisionen er udført helt  

 normalt og i overensstemmelse med god revisorskik.
Regnskabet  

 vedrørende udgifterne til reparation og vedligeholdelse af slottet  

 indgår som en del af årsregnskabet.
Det er direktionens og  

 bestyrelsens ansvar at føre kontrol og tilsyn med kvaliteten og  

 omfanget af reparations- og vedligeholdelsesarbejder.
Denne opgave kan ikke  

 pålægges indklagede som revisor.
Det kan bekræftes, at indklagede på  

 foranledning af mindretalsaktionærernes repræsentant i  

 bestyrelsen den  20. november 1998 udarbejdede en 4-siders redegørelse  

 som svar på nogle specifikke spørgsmål.  

 Redegørelsen blev sendt til bestyrelsesformanden.
Det kan ligeledes  

 bekræftes, at indklagede for at iagttage sin tavsheds- og  

 diskretionspligt afsluttede redegørelsen således:
"...at denne besvarelse skal betragtes som en fortrolig  

 skrivelse til Dem som bestyrelsesformand i selskabet.
Skrivelsen må  

 ikke uden mit forudgående samtykke mangfoldiggøres eller uddeles  

 til personer uden for bestyrelsen og direktionen" Ingen af de punkter, der var nævnt i  

 redegørelsen, kunne berettige et forbehold i  

 revisionspåtegningen, endsige en supplerende oplysning.
Der var  

 på ingen måde tale om låntagning fra Land & Leisure  

 A/S´ side, men derimod om spørgsmål vedrørende for sen  

 betaling, rentekompensation og adskillelse af selskabernes midler.
 Klagen bærer med al tydelighed præg af at  

 være udsprunget af tidligere konflikter mellem klageren og  

 administrator m.fl., og af, at disse konflikter ikke er bilagt.
Indklagede har tilrettelagt og udført revisionen i  

 overensstemmelse med god revisorskik.
Revisionen har været tilrettelagt  

 og udført med henblik på at sikre, at årsregnskabet ikke  

 indeholdt alvorlige fejl eller mangler.
Revisionen har hovedsageligt omfattet  

 samtlige balanceposter og andre områder, hvor der var risiko for  

 væsentlige fejl, i dette tilfælde specielt periodisering af  

 indtægter og udgifter.
 Der er foretaget stikprøver på  

 omkostningskonti med henblik på at efterprøve  

 årsregnskabets oplysninger, herunder bl.a. en vurdering af  

 bogholderiposteringer og dokumentation herfor, også for så vidt  

 angår konti der vedrører reparation og vedligeholdelse.
 Regnskabsbilag og kasserapporter fremsendes fra Frankrig  

 til administrator i København, hvor de bliver kontrolleret,  

 bogført og afstemt.
Et af bestyrelsesmedlemmerne er ansvarlig for  

 igangsætning og opfølgning af alle væsentlige reparations-  

 og vedligeholdelsesarbejder.
Medlemmet refererer til den øvrige  

 bestyrelse, der har den overordnede kontrolfunktion på  

 området.
 I overensstemmelse med god revisorskik har indklagedes  

 vurdering af forretningsgangene og de udførte ledelseskontroller,  

 herunder den periodiske budgetopfølgningsprocedure, været en  

 væsentlig faktor i forbindelse med valget af omfanget af  

 stikprøvekontroller af enkelttransaktioner og bilagsdokumentation.
 I forbindelse med sin afslutning af revisionen har  

 indklagede gennemgået bemærkningerne med direktionen, som  

 også repræsenterer administrator, og der har været dialog  

 om de væsentligste budgetafvigelser og hændelser af betydning for  

 revisionen af årsregnskabet.
 Indklagede har ved sin revisionspåtegning  

 bekræftet, at revisionen ikke har givet anledning til forbehold, og  

 indklagedes bemærkninger og kommentarer i øvrigt er  

 indført i revisionsprotokollen.
 Det er indklagedes opfattelse, at klagen er indgivet  

 på et forkert og misforstået grundlag, samt at den er sagligt  

 ubegrundet.
 Disciplinærnævnet skal udtale:
Det fremgår af resultatopgørelsen og  

 specifikationerne hertil i årsregnskabet 1997/98 for Château  

 d'Azan A/S, at udgifterne vedrørende driften af selskabets ejendom i  

 Frankrig indgår i årsregnskabet.
Ejendommen administreres efter  

 det oplyste fra moderselskabet Land og Leisure A/S i København.  

 Indklagede har oplyst, at regnskabsbilag og kasserapporter månedsvis er  

 blevet sendt til administrator, hvor de blev kontrolleret, bogført og  

 afstemt.
Indklagede har endvidere beskrevet forretningsgangen i Château  

 d'Azan A/S vedrørende igangsætning og opfølgning af alle  

 væsentlige reparations- og vedligeholdelsesarbejder.
Revision af  

 selskabets årsregnskab vil således også omfatte de poster,  

 der angår ejendommens drift.
Indklagede har i sin påtegning  

 på regnskabet erklæret, at han har foretaget denne revision, og  

 at han herunder ud fra væsentlighed og risiko har efterprøvet  

 grundlaget og dokumentationen for de i årsregnskabet anførte  

 beløb og oplysninger.
Der gælder intet krav om, at denne  

 revision kun kunne udføres i Frankrig, medmindre ganske særlige  

 omstændigheder gjorde sig gældende, og dette er ikke godtgjort af  

 klager.
Nævnet finder herefter, at indklagede fuldt ud i  

 overensstemmelse med god revisorskik har foretaget tilstrækkelige  

 revisionshandlinger med hensyn til posten om ejendommens drift og, da denne  

 revision ikke gav ham anledning til andet, har haft fornødent grundlag  

 for også i denne henseende at erklære årsregnskabet for  

 revideret uden bemærkninger.
 Klageren har dernæst anført, at indklagede  

 burde have taget forbehold i erklæringen på årsregnskabet,  

 idet moderselskabet havde undladt at indfri nogle forpligtelser over for  

 selskabet, hvorved der var opstået et ulovligt aktionærlån.  

 Det fremgår udtrykkeligt af aktieselskabslovens § 115 a, stk. 1, at det  

 sædvanlige forbud i § 115 mod at yde lån til kredsen bag et  

 selskab ikke omfatter et datterselskabs lån til et moderselskab.  

 Nævnet finder herefter ikke anledning til at tage stilling til, om et  

 sådant lån er opstået, da en eventuel långivning  

 således ikke var ulovlig og ikke kunne give anledning til  

 forbehold.
Endelig har klageren anført, at indklagede burde  

 have taget forbehold, idet selskabets vedtægtsmæssige  

 bestemmelser om brugsretten ikke er overholdt af selskabet.
Det fremgår  

 imidlertid af sagen, at de bestemmelser, som klageren har henvist til som  

 misligholdt af selskabet, findes i "kontrakt angående husrettigheder i  

 Château d'Azan A/S" indgået mellem selskabet og den enkelte  

 bruger.
Bestemmelserne findes således ikke i selskabets  

 vedtægter, men derimod i kontrakter, som selskabet har indgået.  

 Uden en udtrykkelig aftale herom eller andre særlige holdepunkter  

 herfor kan en revisors almindelige revisionsforpligtelse som selskabets  

 revisor imidlertid ikke udstrækkes til også at omfatte pligt til  

 at påse selskabets overholdelse af indgåede kontrakter.
Klageren  

 har ikke godtgjort, at der i denne sag har foreligget sådanne  

 særlige omstændigheder, at dette udgangspunkt bør  

 fraviges.
 Efter det således anførte er der intet  

 grundlag for at fastslå, at indklagede ved sit virke som revisor for  

 Château d'Azan A/S på de påklagede punkter har undladt at  

 leve op til sine forpligtelser i henhold til god revisorskik, hvorfor  

 indklagede frifindes.
 Thi bestemmes:
 Indklagede statsautoriseret revisor Michael Brabrand  

 frifindes.
 Afgørelsen offentliggøres, jf. § 18 a, stk.  

 6, i lov om statsautoriserede revisorer.
