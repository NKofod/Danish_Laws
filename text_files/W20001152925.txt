Landsskatteretskendelse Afskrivning - vindmølleparcel og etablering af vej - hjemfaldspligt Reference:
SL § 6 a A klagede for indkomståret 1997 over, at  

 skatteankenævnet ikke havde anset hende for berettiget til at afskrive  

 på grundstykke, hvorpå der var opført en vindmølle,  

 og til udgifterne til etablering af en vej til samme grundstykke.
Skatteankenævnet havde vedrørende afskrivning  

 på udgiften til køb af grundstykke anført, at reglerne  

 for afskrivning efter hjemfaldsreglerne ikke kunne bringes i anvendelse, da  

 det efter nævnets opfattelse var et krav for afskrivning efter disse  

 regler, at der kunne fastsættes et tidspunkt for selve hjemfaldet.  

 Dette var ifølge nævnet ikke tilfældet, idet det alene var  

 klageren, der afgjorde, hvornår hjemfaldet skulle ske.
Der var videre  

 henvist til, at på det tidspunkt, hvor den nuværende  

 vindmølle ikke længere var i drift, havde klageren indenfor den  

 nuværende lokalplans rammer mulighed for at opstille en ny  

 vindmølle.
I øvrigt forhindrede  

 tilbageskødningsklausulen ikke, at klageren kunne søge de  

 relevante myndigheder om tilladelse til opstilling af en anden type  

 vindmølle end den nuværende.
At dette efter klagerens mening var  

 en lang og besværlig proces, var ifølge nævnet ikke  

 afgørende.
Vedrørende afskrivning på udgifter til  

 etablering af vej havde nævnet anført, at den afholdte udgift  

 måtte anses for at være en ikke fradrags- eller  

 afskrivningsberettiget etableringsomkostning.
Udgiften ansås ikke for  

 at være en monteringsudgift, der kunne tillægges  

 anskaffelsessummen, jf.
LV afsnit E.C.1.1.4. Det var endelig anført,  

 at vejanlægget ikke kunne afskrives som et accessorium til  

 vindmøllen, da denne måtte anses som et driftsmiddel, ligesom  

 afskrivning alene tilkom ejeren af et aktiv.
Højesterets dom af 14/12  

 1984 vedr.
A/S Nordsøværftets ret til afskrivning på  

 udgifter til bygning af en ny sluse i henhold til statsskattelovens § 6 a  

 kunne efter nævnets opfattelse ikke sammenlignes med  

 nærværende tilfælde.
Klagerens revisor påstod over for Landsskatteretten  

 principalt, at det anerkendtes, at anskaffelsessum men for  

 vindmølleparcellen kunne afskrives efter reglerne for hjemfaldspligt  

 over et åremål på 20 år og på baggrund af en  

 anskaffelsessum på 119.400 kr., subsidiært over et  

 åremål på 25 år.
Endelig påstod revisoren  

 principalt udgifterne på 11.377 kr. til anlæg af vej medregnet i  

 møllens anskaffelsessum og dermed i afskrivningsgrundlaget,  

 subsidiært afskrivning over 25 år.
Til støtte for påstandene var bl.a.  

 anført, at en moderne vindmølle i praksis ansås at have  

 en levetid på 20 år, og at det var overvejende sandsynligt, at  

 hjemfaldet ville ske om ca. 20 år.
Der var henvist til, at det i dag  

 som følge af de nuværende krav til offentlige tilladelser til at  

 opstille en mølle var blevet umuligt at udskifte bestående  

 møller med moderne møller, når blot den gamle  

 mølle var 10 år gammel.
Det var således i praksis  

 overordentlig sjældent, at der blev tilladt udskiftning af  

 møller og helt usædvanligt at dette kunne lade sig gøre  

 på samme sted, især når der som i det foreliggende  

 tilfælde var flere møller placeret i samme område.
Hertil  

 kom, at alle nye møller, der blev rejst i Danmark, skulle  

 typegodkendes.
 Der var videre henvist til, at der også i andre  

 hjemfaldstilfælde var godkendt afskrivning, selv om der var sket  

 forlængelse af hjemfaldsperioden.
 Vedrørende vejudgifterne var bl.a. oplyst, at der  

 var tale om en simpel grusvej på slaggegrundlag, og at der efter  

 praksis til større maskiners afskrivningsgrundlag kunne medregnes  

 opstillingsomkostninger i form af forstrækning af fundamenter, udgifter  

 til nedrivning og genopsætning af vægge og leje af større  

 mobilkraner i forbindelse med monteringen.
 Der var endelig henvist til LV E.C.1.1.4 og  

 Nordsø-dommen, samt at amtet for tiden stillede krav om bl.a. en 3 km  

 grænse mellem mølleklynger og en maksimumshøjde på  

 3 meter.
Landsskatteretten lagde til grund, at  

 jordbrugskommissionen i amtet som betingelse for overførsel af arealet  

 havde bestemt, at der i tilfælde, hvor anvendelsen af grunden til  

 opstilling af vindmølle ophørte, skulle ske en  

 tilbageskødning til sammenlægning med den landbrugsejendom,  

 hvorfra der var frastykket, senest 1 år efter at driften var  

 ophørt.
Der forelå således en hjemfaldsforpligtelse.
 Når videre hensås til usikkerheden om pligtens  

 opfyldelsestidspunkt, herunder usikkerheden om tidspunktet for  

 indtræden af evt. skærpede fremtidige offentlige krav til  

 reetablering og typegodkendelse af møller i det åbne land, fandt  

 retten, at udgifterne til anskaffelse af grunden passende kunne afskrives  

 efter reglerne om hjemfaldspligt over en periode på 25 år, jf.  

 statsskattelovens § 6 a.
 Den subsidiære påstand på dette punkt  

 blev taget til følge.
 For så vidt angik spørgsmålet om  

 fradrag af udgifterne til anlæg af vej fandt retten, at udgiften, jf.  

 Ligningsrådets udtalelse i forhåndsbeskeden 99/99-4231-00286 af  

 26. oktober 1999, kunne afskrives med lige store beløb årligt  

 over den antagelige rettighedsperiode, dvs. i det foreliggende tilfælde  

 25 år, jf. statsskattelovens § 6 a.
