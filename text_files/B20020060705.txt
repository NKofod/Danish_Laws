 Bekendtgørelse om pelsdyrfarme m.v.
 I medfør af § 7, § 92 og § 110, stk. 3, i  

 lovbekendtgørelse nr. 753 af 25. august 2001 om  

 miljøbeskyttelse, fastsættes:
Kapitel 1 Bekendtgørelsens område § 1. Bekendtgørelsen omfatter etablering,  

 udvidelse, ændring, indretning og drift af farme med  

 kødædende pelsdyr.
 Stk. 2. Bestemmelserne i § 8 og § 10 omfatter  

 endvidere pelserier uden pelsdyrhold.
Stk. 3. Pelsdyrfarme er omfattet af reglerne om  

 forhåndsanmeldelse i den til enhver tid gældende  

 bekendtgørelse om erhvervsmæssigt dyrehold,  

 husdyrgødning, ensilage m.v.  

 (husdyrgødningsbekendtgørelsen).  

 Husdyrgødningsbekendtgørelsens regler gælder ligeledes  

 for anvendelse og opbevaring m.v. af gødning og spildevand fra  

 pelsdyrfarme.
Om afstandskrav til opbevaringsanlæg for gødning,  

 opsamling m.v. af gødning samt oplagring af gødning i marken  

 gælder dog bestemmelserne i §§ 3-4 og § 11.
Kapitel 2 Lokalisering af pelsdyrfarme § 2. Pelsdyrfarme må ikke etableres  

 i 1)	byzone eller sommerhusområde, 2)	områder, der i kommuneplanens rammedel er udlagt til byzone  

 eller sommerhusområde, eller 3)	områder i landzone, der ved lokalplan er udlagt til  

 boligformål, blandet bolig og erhverv, rekreative formål eller  

 til offentlige formål med henblik på beboelse, institutioner  

 eller lignende.
 § 3. Ved ændring, der medfører  

 forøgede gener for omgivelserne samt ved etablering og udvidelse af  

 pelsdyrhaller til ræve skal følgende mindste afstandskrav  

 overholdes:
1) Farme med 10.000 tæver og derover:
a) Til nabobeboelse 300 m b) Til de i § 2 nævnte områder 400 m 2) Farme med under 10.000 tæver:
a) Til nabobeboelse 200 m b) Til de i § 2 nævnte områder 300 m Stk. 2. Ved ændring, der medfører forøgede  

 gener for omgivelserne samt ved etablering og udvidelse af pelsdyrhaller til  

 andre pelsdyr end ræve skal følgende mindste afstandskrav  

 overholdes:
1) Farme med 10.000 tæver og derover:
a) Til nabobeboelse 200 m b) Til de i § 2 nævnte områder 300 m 2) Farme med under 10.000 tæver:
a) Til nabobeboelse 100 m b) Til de i § 2 nævnte områder 200 m Stk. 3. Ved ændring, der medfører forøgede  

 gener for omgivelserne samt ved etablering og udvidelse af  

 opbevaringsanlæg for gødning fra pelsdyr skal følgende  

 mindste afstandskrav overholdes:
1)	Til nabobeboelse 50 m 2)	Til de i § 2, pkt. 1 nævnte områder 100 m Stk. 4. Ved ændring, der medfører forøgede  

 gener for omgivelserne samt ved etablering og udvidelse af pelsdyrhaller og  

 opbevaringsanlæg for gødning fra pelsdyr skal endvidere  

 følgende mindste afstandskrav opfyldes:
1) Til enkelt vandindvindingsanlæg 25 m 2) Til fælles vandindvindingsanlæg 50 m 3) Til vandløb (herunder dræn) og søer 15 m 4) Til offentlig vej og privat fællesvej 15 m 5) Til naboskel 5 m 6) Til levnedsmiddelvirksomhed 25 m 7) Til beboelse på samme ejendom 15 m Stk. 5. Afstandskravet i stk. 4, nr. 3, gælder ikke  

 for dræn mellem hallerne, når der er meddelt tilladelse til  

 afledning af spildevand, jf. § 4, stk. 3.
 Stk. 6. Afstandskravene i stk. 4 gælder ikke ved  

 etablering af pelsdyrfarme i lovligt eksisterende landbrugsbygninger, der er  

 etableret før den 1. februar 1986, såfremt der er fast gulv med  

 afløb eller etableret gødningsrender.
 Stk. 7. Kommunalbestyrelsen kan meddele dispensation fra  

 bestemmelserne i stk. 1 og stk. 2 til mindre bygningsmæssige  

 udvidelser eller ændringer af pelsdyrfarme, der var i drift den 1.  

 februar 1986, såfremt udvidelsen sker i modsat retning af  

 nabobeboelse.
 Stk. 8. For områder, der ved lokalplan er udlagt til  

 pelsdyrområder, kan kommunalbestyrelsen, når særlige grunde  

 taler herfor, se bort fra afstandskravene i stk. 1, litra b og  

 stk. 2, litra b.
 Stk. 9. Anlæg, jf. stk. 1-4, der er lovligt  

 placeret ved bekendtgørelsens ikrafttræden, kan fortsat  

 være placeret samme sted.
Kapitel 3 Indretning af pelsdyrhaller og vaskeplads m.v.
§ 4. Pelsdyrhaller skal være konstrueret  

 således, 1)	at sammenblanding af gødning og regnvand undgås og 2)	at gødningen opsamles og føres til  

 gødningsopbevaringsanlæg, der opfylder kravene i  

 husdyrgødningsbekendtgørelsen, jf. § 1,  

 stk. 3.
Stk. 2. Pelsdyrhaller kan af kommunalbestyrelsen påbydes  

 indrettet således, at gødningen opsamles og føres til  

 gødningsopbevaringsanlæg som nævnt i stk. 1, nr. 2  

 inden de i § 15, stk. 1 nævnte frister, hvis de er beliggende 1)	inden for eksisterende indvindingsoplande til almen  

 vandforsyning, 2)	i områder, der i regionplanen er udpeget som  

 nitratfølsomme indvindingsområder, jf. planlovens § 6,  

 stk. 3, nr. 12, jf. vandforsyningslovens § 11, stk. 1, nr.  

 4-5, eller 3)	i områder, der i regionplanen er udpeget som  

 indsatsområde vedrørende nitrat, jf. planlovens § 6,  

 stk. 3, nr. 12, jf. vandforsyningslovens § 11, stk. 1, nr.  

 4-5.
 Stk. 3. Dræning mellem hallerne må ikke etableres  

 uden tilladelse til afledning af spildevand efter  

 miljøbeskyttelseslovens regler.
 § 5. Ved farme med et dyrehold på 300  

 avlstæver og derover, skal der etableres en for fugtighed vanskeligt  

 gennemtrængelig vaskeplads til rengøring af foderrekvisitter.  

 Vaskepladsen skal have afløb til en beholder til opsamling af  

 spildevand eller flydende husdyrgødning, der opfylder kravene i  

 husdyrgødningsbekendtgørelsen , jf. § 1, stk. 3.
 Stk. 2. Kravet i stk. 1 gælder ikke, såfremt  

 der udelukkende anvendes tørfoder.
 § 6. Der skal omkring hele farmen etableres, og  

 stedse vedligeholdes et læhegn, bestående af mindst 3  

 rækker træer.
 Stk. 2. Ved farme, der er lovligt etableret med en mindre  

 afstand til offentlig vej, privat fællesvej og naboskel end 5 m, kan  

 der plantes mindre end 3 rækker træer.
Stk. 3. Kravet i stk. 1 gælder ikke inden for  

 områder, der ved lokalplan udelukkende er udlagt til  

 pelsdyrområder.
Der skal dog etableres læbeplantning rundt om det  

 udlagte pelsdyrområde.
Kapitel 4 Drift af pelsdyrfarme § 7. Der skal renses i, under og omkring burene  

 mindst én gang om ugen.
Rengøring inde i bure med  

 avlstæver og små unger kan dog undlades i tiden fra 25. april til  

 1. juli, for ræve dog indtil 15. juli.
Haller, bure og redekasser skal  

 i øvrigt rengøres én gang årligt.
 Stk. 2. I pelsdyrhaller, hvor kravet i § 4, stk. 1  

 om gødningsopsamling ikke er opfyldt, skal der under burene  

 udlægges et mindst 10 cm tykt lag sand eller grus, som skal udskiftes,  

 så ofte det er nødvendigt, dog mindst én gang  

 årligt.
 Stk. 3. Jorden skal holdes tør under burene.  

 Vandingssystemet skal vedligeholdes således, at vandspild ikke giver  

 anledning til afstrømning eller nedsivning af  

 gødningsstoffer.
 Stk. 4. Efter fjernelse af rævegødning skal der  

 spredes kalk under burene.
 § 8. Der skal overalt på pelsdyrfarme  

 foretages effektiv fluebekæmpelse i overensstemmelse med de af Statens  

 Skadedyrslaboratorium fastsatte retningslinier.
 § 9. Der må ikke fremstilles foder på  

 pelsdyrfarme.
 Stk. 2. Kommunalbestyrelsen kan dog under særlige  

 forhold meddele dispensation til fremstilling af foder til farmenes eget  

 forbrug.
 Stk. 3. Foder skal opbevares i lukkede siloer, lukkede  

 containere eller i fodervogne og spande, som skal placeres  

 indendørs.
 Stk. 4. Foderrekvisitter skal rengøres omhyggeligt  

 efter brug.
 § 10. Døde dyr samt kroppe og fedt fra  

 pelsning skal opbevares i lukkede containere, der skal leveres til  

 destruktionsanstalt mindst én gang om ugen.
§ 11. Med henblik på bekæmpelse af  

 plasmacytose efter reglerne i den til enhver tid gældende  

 bekendtgørelse om plasmacytose hos mink, ilder og finnraccoon, kan  

 kommunalbestyrelsen tillade, at fast gødning fra pelsdyrfarme oplagres  

 i marken, når 1)	den samlede dyrebestand på farmen saneres og 2)	opbevaring af gødningen på møddingplads i  

 overensstemmelse med husdyrgødningsbekendtgørelsen , jf.  

 § 1, stk. 3, ikke er mulig.
 Stk. 2. Ved fast gødning forstås faste  

 ekskrementer og strøelse.
 Stk. 3. Tilladelse efter stk. 1 kan meddeles fra  

 tidspunktet, hvor den samlede dyrebestand udsættes til den  

 næstfølgende 1. september.
Stk. 4. En tilladelse efter stk. 1 skal være  

 ledsaget af sådanne vilkår for placering, indretning og drift af  

 markmøddingen, at der ikke opstår risiko for forurening af  

 grundvandet, og at der ikke kan ske afledning til vandløb (herunder  

 dræn), søer og havet.
Der skal som minimum fastsættes  

 vilkår om, at 1)	gødningen skal tilsættes halm, således at  

 tørstofprocenten er mindst 30 ved udlægningen i  

 markmøddingen, 2)	markmøddingen skal indrettes med en bund af presset halm  

 på mindst 10 cm tykkelse, 3)	markmøddingen stedse skal holdes overdækket med plastic  

 eller andet tæt og vejrbestandigt materiale, og 4)	markmøddingen skal placeres således, at den overholder  

 afstandskravene i § 3, stk. 3.
Kapitel 5 Administrative bestemmelser og straffebestemmelser § 12. Kommunalbestyrelsens afgørelser kan  

 ikke indbringes for anden administrativ myndighed.
§ 13. Medmindre højere straf er forskyldt  

 efter anden lovgivning, straffes med bøde den, der 1)	overtræder § 2, § 3, stk. 1-4, § 4,  

 stk. 1 og stk. 3, § 5, stk. 1, eller §§ 6-10, 2)	tilsidesætter vilkår i dispensationer eller tilladelser  

 meddelt efter § 9, stk. 2 eller § 11, stk. 1, eller 3)	undlader at efterkomme påbud, meddelt efter § 4,  

 stk. 2.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på miljøet eller fremkaldt fare derfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 6 Ikrafttrædelses- og overgangsbestemmelse § 14. Bekendtgørelsen træder i kraft  

 den 1. august 2002 og ophæves automatisk den 1. august 2007, medmindre  

 andet bestemmes inden denne dato, jf.
Justitsministeriets skrivelse af 28.  

 februar 2002 om en forsøgsordning om anvendelse af automatiske  

 ophørsklausuler i visse bekendtgørelser på miljø-  

 og arbejdsmiljøområdet.
 Stk. 2. Bekendtgørelse nr. 12 af 3. januar 1992 om  

 pelsdyrfarme ophæves.
 Stk. 3. Afgørelser truffet i medfør af  

 bekendtgørelsen nævnt i stk. 2 bevarer deres gyldighed,  

 indtil der efter denne bekendtgørelse træffes nye  

 afgørelser, eller de hidtidige afgørelser udløber.
§ 15. Ansøgning om de tilladelser,  

 der er påkrævede efter lovgivningen, for at bestemmelsen i  

 § 4, stk. 1, nr. 2 kan opfyldes, skal være modtaget hos de  

 relevante myndigheder senest 1)	den 31. december 2004 for ejendomme med 600 eller flere tæver  

 og 2)	den 31. december 2007 for øvrige ejendomme med  

 pelsdyr.
 Stk. 2. Tidsfristerne i stk. 1 gælder også  

 for indgivelse af de efter lovgivningen påkrævede  

 anmeldelser.
 Stk. 3. Kravene i § 4, stk. 1, nr. 2 skal være  

 opfyldt senest et år efter de i stk. 1 nævnte tilladelser er  

 meddelt.
