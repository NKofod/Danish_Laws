Skriftlig fremsættelse (12. marts 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ForbrugerForum (Lovforslag nr.
L 178 Lovforslaget har til formål at fremme dialogen mellem forbrugere,  

 erhvervslivet og myndighederne, og at sikre, at forbrugerne og virksomhederne  

 kommer til at spille en mere aktiv rolle i udformningen og gennemførelsen af  

 fremtidens forbrugerpolitik.
 Regeringen foreslår, at der oprettes et ForbrugerForum, der  

 skal rådgive om rammerne for den statslige forbrugerinformation, og som  

 samtidig skal fungere som dialogforum for virksomheder, forbrugere og  

 myndigheder.
 Samtidig vil regeringen give forbrugerne og virksomhederne  

 en samlet indgang til de offentlige forbrugermyndigheder og sikre, at  

 ressourcerne på forbrugerområdet udnyttes så effektivt og rationelt som  

 muligt.  

 Det foreslås gjort ved at samle en række centrale forbrugerinstitutioner i  

 "Forbrugernes Hus" under en samlet ledelse og med et samlet budget.  

 Bl.a. vil Forbrugerinformationen og Forbrugerstyrelsen blive integreret i  

 Forbrugernes Hus.
ForbrugerForum vil få til opgave, at rådgive om  

 fastlæggelsen af retningslinierne for den statslige forbrugerinformation.  

 Forbrugerstyrelsen vil herefter tilrettelægge og udforme informationen.
 rådgive om  

 koordinering og udvikling af den samlede statslige oplysningsvirksomhed på  

 forbrugerområdet.
 rådgive om  

 varetagelsen af forbrugeropgaver, som forelægges det af institutionerne i  

 Forbrugernes Hus.
 rådgive om overordnede  

 forbrugerpolitiske spørgsmål.
 afholde en debatdag  

 med deltagelse af relevante forbrugerorganisationer,  

    

 erhvervsorganisationer og myndigheder én gang  

 om året.
 Endvidere foreslås det, at Forbrugerombudsmanden indhenter  

 en udtalelse fra ForbrugerForum, inden han udsender en vejledning om  

 anvendelse  

 af markedsføringsloven på områder, der ikke er dækket af retningslinier  

 udstedt  

 i medfør af markedsføringslovens § 17.
 Ifølge lovforslaget skal ForbrugerForum bestå af en  

 uafhængig formand, et flertal af forbrugerrepræsentanter og et mindretal af  

 erhvervsrepræsentanter.
 Da Forbrugerinformationen foreslås integreret i Forbrugernes  

 Hus ved, at rammerne for statslig forbrugerinformation fremover skal  

 fastlægges  

 efter rådgivning fra ForbrugerForum, hvorefter Forbrugerstyrelsen skal være  

 ansvarlig for at tilrettelægge og udforme informationen, foreslås lov om  

 Forbrugerinformationen samtidig ophævet.
 Jeg henviser i øvrigt til lovforslaget og de bemærkninger,  

 der ledsager det, og anbefaler forslaget til Folketingets velvillige  

 behandling.
