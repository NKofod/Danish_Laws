Nærmere bestemt virksomhed anset for  

 forsikringsvirksomhed og kunne kun udøves af virksomheder med  

 koncession Advokat A har i skrivelse af 19. marts 1997 på vegne  

 K klaget over, at Finanstilsynet ved skrivelse af 6. marts 1997 (j.nr.  

 5680-0001) bestemte, at en nærmere bestemt virksomhed måtte  

 betragtes som værende forsikringsvirksomhed og derfor måtte  

 ophøre eller afdækkes i et forsikringsselskab.
 Sagens omstændigheder:
 Sagens behandling i Finanstilsynet.
K indgår forhandleraftaler med forhandlere af  

 elektronisk udstyr som f.eks.: Edb-udstyr, mobiltelefoner, fotoudstyr,  

 videokameraer, tv, Hi-Fi-anlæg, hårde hvidevarer m.v.
Når  

 en forhandler har indgået en forhandleraftale med K kan forhandleren  

 tilbyde sine kunder en "4 års Udvidet Service Garanti" mod betaling af  

 et engangsbeløb, hvoraf forhandleren oppebærer 25%. K  

 påtager sig at afholde udgifterne til de reparationer, der falder ind  

 under ordningen.
 Af den forhandleraftale, der indgås mellem  

 forhandleren og K vedrørende garantien fremgår blandt andet:
"K overdrager hermed forhandleren retten til at udbyde K s  

 produkt: Udvidet Service Garanti. (herefter kaldt USG) Formål Forhandleren udbyder og sælger USG til slutbrugere.  

 Med USG er forhandleren i stand til at tilbyde sine kunder (slutbrugere) 1  

 års garanti + 3 års Udvidet Service Garanti mod et beskedent  

 engangsbeløb.
I tilfælde af reparation(er), som falder ind under  

 USG aftalen, udfører forhandleren reparationen eller formidler  

 reparationen hos tredje part og sender reparationsregningen til K.
K betaler  

 reparationen(er) 100% til forhandleren for de af forhandleren solgte  

 produkter med tilhørende gyldigt USG-bevis.
 Således holdes forhandlerens kunde/slutbruger  

 skadesløs for reparationer, som dækkes af USG aftalen i en  

 periode på 1 + 3 år fra købsdatoen.
USG-beviset er gældende i de 3 år, som  

 efterfølger den sædvanlige 12 måneders garanti mellem  

 forhandleren og kunde/slutbruger.
Det er disse 3 år, K hæfter  

 for.
 Reparationer indenfor denne periode betales af K med 100%  

 til forhandleren, når betingelserne som er beskrevet i  

 nærværende aftale, er tilstede/opfyldt.
ÿ Begrænsninger K dækker ikke kørsel og forsendelse mellem  

 forhandleren, slutbruger og evt. tredje part.
Forsætlige skader, fejlbetjening og fejlagtig  

 tilkobling eller fejl på udstyr, der er tilkoblet og ikke er  

 indbefattet i USG-beviset dækkes ikke af K.
Endvidere er brand,  

 vandskader, naturkatastrofer og fejl i ydre elektriske installationer eller  

 lignende ikke omfattet af USG.
 USG dækker ikke forbrugsartikler og tilbehør  

 af nogen art (farvepatroner, disketter, softwarepakker, bånd, batterier  

 samt løsdele, ekstraudstyr og lignende). Endvidere alm.  

 vedligeholdelse (herunder rensning) og fejl som følge af normal  

 slitage, som må forventes/påregnes (af køber og  

 forhandleren) for at produktet kan fungere optimalt og efter hensigten.
 Forudsætninger for at K betaler for  

 reparationen:
 1. At det reparerede produkt/udstyr er omfattet af et  

 gyldigt USG-bevis.
 2. At det reparerede produkt/udstyr ikke længere er  

 omfattet af den sædvanlige 12 måneders garanti, (købsdato  

 skal være ældre end 12 måneder).
 3. At K modtager reparationsregning fra forhandleren med  

 beskrivelse af reparationen, samt at regningen henviser til USG-bevisets  

 kontraktnummer og eventuelt det reparerede udstyrs serienummer.
 4. At timelønnen og antallet af arbejdstimer pr.  

 reparation ikke overstiger beløbet og antallet, som er nævnt i  

 appendix 1.
Endvidere er K til enhver tid berettiget til at forlange  

 dokumentation for udførelse af reparationer, herunder reparation og  

 reservedeles nettopris.
Yderligere kan K forlange kopi af  

 produktets/udstyrets købsfaktura og indbetaling af USG-beløbet  

 - hos såvel forhandleren som hos kunden/slutbrugeren.
 Udskiftede dele tilhører K, og forhandleren har  

 pligt til at gemme disse i 30 dage efter reparationen samt at udlevere disse,  

 såfremt K måtte ønske dette.
 Reparationsudgifter, som overstiger 50% af produktets  

 anskaffelsespris, betales kun mod forudgående skriftlig accept fra K,  

 da K i disse situationer forbeholder sig retten til at tilbyde  

 kunde/slutbruger et nyt tilsvarende produkt i samråd med forhandleren  

 og leveret af denne.
 Det nye tilsvarende produkt betales af K, dog betales der  

 kun for et produkt, som er direkte sammenligneligt med det produkt/udstyr,  

 som kunden/slutbrugeren har tegnet USG-aftalen til.
 Parternes juridiske stilling.
 K kan ikke gøres ansvarlig for driftstab, tabt  

 arbejdsfortjeneste eller noget andet indirekte tab.
 Forhandleren er ikke berettiget til overfor tredjemand at  

 handle i K s navn og må ikke angive sig som agent for K.
Forhandleren må ikke ansøge om eller foretage  

 registrering af K s varemærke, eventuelle patentrettigheder eller andre  

 rettigheder.
Endvidere må forhandleren ikke benytte USG som en direkte  

 eller indirekte del af sit eget navn.
 Opsigelse:
 Nærværende aftale kan af begge parter opsiges  

 skriftligt med 1 måneds varsel.
...." Af det markedsføringsmateriale, der udleveres til  

 forhandleren i forbindelse med indgåelse af forhandleraftale  

 fremgår bl.a.:
"Derfor bør kunden købe Udvidet Service  

 Garanti ! Vi har i det følgende beskrevet et par situationer,  

 som vi håber kan hjælpe dig, når du skal fortælle  

 kunderne om 4 års Udvidet Service Garanti.
Når du sælger en USG-aftale er det vigtigt, at  

 du appellerer til kundens fornuft.
Forsøger du derimod at sælge  

 USG-aftale på kundens frygt for, at produktet går i stykker,  

 risikerer du, at kunden ikke vil købe produktet af dig.
 Derfor - når du har solgt produktet,  

 bør du fortælle kunden:
 Sælger: Det er et rigtig fornuftigt  

 køb du har gjort og der skal ikke herske nogen tvivl om, at produktet  

 er af høj kvalitet - lad mig slå det fast med det samme!  

 Men jeg kan trods alt ikke garantere dig, at det aldrig går i  

 stykker.
Kunden: Nej, det forstår jeg  

 selvfølgelig godt ! Sælger: Derfor synes jeg, du bør  

 overveje at få en Udvidet Service Garanti - det koster kun kr. xxx,-  

 (USG-prisen) - så er du sikret i de næste 4 år.
Skulle der så opstå en fejl i løbet af  

 den periode (4 år fra købsdatoen), får du enten  

 repareret udstyret gratis eller også får du et nyt tilsvarende  

 produkt kvit og frit.
Det kan godt betale sig, særligt når man  

 tænker på hvor meget en reparation kan komme til at koste,  

 når uheldet er ude.
Eller sagt på en anden måde: Fra mellem kr.  

 2,- og kr. 30,- om måneden, har du sikret dig mod fejl og mangler samt  

 reparation, reservedele og arbejdsløn i 4 år.
Syntes du ikke det  

 er rimeligt ? Kunden: Jo, det lyder fornuftigt, kan det komme med  

 i finansieringen? Sælger: Ja, naturligvis! Når kunden spørger dig: "Hvor lang er  

 garantien ?" Dette viser at kunden har et behov for tryghed og du  

 bør derfor svare:
Sælger: Du kan få 4 års  

 garanti! Kunden: Hvordan det? Sælger: Med en Udvidet Service Garanti til  

 kr. xxx,- (USG-prisen) får du 4 års garanti mod fabrikations- og  

 materialefejl.
Det vil sige, at hvis der opstår en fejl, får du  

enten udstyret repareret gratis eller også får du  

 et nyt tilsvarende produkt, uden at det koster dig noget - og så er der  

 ingen selvrisiko.
Kunden: Det lyder godt! USG eller forsikring ? Nogle forhandlere tilbyder både Udvidet Service  

 Garanti og forsikringer.
Her kan du gøre kunden den tjeneste, at  

 spørge om han/hun har en indboforsikring og hvis svaret er "ja !" - bør kunden tilbydes en USG-aftale, fordi:
USG-aftalen garanterer for produktet.
Alle  

 "normale" indboforsikringer sikrer personen eller personerne i husstanden mod  

 bl.a. tyveri og det vil derfor i mange tilfælde være en  

 unødvendig dobbeltdækning at tegne en forsikring specifikt til  

 produktet.
De fleste forsikringsordninger dækker heller ikke, hvis  

 kunden i forvejen har en indboforsikring (jvf. policen).
Forskellen på en USG-aftale og en forsikring kan  

 være de hændelige uheld.
Populært sagt: Hvis kunden ikke  

 har tænkt sig at hælde kaffe ned i produktet eller smide det i  

 havet ved en fejl, bør kunden vælge en Udvidet Service Garanti  

 og spare prisdifferencen.
...." I det bevis der udleveres til købere af elektronisk  

 udstyr og som samtidig køber en "4 års Udvidet Service Garanti"  

 er garantien beskrevet således:
"USG 4 års Udvidet Service Garanti Den Udvidede Garanti sikrer Dem i 1 + 3 år fra  

 købsdatoen mod udgifter til: Fejl og mangler, reparationer,  

 reservedele samt arbejdsløn.
 Den Udvidede Service Garanti dækker ikke  

 servicearbejde, som ønskes udført udenfor normal arbejdstid.  

 Forhandleren såvel som K kan ikke gøres ansvarlige for  

 følgeskader, driftstab, tabt arbejdsfortjeneste eller andet indirekte  

 tab, herunder atomulykker, krig eller krigslignende tilstande.
 Forsætlige skader, fejlbetjening og fejl på  

 udstyr som er tilkoblet og ikke nævnt i USG-beviset dækkes ikke.  

 Endvidere er brand, vandskader, naturkatastrofer og fejl i ydre elektriske  

 installationer eller lignende ikke omfattet af den Udvidede Service Garanti.
 Den Udvidede Service Garanti dækker ikke  

 forbrugsartikler og tilbehør (eksempelvis farvepatroner, bånd,  

 disketter, softwarepakker, batterier, lamper, samt løsdele,  

 ekstraudstyr eller lignende). Endvidere er kørsel og alm.  

 vedligeholdelse, (herunder rensning og fejl som følge af normal  

 slidtage) ikke dækket.
Ydelserne er betinget af, at reparationer indleveres  

 (senest 1 (en) måned efter at fejlen er konstateret) til  

 ovenstående forhandler samt at der forevises gyldigt USG-bevis.  

 Reparation, adskillelse og lignende må kun foretages af forhandleren  

 eller en af forhandleren og/eller K anvist reparatør.
Den Udvidede  

 Service Garanti gælder kun for produkter som er nye ved  

 købsdatoen." Den påklagede afgørelse af 6. marts 1997 fra  

 Finanstilsynet.
 Efter brevveksling mellem klager, klagers advokat og  

 Finanstilsynet traf tilsynet den 6. marts 1997 afgørelse om, at den  

 virksomhed klager drev var omfattet af lov om forsikringsvirksomhed og derfor  

 måtte ophøre eller afdækkes i et forsikringsselskab.
 Afgørelsen lyder således:
 "Foranlediget af Finanstilsynets skrivelse af 2. januar  

 1997 fremsendte De den 21. januar 1997 en udtalelse vedrørende  

 virksomheden K.
 Det fremgår af udtalelsen samt den tidligere  

 fremsendte forhandlingsaftale, at K s produkt er en udvidet servicegaranti.  

 Mod et engangsbeløb holdes kunden skadesløs over for udgifter i  

 forbindelse med reparationer af EDB-udstyr i en periode på 1 + 3  

 år fra købsdatoen.
 Det fremgår endvidere, at aftalen dækker  

 reparation og/eller udskiftning af printkort, strømforsyning,  

 harddisk, mother board, elektriske og mekaniske dele samt fejl, som ikke  

 skyldes misligholdelse, manglende vedligeholdelse eller almindelig rensning  

 og slid.
Tilsynet er på denne baggrund af den opfattelse, at  

 der er tale om en aftale om overtagelse af en økonomisk risiko, idet K  

 forpligter sig til at reparere kundens produkt uden yderligere omkostninger  

 for kunden andet end det allerede indbetalte engangsbeløb.
Dette sker  

 endvidere for en uvis begivenheds indtræden mod, som nævnt, et  

 forudbetalt engangsvederlag, der kan beregnes statistisk.
 Den omtalte virksomhed må derfor ophøre eller  

 afdækkes i et forsikringsselskab, jf. tillige skrivelse herfra af 29.  

 november 1996.
Tilsynet har ved afgørelsen lagt til grund, at K  

 ved sit produkt dækker fornyelser i tilfælde af, at der er  

 indtrådt hændelig skade.
Det har ikke været  

 afgørende for tilsynets afgørelse, at kunden betaler aftalens  

 pris med ét beløb for hele perioden.
Det skal samtidig anføres, at såfremt  

 ordningen skulle kunne henføres under en  

 abonnementsordning/serviceaftale og dermed ikke falde ind under lov om  

 forsikringsvirksomhed, må denne alene dække vedligeholdelse samt  

 reparation af slidskader ofte med den begrænsning, at virksomheden kun  

 udfører arbejdet med reparationerne, mens udgifterne til  

 nyanskaffelser betales af abonnenten." Advokat A s skrivelse af 19. marts 1997 til Finanstilsynet  

 med anmodning om at omgøre den påklagede afgørelsen.
Samtidigt med klagen til Erhvervsankenævnet anmodede  

 klagers advokat ved skrivelse af 19. marts 1997 tilsynet om at omgøre  

 afgørelsen, idet klager var uenig i, at der var tale om at  

 påtage sig en økonomisk risiko for et éngangsvederlag,  

 der kan beregnes statistisk og dermed forsikringsvirksomhed.
Af skrivelsen  

 fremgår blandt andet:
 "...
 Jeg gør indledningsvis opmærksom på, at  

 denne begrundelse ikke i sig selv er tilstrækkelig, da en lang  

 række aftaler, der indebærer, at en kontrahent påtager sig  

 en økonomisk risiko for et vederlag, der kan beregnes statistisk,  

 efter fast praksis er undtaget fra forsikringsvirksomhedsloven og  

 forsikringsaftaleloven.
 Finanstilsynet har ikke henvist til det retlige grundlag  

 for afgørelsen, men jeg tillader mig at antage, at Finanstilsynets  

 hjemmel til den trufne afgørelse skal findes i forsikringsaftalelovens  

 § 1.
 Tilsynet bemærker, at "Udvidet Service Garanti"  

 holder kunden skadesløs for reparationer af EDB-udstyr i en periode  

 på 1 + 3 år.
 Dette er urigtigt.
 For det første må det slås fast, at min  

 klients produkt alene omfatter en tre-årig periode efter udløbet  

 af den i købelovens § 83 indeholdte periode på ét  

 år.
For det andet holdes kunden alene skadesløs for  

 udgifter til visse, nærmere angivne reparationer.
Aftalen om "Udvidet  

 Service Garanti" indeholder en lang række undtagelser, som  

 begrænser min klients pligter, jfr. nærmere herom ndf.
 Tilsynet har ved sin afgørelse endvidere lagt  

 vægt på, at min klient med sit produkt dækker fornyelser i  

 tilfælde af, at der er indtrådt hændelig skade.
 Dette er ikke korrekt.
For det første må det bestrides, at  

 min klients produkt, "Udvidet Service Garanti", dækker fornyelse  

 forstået som erstatning af det købte produkt med et nyt,  

 tilsvarende produkt.
Min klients produkt omfatter alene reparationer, og som  

 det fremgår af formular for aftale med køber, har køber  

 intet krav på fornyelse.
 Fornyelser tilbydes kun undtagelsesvis efter aftale mellem  

 K og den pågældende forhandler, hvis det efter en almindelig  

 rentabilitetsvurdering viser sig, at omkostningerne ved reparation vil  

 være større end omkostningerne ved fornyelse af det produkt,  

 hvorom der er truffet aftale om "Udvidet Service Garanti".
Endvidere bestrides det, at "Udvidet Service  

 Garanti" omfatter tilfælde af hændelig skade.
Der skal herved  

 henvises til min klients forhandleraftale samt til formular for aftale med  

 køber, hvoraf fremgår, at "Udvidet Service Garanti" dækker  

 udgifter til fejl og mangler, reparationer heraf samt reservedele og  

 arbejdsløn.
 I aftalerne hedder det endvidere blandt andet:
"K kan ikke gøres ansvarlig for følgeskader,  

 driftstab, tabt arbejdsfortjeneste eller andet indirekte tab, herunder  

 atomulykker, krig eller krigslignende tilstande." Herudover indeholder aftalerne følgende  

 undtagelsesbestemmelse:
"Forsætlige skader og fejl på udstyr som er  

 tilkoblet og ikke nævnt i USG-beviset dækkes ikke.
Endvidere er  

 brand, vandskader, naturkatastrofer og fejl i ydre elektriske installationer  

 eller lignende ikke omfattet af den Udvidede Service Garanti." Heraf fremgår, at hændelig skade ikke  

[er]omfattet af min klients produkt.
Således er fejl på tilkoblet  

 udstyr, brand- og vandskade, naturkatastrofer og fejl i ydre  

 el-installationer udtrykkeligt opregnede undtagelser.
Formuleringen "eller  

 lignende" angiver, at opregningen ikke er udtømmende, men at anden  

 hændelig skade tillige er undtaget fra aftalens område.
 Herefter fremstår "Udvidet Service Garanti" alene  

 som en aftale, som indgås i forbindelse med køb, om ydelse af  

 reparationer ved fejl og mangler i en periode på tre år efter  

 udløbet af 1-års perioden i købelovens § 83. At aftalen  

 ikke omfatter hændelig skade på det købte produkt,  

 fremgår udtrykkeligt af aftalens ordlyd.
 Sådanne aftaler kan ikke betragtes som  

 forsikringsaftaler og er hverken omfattet af forsikringsvirksomhedsloven  

 eller forsikringsaftaleloven.
 Endelig har Finanstilsynet anført, at "Udvidet  

 Service Garanti" ikke kan betragtes som en abonnementsordning/serviceaftale.  

 Tilsynet har herved lagt vægt på, at en sådan aftale alene  

 må omfatte vedligeholdelse samt reparation af slidskader ofte med den  

 begrænsning, at udbyderen af abonnementsordningen/service-aftalen kun  

 udfører reparationsarbejdet, medens abonnenten afholder evt. udgifter  

 til nyanskaffelser.
 Finanstilsynets beskrivelse af de karakteristiske  

 træk for abbonnementsord-ninger/serviceaftaler - der efter fast praksis  

 ikke anses for omfattet af forsikringsvirksomhedsloven og  

 forsikringsaftaleloven - fremstår udokumenteret og kan ikke  

 tiltrædes.
Herved gøres det gældende, at sådanne  

 aftaler oftest ikke begrænser sig til alene at omfatte almindelig  

 vedligeholdelse og reparation af slidskader.
Dette forekommer indlysende  

 allerede af den grund, at elektroniske komponenter ikke kræver  

 vedligeholdelse, og at der ikke opstår slidskader på  

 sådanne komponenter.
Det gøres endvidere gældende, at  

 abbonnementsordninger/serviceaftaler sædvanligvis ikke  

 pålægger abonnenten at afholde udgifter til nyanskaffelser.
Her  

 er det helt afgørende, at reparation af elektroniske produkter som  

 altovervejende hovedregel indebærer udskiftning af enkeltdele.  

 Således foretages der, f.eks. ved reparation af EDB-udstyr, udskiftning  

 elektroniske komponenter, da reparation af sådanne dele som  

 udgangspunkt enten er umulig eller uforholdsmæssigt dyr i forhold til  

 udskiftning af disse.
...." Ved skrivelse af 10. april 1997 fastholdt tilsynet  

 afgørelsen.
 Sagens behandling i Erhvervsankenævnet.
 Finanstilsynets redegørelse for sagen af 16. maj  

 1997 til Erhvervsankenævnet.
 I en redegørelse for sagen af 16. maj 1997 til  

 Erhvervsankenævnet har Finanstilsynet fastholdt afgørelsen og  

 blandt andet udtalt:
 "Lov om forsikringsvirksomhed indeholder ingen definition  

 af forsikringsvirksomhed, hvorfor der alene kan henvises til Preben  

 Lyngsøes definition i "Dansk Forsikringsret", 7. udgave, side 22.
Forsikringsvirksomhed kan alene udøves afkan  

 alene udøves afkan alene udøves afalene udøves  

 afudøves af - aktieselskaber, gensidige selskaber og  

 tværgående pensionskasser, der har fået Finanstilsynets  

 tilladelse (koncession), - udenlandske forsikringsselskaber, der har fået  

 tilladelse (koncession) af Finanstilsynet, - Krigsforsikring for Danske Skibe, jf. lov om forsikringsvirksomhed § 5.
 Overtrædelse heraf straffes med bøde, jf. lov  

 om forsikringsvirksomhed § 260.
 På basis af lov om forsikringsvirksomhed tilkendegav  

 Finanstilsynet den 29. november 1996, efter at man var blevet opmærksom  

 på selskabets udvidede servicegaranti, at ordningen, som den  

 umiddelbart forelå beskrevet i selskabets forhandleraftale, var et  

 forsikringsprodukt, der i henhold til lov om forsikringsvirksomhed §§ 5 og 9  

 skulle afdækkes i et forsikringsselskab, der har fået  

 Finanstilsynets koncession ....
 ....
Tilsynet er fortsat af den opfattelse, at den udvidede  

 servicegaranti, der tilbydes af K, er en aftale om overtagelse af en  

 økonomisk risiko, idet K forpligter sig til at reparere kundens  

 produkt uden yderligere omkostninger for kunden andet end det allerede  

 indbetalte engangsbeløb.
Dette sker endvidere for en uvis begivenheds  

 indtræden mod et forudbetalt engangsvederlag, der kan beregnes  

 statistisk.
Den omtalte virksomhed må derfor ophøre eller  

 afdækkes i et forsikringsselskab.
 Tilsynet har ved afgørelsen lagt til grund, at K  

 ved sit produkt dækker udgifter til fejl og mangler, reparationer heraf  

 samt reservedele og arbejdsløn i tilfælde af, at der er  

 indtrådt hændelig skade.
I klagen bestrides det, at ordningen dækker  

 tilfælde af hændelig skade.
Klageren henviser i denne forbindelse  

 til forhandleraftalen samt til formular for aftale med køber.  

 Ifølge disse dækker ordningen udgifter til fejl og mangler,  

 reparation heraf samt reservedele og arbejdsløn.
Undtaget for  

 ordningen er følgeskader eller andet indirekte tab.
Det anføres  

 endvidere, at "forsætlige skader og fejl på udstyr som er  

 tilkoblet og ikke nævnt i USG-beviset dækkes ikke.
Endvidere er  

 brand, vandskader, naturkatastrofer og fejl i ydre elektriske installationer  

 eller lignende ikke omfattet af den "Udvidede Service Garanti".
Klageren anfører, at ved i formuleringen af  

 undtagelserne specifikt at nævne "eller lignende" har man dermed  

 angivet, at opregningen ikke er udtømmende.
Som følge heraf er  

 anden hændelig skade derfor undtaget fra aftalens område.
 Det er tilsynets opfattelse, at opregningen af  

 undtagelserne alene nævner de eventuelle følgeskader, ordningen  

 ikke dækker, hvorfor tilsynet har lagt til grund, at ordningen vil  

 dække almindelige skader, der indtræder hændeligt.  

 Såfremt det har været K s hensigt ikke at dække  

 hændelig skade, er det tilsynets opfattelse, at dette klart burde  

 være angivet i forhandleraftalen.
 Endvidere anføres det, at ordningen alene omfatter  

 reparationer og ikke dækker "fornyelse" forstået som erstatning  

 af det købte produkt med et nyt tilsvarende produkt.
 Tilsynet har ved brugen af ordet "fornyelse" ikke dermed  

 sigtet til, at der er tale om en ombytningsret fra kundens side, men som  

 klageren selv anfører, at en reparation af elektriske produkter som  

 altovervejende hovedregel indebærer udskiftning af enkelte komponenter  

 med nye dele.
 Det anføres endvidere, at ordningen alene omhandler  

 en 3-årig periode efter udløbet af en i købelovens § 83  

 indeholdt periode på 1 år.
 Tilsynet er enig i denne betragtning, og kan i denne  

 forbindelse henvise til skrivelse af 6. marts 1997, jf. bilag 10 [den  

 påklagede afgørelse], hvor det specielt anføres, at der  

 er tale om en udvidet servicegaranti for en periode på 1 + 3  

 år fra købsdatoen.
Hvad angår klagerens påstand om, at den  

 udvidede servicegaranti er at betragte som en  

 abonnementsordning/serviceaftale kan det anføres, at der ikke kan  

 trækkes nogen skarp grænse mellem forsikringsselskabernes  

 område og abonnementsvirksomhed.
Ifølge den juridiske litteratur  

 på området, er man dog enige om, at deling mellem forsikring og  

 abonnement i princippet er den, at forsikringsselskaberne dækker  

 hændelige skader, mens abonnementsselskaberne dækker  

 slitageskader.
Den vedligeholdelse, som et abonnementsselskab kan  

 udøve, må ikke strække sig så vidt, at den  

 også dækker fornyelser i tilfælde af, at der er  

 indtrådt hændelig skade, idet dette vil være ensbetydende  

 med en erstatningsydelse, som er forbeholdt forsikringsselskaber.
Der kan i  

 denne forbindelse henvises til artikel af forhenværende  

 rådsformand H.
Brix vedrørende afgrænsning af  

 forsikringsvirksomhed, specielt over for abonnementsvirksomhed.
Artiklen har  

 været trykt i Nordisk Forsikringstidsskrift 36. årgang 1956 og  

 vedlægges i kopi som bilag 13.
 Som allerede anført, har Finanstilsynet på  

 det foreliggende grundlag derfor lagt til grund, at K ved sit produkt  

 dækker udgifter til fejl og mangler, reparation heraf samt reservedele  

 og arbejdsløn i tilfælde af, at der er indtrådt  

 hændelig skade.
I denne forbindelse kan det nævnes, at flere  

 koncessionerede forsikringsselskaber i dag tegner tilsvarende forsikringer,  

 heriblandt bl.a.
B Forsikring A/S.
Disse koncessionerede selskaber tegner  

 endvidere garantier på bl.a. hårde hvidevarer og radio/tv-udstyr,  

 som K tillige tilbyder at kunne tegne en garanti for, se prisliste pr. 1.  

 februar 1997 over produkter K kan yde en 4-års udvidet servicegaranti,  

 jf. bilag 14.
Klageren har subsidiært forespurgt, hvorvidt  

 virksomheden vil kunne fritages for tilsyn efter lov om forsikringsvirksomhed  

 § 2. Tilsynet har her forudsat, at der her er tænkt på lov om  

 forsikringsvirksomhed § 2, nr. 6, hvorefter loven ikke finder anvendelse  

 på "virksomheder, der alene yder assistance inden for et  

 begrænset område, og hvis årlige præmieindtægt  

 ikke overstiger et af Finanstilsynet fastsat beløb". Ifølge  

 forarbejderne til bestemmelsen regulerer denne alene assistance i forbindelse  

 med vejhjælp.
Bestemmelsen kan derfor ikke finde anvendelse i den  

 foreliggende sag." Advokat A s skrivelse af 20. juni 1997.
 Til Finanstilsynets udtalelse af 16. maj 1997 har advokat  

 A i skrivelse af 20. juni 1997 bemærket:
"Af Finanstilsynets skrivelse af 16. maj 1997  

 fremgår, at tilsynet i begrundelsen for sin afgørelse af 6.  

 marts 1997 henviser til a) at min klient ved sin virksomhed overtager en  

 økonomisk risiko for en uvis begivenheds indtræden mod et  

 forudbetalt engangsvederlag, der kan beregnes statistisk (skrivelsens s. 3.,  

 2. afsnit), b) at min klient med sit produkt dækker udgifter til  

 reparation af fejl og mangler samt til reservedele og arbejdsløn i  

 tilfælde af, at der er indtrådt hændelig skade (skrivelsens  

 s. 3, 3. og 6. afsn. og s. 5, 1. afsn.), og c) at flere koncessionerede forsikringsselskaber i dag  

 tegner tilsvarende forsikringer (skrivelsens s. 5, 2. afsn.).
Min klient fastholder i det hele, hvad der tidligere er  

 fremført over for Finanstilsynet.
Finanstilsynets skrivelse af 16. maj  

 1997 giver mig imidlertid anledning til på min klients vegne at  

 fremkomme med en række supplerende bemærkninger.
1. Ad a) Jeg kan umiddelbart tilslutte mig Finanstilsynets  

 definition af forsikringsaftaler (skrivelsens s. 1, 3. afsnit), således  

 at en forsikringsaftale må bestemmes som en aftale om overtagelse af en  

 økonomisk risiko for en uvis begivenheds indtræden mod et  

 vederlag, hvis størrelse kan beregnes statistisk, jfr. herved Preben  

 Lyngsø: Dansk forsikringsret, 7. udgave, s. 22.
Det fremgår imidlertid af såvel  

 forsikringsretlig teori som praksis, at denne definition ikke er  

 udtømmende og i det hele taget er særdeles løs og  

 upræcis.
Således indebærer aftaler på en lang  

 række livsområder i større eller mindre omfang overtagelse  

 af en økonomisk risiko for en uvis begivenheds indtræden imod et  

 vederlag, som ville kunne beregnes statistisk, uden at disse aftaler derved  

 henhører under lov om forsikringsvirksomheds område.
 At Finanstilsynet subsummerer min klients virksomhed under  

 lov om forsikringsvirksomheds område må bero på en  

 fejltagelse, som skyldes en sammenblanding af reglerne for forsikringsaftaler  

 og for køberetlige indeståelser.
1.1. Den tidsmæssige udstrækning af Udvidet  

 Service Garanti Som det fremgår af bilagene for Finanstilsynets  

 skrivelse af den 16. maj 1997, betegner min klient sit produkt "Udvidet  

 Service Garanti". Som det fremgår af min klients forhandleraftale  

 (bilag 2), indebærer dette, at min klient i en periode på 3  

 år efter udløbet af garantiperioden på 1 år i  

 købelovens § 83 afholder udgifter i tilfælde af reparationer,  

 som falder ind under aftalens område, for så vidt angår  

 løsøregenstande, solgt af en given medkontrahent (forhandleren)  

 til trediemand, såfremt forhandleren sammen med  

 løsøregenstanden har solgt en Udvidet Service Garanti vedr.  

 denne.
 Således er min klients ydelse i det hele en  

 udvidelse på 3 år af den lovpligtige 1 års-garantiperiode i  

 købelovens § 83. De forpligtelser, som påhviler min klient i  

 denne periode, svarer til de forpligtelser, som påhviler forhandleren i  

 henhold til købeloven.
1.2. Det materielle område for udvidet  

 servicegaranti Som det fremgår af den fortrykte tekst på min  

 klients garantibeviser (underbilag for bilag 1) påtager min klient sig  

 at dække udgifter til udbedring af fejl og mangler og de hermed  

 forbundne reparationer, reservedele samt arbejdsløn.
Med Udvidet  

 Service Garanti påtager min klient sig således en forpligtelse,  

 der i det hele svarer til den forpligtelse, som påhviler en  

 løsøresælger i forbrugerkøb med hensyn til  

 levering af en mangelfri ydelse, jfr. herved købelovens §§ 76 til 88,  

 idet min klient i en periode på 3 år påtager sig at  

 foretage mangelsafhjælpning, jfr. købelovens §§ 78 og 79.
I lyset heraf er det forkert, når Finanstilsynet  

 karakteriserer min klients virksomhed som påtagelse af en  

 økonomisk risiko for "en uvis begivenheds indtræden". Min klient  

 påtager sig med Udvidet Service Garanti som bekendt at dække  

 udgifter til afhjælpning af mangler.
At en salgsgenstand er  

 behæftet med mangler kan ikke betegnes som "en uvis begivenheds  

 indtræden".
Det køberetlige mangelsbegreb omfatter det forhold,  

 at en salgsgenstands omfang eller egenskaber afviger fra det, som er betinget  

 i købsaftalen, garanteret af sælger eller forudsat af  

 køber.
I forbrugerkøb, som er det relevante område  

 når henses til min klients virksomhed, er dette faktiske mangelsbegreb  

 nærmere defineret i købelovens § 76.
 En mangel i køberetlig forstand vedrører  

 således selve salgsgenstandens egenskaber, og det forhold, at en  

 salgsgenstand er behæftet med en mangel, eller købers  

 konstatering heraf kan ikke betegnes som "en uvis begivenheds  

 indtræden". I det hele taget må det betegnes som terminologisk  

 forkert at henføre indeståelser for en salgsgenstands egenskaber  

 til området for forsikringsaftaler.
 På denne baggrund er det åbenbart, at min  

 klients ydelse "Udvidet Service Garanti" ikke har karakter af forsikring,  

 idet min klient med Udvidet Service garanti alene påtager sig at  

 afholde udgifter til mangelsafhjælpning, ikke til afhjælpning af  

 skader opstået ved en uvis begivenheds indtræden.
2. Ad b) Som anført har Finanstilsynet ved sin  

 afgørelse lagt vægt på, at Udvidet Service Garanti  

 omfatter udgifter, der opstår som følge af hændelig skade.  

 Dette er ikke korrekt.
For en nærmere argumentation herfor henvises til  

 min skrivelse af 19. marts 1997 (bilag 11). Der skal endvidere henvises til  

 det ovf. under pkt. [1.]2. anførte om området for Udvidet  

 Service Garanti.
Herudover må det understreges, at  

 spørgsmålet om, hvorvidt en given aftale omfatter tilfælde  

 af hændelig skade er fuldstændig uden betydning for, om den  

 pågældende aftale er en forsikringsaftale.
Som det fremgår  

 af ovf. er det afgørende derimod, om aftalen omfatter tilfælde  

 af skade som skyldes en uvis begivenheds indtræden.
Om en sådan  

 uvis begivenhed viser sig at være forvoldt forsætligt eller  

 uagtsomt eller er opstået hændeligt er uden enhver betydning for,  

 om aftalen er en forikringsaftale eller ej.
Det er derfor fejlagtigt, når det ved et  

 forsøg på afgrænsning mellem forsikringsaftaler og  

 abonnementsvirksomhed i H.
Brix' artikel i NFT 56.99 (bilag 13)  

 anføres, at en abonnementsaftale ikke må dække fornyelser  

 "i tilfælde af, at der er indtrådt hændelig skade,". Det  

 burde rettelig have heddet "i tilfælde af, at der er indtrådt  

 skade som følge af en uvis begivenheds indtræden".
 Om spørgsmålet vedr. fornyelser ctr.  

 reparation, skal jeg henvise til min skrivelse af 19. marts 1997 (bilag 11),  

 idet jeg gør opmærksom på, at betragtningerne i NFT 56.97  

 ff (bilag 13) er uden relevans i denne sammenhæng, idet artiklen p.g.a.  

 alder ikke på nogen måde har kunnet tage højde for de  

 faktiske forhold, som gør sig gældende ved afhjælpning af  

 mangler eller reparationer på moderne elektronisk udstyr.
 3. Ad c).
 Finanstilsynet anfører i sin skrivelse af den  

 16. maj d.å.:
"at flere koncessionerede forsikringsselskaber i dag  

 tegner tilsvarende forsikringer, heriblandt bl.a.
B Forsikring A/S." Min klient bestrider dette.
Til dokumentation herfor vedlægges kopi af  

 Garantibevis og betingelser for B Forsikring A/S' All-risk Forsikring  

 (bilag A). Heraf fremgår, at denne type aftale er en egentlig  

 forsikring, der rækker langt videre end Udvidet Service Garanti.
Der er  

 således på ingen måde tale om en tilsvarende aftale.
B Forsikring A/S´s ordning dækker således ikke  

 alene udgifter til mangels-afhjælpning, men tillige "når skade(r) der ved pludselige eller uforudsete  

 hændelser af enhver art gør artiklen uanvendelig."  

 (betingelsernes nr. 3, 1. pkt.) Dette svarer - i modsætning til min klients produkt  

 - definitorisk til en forsikringsaftale, idet aftalen omfatter uvisse  

 begivenheder ("uforudsete hændelser") af enhver art - herunder  

 totalskade og forlis - ikke blot mangelsafhjælpning i køberetlig  

 forstand.
At området for All-risk Forsikring er langt videre end  

 området for Udvidet Service Garanti fremgår også af, at B  

 Forsikring A/S i betingelserne betegner aftalen "totalforsikring" (indledning  

 samt pkt. 5).
 Endelig skal jeg gøre opmærksom på, at  

 ordninger, der svarer til Udvidet Service Garanti - og i visse tilfælde  

 går videre end denne, udbydes af en lang række virksomheder, der  

 ikke er koncessionerede forsikringsselskaber.
Som eksempel herpå vedlægges som bilag  

 B kopi af C A/S' såkaldte Mini-serviceaftale.
Ifølge denne  

 forpligter C A/S sig til i en periode på 3 år at levere  

 betjeningsvejledning, teknisk assistance og fejlsøgning,  

 vedligeholdelsesråd, reservedele samt i en kortere periode til at  

 dække udgifter til kørsel og arbejdsløn.
 Aftalens omfang begrænser sig ikke til  

 mangelsafhjælpning i køberetlig forstand, idet aftalen - bortset  

 fra tilfælde af force majeure, uagtsomt forvoldte skader, visse  

 personskader og følgeskader (aftalens pkt. 3) - ikke opstiller nogen  

 grænser for, hvilke tilfælde, som er omfattet af aftalen.
Lignende aftaler udbydes som nævnt af en lang  

 række selskaber, under samme former som min klients produkt "Udvidet  

 Service Garanti", hvilket vil sige via en forhandler, som udsteder bevis i  

 forbindelse med salg af en løsøregenstand.
Som eksempler  

 på sådanne virksomheder kan nævnes D AB og E ApS.
 Finanstilsynets henvisning til, hvad en abonnementsordning  

 eller serviceaftale må omfatte svarer således ikke til de  

 faktiske forhold i branchen, ligesom Finanstilsynet af hensyn til kravet om  

 fuldstændig begrundelse må oplyse om sin praksis med hensyn til  

 virksomheder, som udbyder service- og garantiaftaler eller - abonnementer,  

 uanset at de ikke er koncessionerede forsikringsselskaber.
 4. Undtagelsen i lov om forsikringsvirksomhed § 2, nr.  

 6.
 Af Finanstilsynets skrivelse, s. 5, s. afsn.,  

 fremgår, at tilsynet har afvist, at undtagelsesbestemmelsen i § 2, nr.  

 6, i lov om forsikringsvirksomhed kan finde anvendelse, idet man henviser  

 til, at dens forarbejder medfører, at bestemmelsen kun omfatter  

 virksomheder, der yder vejhjælp.
 Dette bestrides.
For det første er Finanstilsynets blancohenvisning  

 til bestemmelsens forarbejder helt utilstrækkelig, når henses til  

 forvaltningslovens regler om begrundelse.
Jeg skal derfor anmode om snarest  

 muligt at blive bekendt med, hvilke forarbejder, tilsynet henviser til.
For det andet kan en sådan regulering, der til  

 ugunst for borgeren væsentligt indskrænker en bestemmelses  

 rækkevidde i forhold til ordlyden, ikke kan gennemføres i en  

 lovs forarbejder med virkning for borgerne." Finanstilsynets supplerende udtalelse af 8. juli 1997.
 Finanstilsynet har den 8. juli 1997 supplerende  

 udtalt:
"I.
Det anføres i advokatens udtalelse:
Således er min klients ydelse i det hele en  

 udvidelse på 3 år af den lovpligtige 1-års garantiperiode i  

 købelovens § 83. De forpligtelser, som påhviler min klient i  

 denne periode, svarer til de forpligtelser, som påhviler forhandleren i  

 forhold til købeloven." Ved almindelige producentgarantier, hvor garantigiver har  

 mulighed for selv at påvirke den risiko, som overtages, og derigennem  

 afstemme produktkvalitet og garantitilsagn, vil disse garantier ikke kunne  

 siges at angå uvisse begivenheders indtræden (i  

 forsikringsteknisk forstand).
Hvad derimod angår de fritstående  

 garantiaftaler, som der er tale om i nærværende sag, hvorved  

 andre end forbrugerens medkontrahent eller et tidligere salgsled  

 angående den pågældende genstand påtager sig at  

 indestå for skader, som skyldes genstandens almindelige anvendelse,  

 må disse begivenheder, som garantien dækker, anses for  

 ligeså uvisse, som de udefra kommende pludselige skader.
Når der  

 samtidig henses til at garantigiver påtager sig at erstatte  

 forbrugerens udgifter til udbedring uden selv at drive  

 reparationsværksted, er Finanstilsynets praksis på området  

 den, at disse forhold betragtes som forsikringsvirksomhed.
 Samlet kan det anføres, at ved fritstående  

 garantiaftaler, hvorved andre end forbrugerens medkontrahent eller et  

 tidligere salgsled angående den pågældende genstand  

 påtager sig at indestå for skader, vil der være tale om en  

 uvis begivenheds indtræden over for en forsikringsgiver, der ikke selv  

 har mulighed for at påvirke den overtagne risiko.
 II.          Det anføres endvidere:
"Min klient påtager sig med udvidet servicegaranti  

 som bekendt, at dække udgifter til afhjælpning af mangler.
At en  

 salgsgenstand er behæftet med mangler kan ikke betegnes som en uvis  

 begivenheds indtræden." Som det fremgår af forhandleraftalen samt formular  

 og aftale med køber, dækker ordningen udgifter til fejl og  

 mangler samt reparation heraf.
 Det er tilsynets opfattelse, at sådanne fejl og  

 mangler ikke er forudsigelige, hvorfor deres indtræden vil være  

 at betragte som en uvis begivenheds indtræden.
 III.         Endelig anføres det:
 "Om en sådan uvis begivenhed viser sig at være  

 forvoldt forsætligt eller uagtsomt eller er opstået  

 hændeligt er uden enhver betydning for, om aftalen er en  

 forsikringsaftale eller ej".
Idet der kan henvises til "Forsikringslæren i  

 hovedtræk" af Chr.
Thorsen, 3. og revideret og udvidet udgave, side 31,  

 kan det anføres, at "hvis den forsikrede har fremkaldt  

 forsikringsbegivenheden ved uagtsomhed, som må betegnes som grov, skal  

 det under hensyn til skyldgraden afgøres, om erstatning skal ydes og  

 med hvilket beløb". (Bilag 1).
 Det vil derfor som udgangspunkt alene være de  

 hændelige skader et forsikringsselskab vil dække, hvorimod  

 uagtsomme og forsætlige skader kun vil blive dækket i det omfang  

 selskaberne i henhold til policer og forsikringsbetinglser skønner at  

 ville dække udgiften.
IV.    Hvad endelig angår spørgsmålet  

 om undtagelsesbestemmlsen i lov om forsikringsvirksomhed § 2, nr. 6, kan  

 tilsynet henvise til lovforslag nr.
L 164 til lov om ændring af  

 forsikringsvirksomhed, hvorefter punkt 5-7 i § 2, stk. 1, blev indsat (bilag  

 2).
 Ifølge bemærkningerne til forslaget var  

 formålet med lovforslaget bl.a., at gennemføre EF´s direktiv af  

 10. december 1984 (84/339/EØF) om ændring, navnlig for så  

 vidt angår turistassistance, af 1. direktiv (73/239/EØF) om  

 samordning af de administrative eller ved lov fastsatte bestemmelser om  

 adgang til udøvelse af direkte forsikringsvirksomhed, bortset fra  

 livsforsikring (bilag 3).
Direktivet om turistassistancevirksomhed er udstedt med  

 hjemmel i EØF-traktatens art. 57, stk. 2, og er offentliggjort i de  

 Europæiske Fællesskabers Tidende nr.
L 339 af 27. december 1984,  

 side 21-25.
 Turistassistancedirektivets formål er, at forbedre  

 beskyttelsen af rejsende, der indgår kontrakter med virksomheder, som  

 tilbyder forsikringslignende tjenesteydelser i form af assistance.
 Lov om forsikringsvirksomhed § 2, nr. 6, er en del af  

 turistassistancedirektivet og regulerer derfor alene assistance i forbindelse  

 med vejhjælp.
Tilsynet kan i øvrigt i det hele henholde sig til  

 den til Erhvervsankenævnet tidligere fremsendte skrivelse af 16. maj  

 1997 med bilag." Advokat A s skrivelse af 12. august 1997.
 Til Finanstilsynes supplerende udtalelse af 8. juli 1997  

 har advokat A i en afsluttende skrivelse af 12. august 1997  

 bemærket:
 "Ad I:
 Finanstilsynet har i sin skrivelse af 8. juli 1997  

 anført, at producentgarantier ifølge Finanstilsynets praksis  

 ikke betragtes som forsikringsvirksomhed, hvorved Finanstilsynet i praksis  

 lægger vægt på, at garantigiver har mulighed for selv at  

 påvirke den risiko, som overtages, og derigennem afstemme  

 produktkvalitet og garantitilsagn.
Dette er imidlertid ikke en fuldt dækkende  

 beskrivelse af gældende ret.
Det er ikke kun producenters garantier,  

 der ikke retligt set kan betragtes som forsikringsvirksomhed.
Også  

 engros- og detailhandleres og andre mellemhandleres garantier - det  

 være sig ex lege i h.t. købeloven, som en udvidelse af de  

 lovpligtige garantier eller på andet grundlag - falder udenfor  

 forsikringsvirksomhedsbegrebet.
 I disse tilfælde er det udelukket, at det kan  

 være hensynet til den pågældende sælgers mulighed for  

 selv at påvirke risikoen, som fører til, at tilfældene  

 ikke kan betragtes som forsikringsvirksomhed.
 De forpligtelser, som påhviler min klient i henhold  

 til de omhandlede serviceaftaler, svarer i det hele til de forpligtelser, som  

 påhviler sælgere i henhold til købeloven, hvorfor heller  

 ikke min klients produkt kan betragtes som forsikringsvirksomhed.
 Ad II:
 Finanstilsynets synspunkt, hvorefter fejl og mangler i  

 køberetlig forstand vil være at betragte som en uvis begivenheds  

 indtræden, må bero på en vildfarelse.
 En fejl eller en mangel ved en salgsgenstand kan umuligt  

 betegnes en "begivenhed".
 Begrebet "mangel" betegner det forhold, at en  

 salgsgenstands egenskaber afviger fra, hvad der er betinget i  

 købsaftalen, garanteret eller eventuelt forudsat, jfr. herved om  

 køb i købelovens ??  

 42 til 54 samt §§ 76 til 88.
 En afvigende egenskab kan umuligt betegnes en  

 "begivenhed".
 Ad III:
Finanstilsynet har i sin skrivelse af 8. juli d.å.  

 henvist til Chr.
Thorsen: Forsikringslæren i hovedtræk, 3.  

 udgave, København 1937, til støtte for, at  

 spørgsmålet, om en uvis begivenhed viser sig at være  

 forvoldt forsætligt eller uagtsomt eller opstået hændeligt,  

 er af betydning for, om en aftale vedrørende denne begivenhed kan  

 betragtes som en forsikringsaftale.
Finanstilsynets argumentation kan ikke tiltrædes.  

 Den passus, der er henvist til i Chr.
Thorsens lærebog taler for sig  

 selv.
Afsnittet drejer sig om de almindelige regler for, hvornår et  

 forsikringsselskabs dækningspligt indtræder, ikke om  

 hvornår der definitorisk er tale om en forsikringsaftale." Ankenævnet udtaler:
Det produkt, som klageren leverer til forhandleren,  

 består i at klageren, der ikke selv udgør et led i  

 omsætningen af de pågældende genstande eller foretager  

 udbedringer og reparationer, for en 3 årig periode i nærmere  

 afgrænset omfang mod særskilt betaling for hver kundekontrakt  

 overtager den økonomiske risiko for ydelsessvigt vedrørende  

 kontraktsgenstanden, som ellers ville have påhvilet forhandleren ved  

 afgivelse af et tilsvarende tilsagn til kunden.
Hermed overtager klageren  

 risikoen for en uvis begivenheds indtræden.
Det fremgår endvidere  

 af forhandleraftalen og det hertil knyttede markedsføringsmateriale,  

 herunder det bevis - betegnet "ÿ Udvidet  

 Service Garanti" - der skal udleveres til kunden, at de risici, der overtages  

 af klageren i hovedtræk er afgrænset svarende til hvad der  

 gælder for forsikringsprodukter.
 Det følger af det anførte, at klagerens  

 produkt er direkte omfattet af § 1 i lov om forsikringsvirksomhed og at  

 klagerens virksomhed derfor kun kan udøves i overensstemmelse med  

 lovens § 5, nr. 1, hvorfor Finanstilsynets afgørelse  

 stadfæstes.
