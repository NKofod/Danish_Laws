Finanstilsynet fandt, at bonusanvendelsen for en aktuel  

 pensionsforsikring også må gælde tilknyttet ægtefællepension En enkepensionist klagede til Finanstilsynet over, at et  

 livsforsikringsselskab ikke ydede bonustillæg til hendes pension.
Ved hendes  

 mands alderspensionering havde selskabet udstedt en ny police, hvoraf  

 fremgik, at forsikringsydelserne var alderspension, ægtefællepension og  

 børnepension.
Endvidere hed det i policen om bonusanvendelse:
»Bonus opspares og forrentes på forsikringens bonuskonto.
Som tillæg  

 til grundydelsen udbetales hver måned et bonustillæg, der trækkes på  

 bonuskontoen.
Bonustillæget beregnes hver 1. januar som gældende for det  

 følgende år.« Da alderspensionisten døde, og udbetaling af enkepension påbegyndtes,  

 ophørte selskabet at udbetale bonustillæg, men foretog i stedet en årlig  

 regulering af forsikringen.
Selskabet begrundede dette med, at det var ophørt  

 med at yde bonustillæg til nye pensionister.
 Tilsynet udtalte som sin opfattelse, at bonusanvendelsen måtte omfatte  

 alle de i policen anførte ydelser og derfor ikke kunne ændres ensidigt af  

 selskabet.
 Tilsynet fandt derfor på det foreliggende grundlag, at enkepensionisten  

 måtte have ret til ydelser med bonustillæg.
 Selskabet udbetalte herefter bonustillæg med virkning fra enkepensionens  

 begyndelsesdato og henvendte sig til kunder i lignende sager og tilbød  

 udbetaling af bonustillæg.
