(Til samtlige kommuner, amtskommuner og  

 Den Sociale Ankestyrelse m.fl.) FORTEGNELSE 1.
Lovens § 3, stk. 1 TIDSPUNKT FOR NEDSÆTTELSE AF ARBEJDSTID FOR EN LØNMODTAGER, DER OVERGÅR  

 TIL DELPENSION.
 En lønmodtager nedsætter sin arbejdstid pr. 1. oktober 1986 og søger  

 delpension 1. januar 1987.
 Udtalt:
 Den arbejdstidsnedsættelse, der skal ske i forbindelse med overgang til  

 delpension, skal beregnes på grundlag af den gennemsnitlige ugentlige  

 arbejdstid i de sidste 9 måneder før overgangen fratrukket den forventede  

 gennemsnitlige ugentlige arbejdstid for den første 6-måneders periode efter  

 overgangen.
 Selv om arbejdstidsnedsættelsen er sket inden for de sidste 9 måneder  

 inden overgang til delpension, vil ansøgeren derfor kunne opfylde kravet om  

 nedsættelse af arbejdstiden ved overgang til delpension.
 Opgørelsen af den gennemsntilige ugentlige arbejdstid vil dog blive  

 påvirket således, at det antal 39-dele af basisbeøbet, der kan ydes i  

 delpension, nedsættes i større eller mindre omfang, afhængig af på hvilket  

 tidspunkt inden for 9-måneders perioden arbejdstidsnedsættelsen sker.
 Om afvikling af selvstændig virksomhed i forbindelse med overgang til  

 delpension for selvstændige henvises til pkt. 16 i vejledende udtalelser om  

 delpension nr. 1.
 2.
 Lovens § 3, stk. 1.
 BEREGNING AF DELPENSION TIL FOLKESKOLELÆRER.
 Folkeskolelærere, der opfylder kravet om det pligtige undervisningstimetal  

 på 26,32 timer, anses for at være fuldtidsbeskæftigede, Se  

 Undervisningsministeriets cirkulære af 22. februar 1983 om tjenestetiden for  

 folkeskolens tjenestemænd, jfr. cirkulærer af 28. februar 1986 om  

 overgangsordning.
 Ved beregning af den gennemsnitlige ugentlige arbejdstid før og efter  

 overgang til delpension må der derfor anvendes en omregningsfaktor, der  

 angiver, hvad en undervisningstime svarer til i forhold til  

 fuldtidsbeskæftigelse.
 I de omregnede timetal er inkluderet eventuelle timereduktioner efter  

 reglerne i § 1, stk. 4 i det nævnte cirkulære, herunder timereduktion fra det  

 60. år.
 For andre grupper, hvor der ifølge overenskomst er fastsat en arbejdstid,  

 der svarer til fuld tid beregnes arbejdstidsnedsættelsen og dermed  

 delpensionen efter et tilsvarende princip.
 3.
 Loven § 3, stk. 1.
 BEREGNING AF ARBEJDSTIDSNEDSÆTTELSE FOR EN SYGEHJÆLPER.
 En sygehjælper, der har en gennemsnitlig ugentlig arbejdstid på 52 1/2  

 time hveranden uge fordelt på ugens 7 dage, ønsker at gå på delpension pr. 1.  

 januar 1987 ved at nedsætte arbejdstiden til 36 3/4 time hveranden uge.
 Udtalt:
Den gennemsnitlige ugentlige arbejdstid opgøres på grundlag af ansøgerens  

 turnusperiode på 2 uger, se vejledningens pkt. 12. Ifølge § 7, stk. 1 b i  

 overenskomst for sygehjælpere og sygehjælperelever ydes 3 timers frihed for  

 hver fulde 40 timers arbejde ved aften/nattjeneste.
En aften/nattime tæller  

 derfor 40:37 = 1,08 timer.
 Den omregnede arbejdstid i en 2 ugers turnusperiode svarer herefter til  

 56,70 timer og den gennemsnitlige ugentlige arbejdstid til 28,35 timer inden  

 overgang til delpension.
 Den nedsatte arbejdstid i en 2 ugers turnusperiode svarer til 39,69 timer  

 og den gennemsnitlige ugentlige arbejdstid til 19,85 timer.
 Den ugentlige arbejdstidsnedsættelse udgør herefter 8,5 timer, og  

 delpensionen kan udbetales med 8/39 af basisbeløbet.
 4.
 Lovens § 3, stk. 1.
 OVERGANG TIL DELPENSION UNDER SYGEMELDING.
 En lønmodtager, der har været sygemeldt i 1 måned, og som modtager løn  

 under sygdom, ansøger om delpension under den fortsatte sygemelding.
 Udtalt:
Der vil være ret til delpension fra det tidspunkt, hvor arbejdstiden  

 nedsættes, dvs. fra det tidspunkt, hvor pågældende overgår fra at modtage løn  

 under sygdom fra arbejdsgiver som fuldtidsbeskæftiget til at modtage løn  

 under sygdom som deltidsbeskæftiget.
Det er en forudsætning, at pågældende  

 ikke har været arbejdsløs eller fuldt sygemeldt i mere end 3 måneder inden  

 for de sidste 12 måneder, jf. § 2, stk. 1, nr. 4 i loven.
 Delpensionen bortfalder, hvis arbejdet ikke genoptages inden 13 ugers  

 periodens udløb, regnet fra tidspunktet for overgang til delpension, jf. §  

 10, stk. 1 i loven.
 5.
 Lovens § 6.
DELPENSION KAN IKKE UDBETALES MED TILBAGEVIRKENDE KRAFT PÅ GRUNDLAG AF EN INDTÆGT, DER ER SLUTLIGNET EFTER ANSØGNINGSTIDSPUNKTET.
Ved ansøgning om delpension for en selvstændig var betingelsen om en  

 mindsteindtægt på 15/39 af basisbeløbet efter § 1, stk. 3, 2. pkt. i  

 Socialministeriets bekendtgørelse ikke opfyldt.
Betingelsen om mindsteindtægt  

 ville være opfyldt, når den næste slutlignede indtægt forelå.
Delpensionen  

 ønskedes derfor beregnet på grundlag af den kommende slutlignede indtægt med  

 tilbagevirkende kraft til ansøgningstidspunktet.
 Udtalt:
 Der vil tidligst være ret til delpensin fra den 1. i måneden efter, at der  

 foreligger en slutlignet indtægt, der opfylder betingelsen om mindsteindtægt  

 efter § 1, stk. 3, 2. pkt. i Socialministeriets bekendtgørelse, jf. § 6, 2.  

 pkt. i loven.
 Der vil således ikke kunne udbetales delpension med tilbagevirkende kraft  

 fra ansøgningstidspunktet.
 Ansøgeren vil i sådanne tilfælde kunne søge slutligningen fremskyndet.
 6.
Socialministeriets bekendtgørelse § 3 Lovens § 2, stk. 1, nr. 4.
 OVERGANG FRA DELPENSION SOM SELVSTÆNDIG TIL DELPENSION SOM LØNMODTAGER.
 En selvstændig erhvervdrivende, der er gået på delpension som selvstændig,  

 ønsker efter et års forløb at overgå til delpension som lønmodtager.
 Udtalt:
 Selvstændige, der er gået på delpension skal ved overgangen nedsætte deres  

 arbejdstid til en gennemsnitlig ugentlig arbejdstid på 20 timer.
 Efter 1 år på delpension som selvstændig kan man således ikke opfylde  

 betingelsen for overgang til delpension som lønmodtager efter lovens § 2,  

 stk. 1, nr. 4, fordi kun fuldtidsbeskæftigelse som selvstændig kan  

 ligestilles med lønmodtagerbeskæftigelse efter § 3 i Socialministeriets  

 bekendtgørelse.
 Ansøgeren vil kunne overgå til delpension som lønmodtager, når pågældende  

 opfylder kravet om beskæftigelse som lønmodtager i mindst 9 af de sidste 12  

 måneder, jf. § 2, stk. 1, nr. 4 i loven.
 7.
Socialministeriets bekendtgørelse § 4, stk. 1 og stk. 2 Sikringsstyrelsens bekendtgørelse § 9 VURDERING AF ARBEJDSTIDSNEDSÆTTELSE FOR LANDMÆND OG ANDRE SELVSTÆNDIGE.
Ved vurdering af om en arbejdstidsnedsættelse opfylder betingelserne efter  

 § 4, stk. 1 og stk. 2 i Socialministeriets bekendtgørelse skal  

 arbejdsfunktioner og den arbejdstid, der anvendes hertil før og efter  

 overgang til delpension, sammenholdes.
Hvis arbejdstidsforbruget for en  

 fuldtidsbeskæftiget ved overgang til delpension skønnes halveret, kan det  

 efter styrelsens opfattelse anses for godtgjort, at den gennemsnitlige  

 ugentlige arbejdstid herefter er nedsat til 20 timer.
 En generel tilkendegivelse fra en selvstændig om blot at ville påtage sig  

 mindre arbejde efter overgang til delpension opfylder derfor efter styrelsens  

 opfattelse hverken kravet efter § 9, stk. 1 i Sikringsstyrelsens  

 bekendtgørelse om, at modtageren skal godtgøre, at arbejdstiden er nedsat  

 efter reglerne i § 4, stk. 1 og stk. 2 i Socialministeriets bekendtgørelse  

 eller kravet om, at arbejdstiden nedsættes i forbindelse med overgang til  

 delpension.
 Af pkt. 15 i Sikringsstyrelsens vejledende udtalelser om delpension nr. 1  

 fremgår det, at den tabel Jordbrugsdirektoratet har udarbejdet i forbindelse  

 med regler om rentesanering kan anvendes som et af flere hjælpemidler ved  

 skønnet over arbejdstidsnedsættelsen.
 Sikringsstyrelsen har fået nogle henvendelser fra kommuner og  

 landboforeninger som tyder på, at tabellen i relation til delpension måske  

 anvendes på en utilsigtet måde.
 Efter styrelsens opfattelse kan tabellen ikke anvendes i alle tilfælde.
 I de tilfælde hvor den kan anvendes, kan den kun anvendes som et af flere  

 hjælpemidler ved udøvelse af skønnet over arbejdstidsnedsættelsen.
Ved mindre og umoderniserede brug, der drives af ældre landmænd, er  

 tabellen næsten altid uanvendelig.
Dels fordi arbejdsfunktionerne på sådanne  

 ejendomme kan være helt forskellige fra de brug, der har dannet grundlag for  

 udarbejdelse af tabellen, dels fordi ældre landmænd ofte vil anvende mere  

 arbejdstid på de enkelte funktioner.
 Kommunen må derfor i hvert enkelt tilfælde foretage en konkret vurdering  

 af arbejdstidsnedsættelsen baseret på de foreliggende oplysninger.
 8.
Sikringsstyrelsens bekendtgørelse § 9 Socialministeriets bekendtgørelse § 4, stk. 1 og § 5, stk. 5.
 DOKUMENTATION AF ARBEJDSTIDSNEDSÆTTELSE FOR SELVSTÆNDIGE BASERET PÅ  

 FREMTIDIGE INDTÆGTSFORHOLD.
Sikringsstyrelsen har på baggrund af flere henvendelser Udtalt:
 I kravet om arbejdsstidsnedsættelse ved overgang til delpension efter § 4,  

 stk. 1 i Socialministeriets bekendtgørelse ligger ikke samtidig et krav om en  

 indtægtsnedgang svarende til arbejdstidsnedsættelsen.
 Hvis indtægten efter overgang til delpension ikke reduceres i forhold til  

 indtægten før overgangen, vil delpensionen imidlertid blive nedsat eller  

 bortfalde ved de senere årlige fastsættelser.
 9.
Sikringsstyrelsens bekendtgørelse § 9 ANSÆTTELSE AF EN ÆGTEFÆLLE SOM ERSTATNINGSARBEJDSKRAFT.
 Den erstatningsarbejdskraft, der er omtalt i pkt. 33 i Sikringsstyrelsens  

 vejledning kan være en tidligere hjemmearbejdende ægtefælle.
 Nedsættelsen af arbejdstiden for en selvstændig kan, under forudsætning af  

 at arbejdstidsbetingelsen i § 4, stk. 2 i Socialministeriets bekendtgørelse  

 er opfyldt, således dokumenteres ved, at en tidligere hjemmearbejdende  

 ægtefælle bliver medarbejdende ægtefælle, eller af skattevæsenet bliver  

 anerkendt som hovedperson i firmaet fra det tidspunkt, hvor den anden  

 ægtefælle overgår til delpension.
 10.
 LØNNEDGANG I FORBINDELSE MED OVERGANG TIL DELPENSION.
På forspørgsel om hvorvidt lønnen efter overgang til delpension mindst  

 skal svare til normallønnen for det pågældende fag, Udtalt:
Der er ikke i lov om delpension fastsat regler om størrelsen af den  

 timeløn en delpensionist skal have udbetalt før og efter overgang til  

 delpension.
En nedgang i timelønnen i forbindelse med overgang til delpension  

 afskærer derfor ikke retten til delpension.
 11.
 ULØNNET ARBEJDE FØR OG EFTER OVERGANG TIL DELPENSION.
 Udtalt:
 Ulønnet arbejde for velgørende institutioner o.lign. medregnes ikke i den  

 gennemsnitlige ugentlige arbejdstid før og efter overgang til delpension.
 12.
 OPGØRELSE AF DAGPENGEGIVENDE INDTÆGT.
 Ved afgørelse af ret til delpension samt ved opgørelse af  

 indtægtsgrundlaget for beregning af denne, anvendes de indtægtsbegreber og de  

 elementer, der anvendes i den dagpengegivende indtægt efter  

 Socialministeriets bekendtgørelse om dagpengegivende indtægter.
 Det er derfor den praksis, der knytter sig til opgørelse af  

 indtægtsgrundlaget i dagpengeloven, der anvendes i delpensionssammenhæng.
 Sikringsstyrelsen har modtaget en række forespørgsler om, hvorvidt  

 forskellige former for indtægt er dagpengegivende lønindtægt eller  

 dagpengegivende anden erhvervsindtægt.
 Udtalt:
 Til dagpengegivende lønindtægt henregnes:
- A-indkomst, som en aktionær eller anpartshaver har indtjent ved arbejde  

 for selskabet, -løn udbetalt af fremmede magter, herværende diplomatiske repræsentationer  

 og medlemmer af sådanne, samt fremmede magters herværende udsendte konsuler, - rådighedstillæg for hjemmeværnet, -kostvederlag samt plejevederlag for at have et barn i dagpleje.
 Til dagpengegivende anden erhvervsindtægt henregnes:
- A-skattepligtig godtgørelse for medlemsskab af eller som medhjælp for  

 bestyrelser, udvalg, kommissioner, råd o.lign., herunder kommunalbestyrelser, -indtægter ved borgerligt ombud indtægter fra en udlejningsejendom, når indtægten i væsentlig grad skyldes  

 ejerens arbejdsindsats.
 - forfatterhonorarer og biblioteksafgifter.
 Indtægter der ikke er dagpengegivende:
 - B-indkomst ved bortforpagtning af en ejendom henregnes ikke til  

 dagpengegivende anden erhvervsindtægt, da indtægten ikke i væsentlig grad  

 skyldes ejerens egen arbejdsindsats.
- Pensionsbidrag, som en lønmodtager eller en arbejdsgiver for en  

 lønmodtager indbetaler til en privat pensionsordning, indgår ikke i  

 lønmodtagerens dagpengegivende lønindtægt.
Sådanne bidrag indkomstbeskattes  

 ikke.
 Der henvises endvidere til Sikringsstyrelsens vejledning af 30. januar  

 1987 om lov om dagpenge ved sygdom og fødsel, hvor en række eksempler er  

 nævnt i pkt. 4 og pkt. 5 i vejledning om dagpenge fra det sociale udvalg.
 13.
 OM REGULERING AF DAGPENGEGIVENDE INDTÆGTER EFTER § 5, STK. 4 I  

 SOCIALMINISTERIETS BEKENDTGØRELSE.
 Den regulering af den fastsatte årlige indtægt efter overgang til  

 delpension, der efter § 5, stk. 4 i Socialministeriets bekendtgørelse skal  

 ske ved de følgende pensionsberegninger, skal tidligst finde sted ved den  

 årlige fastsættelse pr. 1. april 1988.
 Reguleringer af de dagpengegivende indtægter, der er omtalt i  

 Sikringsstyrelsens meddelelse af 7. maj 1987 om ændringer af satserne for  

 delpension pr. 1. juli 1987, får derfor først betydning fra 1. april 1988.  

 Der vil senere blive udsendt meddelelse herom.
