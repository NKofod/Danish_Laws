Afvisning  salg i en  

 ekspropriationssituation Spørgsmål Er fortjeneste  

 ved salg af del nr. 2 af matrikel nr.  

 15 C, Y By fritaget for beskatning efter ejendomsavancebeskatningslovens  

 § 11, 2. pkt.? Svar Spørgsmålet  

 afvises, da det ikke kan besvares med fornøden sikkerhed, jf.  

 skatteforvaltningslovens  

 § 24, stk. 2.
Beskrivelse af de faktiske forhold På baggrund af  

 henvendelse fra X Kommune har skatteyder med overtagelsesdag d. 1. november  

 2006 solgt jordlod i landzone til X Kommune.
 Jordlodden skal  

 anvendes til fremtidig udvidelse af boldbaner mv. for Y Idrætsforening.
 Aftalen om køb  

 af et samlet areal på  

 30.905 m²  

 til en købesum  

 på kr. 818.975 med overtagelse 1. november 2006 er underskrevet af kommunen  

 d.  

 30. oktober 2006 og sælger d. 9. november 2006.
 Det fremgår af  

 skødets punkt 10, at kommunen såfremt der ikke kunne indgås en frivillig  

 aftale  

 om erhvervelse, ville være indstillet på at tilvejebringe det fornødne  

 plangrundlag for, at kommunen kunne erhverve arealet gennem ekspropriation  

 mod  

 erstatning, jf. planlovens § 47.
 Det ønskes  

 oplyst, hvorvidt skatteyder er skattepligtig af fortjenesten.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-4, afsnit  


  

 E.J.2.8  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
På  

 aftaletidspunktet må det kunne påregnes, at ekspropriation  

  

 vil ske  

 i  

 mangel af frivillig aftale, dvs. at den eksproprierende myndighed skal udvise  

 vilje til at ekspropriere.
Der skal foreligge ekspropriationsrealitet.
 SKAT har  

 forgæves anmodet rådgiver for skatteyder indsende dokumentation for, at  

 kommunalbestyrelsen i X Kommune har truffet afgørelse om, at kommunen vil  

 ekspropriere skatteyders ejendom, såfremt det ikke var muligt at indgå en  

 frivillig aftale om salg, samt oplyse, hvorvidt kommunen i den foreliggende  

 sag  

 har hjemmel til at ekspropriere.
 Da rådgiver ikke  

 har besvaret SKATs henvendelser, indstilles det, at anmodningen om bindende  

 svar afvises, idet spørgsmålet ikke kan besvares med fornøden sikkerhed, jf.  

 skatteforvaltningslovens § 24, stk. 2.
Skatterådets afgørelse og begrundelse Skatterådet  

 tiltræder SKATs indstilling.
