I medfør af § 36, stk. 5 og § 54, stk. 6 i lov om banker og sparekasser m.v., jf. lovbekendtgørelse nr. 374 af 15. august 1985 som ændret ved lov nr. 327 af 24. maj 1989 fastsættes:
Indledende bestemmelse § 1.  Revisionen i pengeinstitutter skal foretages i  

 overensstemmelse med god revisionsskik.
De valgte revisorer § 2.  Det påhviler de valgte revisorer at påse, at § 3.  Det påhviler de valgte revisorer at revidere  

 årsregnskabet og påse, at det giver et retvisende billede af  

 pengeinstituttets aktiver og passiver, dets økonomiske stilling samt  

 resultat.
Stk. 2.  Det påhviler herunder de valgte revisorer at  

 kontrollere, at § 4.  Når der er foretaget revision, skal de valgte  

 revisorer foretage indførsel derom i revisionsprotokollen.
Protokollen skal  

 fremlægges ved ethvert bestyrelsesmøde, og enhver protokoltilførsel skal  

 underskrives af bestyrelsen.
Stk. 2.  I protokollatet vedrørende årsregnskabet skal  

 der redegøres for den udførte revision samt for alle væsentlige forhold, der  

 har givet anledning til bemærkninger.
Ud over det i § 3 i Erhvervs- og  

 Selskabsstyrelsens bekendtgørelse nr. 125 af 28. februar 1989 om  

 statsautoriserede revisorers virksomhed og § 3 i Erhvervs- og  

 Selskabsstyrelsens bekendtgørelse nr. 126 af 28. februar 1989 om registrerede  

 revisorers virksomhed og forretningsbetingelser skal følgende særskilt  

 oplyses:
Stk. 3.  Ud over det i stk. 2 anførte skal protokollen  

 vedrørende årsregnskabet indeholde en redegørelse for pengeinstituttets 10  

 største engagementer og øvrige engagementer, der overstiger 15 pct. af  

 egenkapitalen opgjort efter reglerne i § 23 i lov om banker og sparekasser  

 m.v.
Engagementer med realkreditinstitutter, indenlandske og udenlandske  

 pengeinstitutter m.v. medtages kun, når særlige forhold tilsiger dette.  

 Beskrivelsen skal indeholde oplysninger om engagementets størrelse,  

 eventuelle tilsagte rammer for terminsforretninger og lignende forretninger,  

 indlagte sikkerheder og deres skønnede værdi samt debitors økonomiske  

 forhold.
Endvidere skal revisor oplyse om sin vurdering af risikoen på  

 engagementet under hensyn til samtlige foreliggende forhold.
Hvis der er  

 hensat på engagementet, skal dette oplyses.
Det skal endvidere oplyses,  

 såfremt der i regnskabsåret eller de to foregående regnskabsår er afskrevet  

 på engagementet.
 Stk. 4.  Har pengeinstituttet i øvrigt betydelige  

 engagementer, der har givet anledning til væsentlige bemærkninger, skal der  

 gives en redegørelse for disse svarende til redegørelsen i stk. 3.
Stk. 5.  Såfremt pengeinstituttet har en intern  

 revision, der opfylder bestemmelserne i §§ 5-10, kan de valgte revisorer  

 bestemme, at oplysningerne i stk. 3 og 4 alene skal fremgå af den interne  

 revisions protokol.
Bestemmelse herom skal fremgå af revisionsinstruksen.
 Stk. 6.  En kopi af protokollen vedrørende årsregnskabet  

 skal, jf. lov om banker og sparekasser m.v. § 37, stk. 1, 1. pkt., indsendes  

 til tilsynet sammen med det af bestyrelsen godkendte årsregnskab.
Den interne revision § 5.  Bestyrelsen kan bestemme, at der skal oprettes  

 en intern revision.
 Stk. 2.  I pengeinstitutter, der i henhold til det  

 seneste godkendte årsregnskab havde en balance, der oversteg 750 mio.kr.,  

 skal der oprettes en intern revision.
 § 6.  I pengeinstitutter med intern revision skal  

 revisionsarbejdet udføres i henhold til en af de valgte revisorer godkendt  

 revisionsinstruks.
Stk. 2.  Revisionsinstruksen skal indeholde en  

 beskrivelse af, hvilke revisionsopgaver der skal udføres og hvilke af disse  

 opgaver, der påhviler den interne revision.
Instruksen skal tillige indeholde  

 retningslinier for samarbejdet mellem de valgte revisorer og den interne  

 revision.
 Stk. 3.  De valgte revisorer skal påse, at den interne  

 revision har udført revisionsarbejdet i henhold til revisionsinstruksen.
 § 7.  I pengeinstitutter, der har intern revision,  

 skal der foreligge en af bestyrelsen godkendt funktionsbeskrivelse, der  

 mindst skal indeholde bestemmelser om følgende:
 § 8.  Den interne revision ledes af en revisionschef.  

 Ansættelse eller afskedigelse af revisionschefen kan alene foretages af  

 pengeinstituttets bestyrelse.
 Stk. 2.  Revisionschefen har adgang til  

 bestyrelsesprotokollen og er i øvrigt berettiget til at kræve alle  

 oplysninger, som revisionschefen skønner er nødvendige for revisionens  

 gennemførelse.
 Stk. 3.  Revisionschefen og det i den interne revision  

 ansatte personale må ikke deltage i andet arbejde i pengeinstituttet end det,  

 som er omfattet af funktionsbeskrivelsen og revisionsinstruksen, jf. dog § 7,  

 nr. 4 om udførelse af engangsopgaver.
 Stk. 4.  Revisionschefen må ikke have lån i  

 pengeinstituttet eller opnå pengeinstituttets garanti, ligesom han ikke må  

 stille pant eller påtage sig kaution for forpligtelser over for  

 pengeinstituttet.
Stk. 5.  Bestyrelsen kan ansætte en stedfortræder for  

 revisionschefen.
Stk. 1, 2. pkt., stk. 2-4, § 9 og § 11 finder anvendelse for  

 revisionschefens stedfortræder.
§ 9.  Revisionschefen skal ved ansættelsen i mindst 3  

 år inden for de seneste 5 år aktivt have deltaget i udførelsen af  

 revisionsarbejde.
Bestyrelsen skal ved indberetning til tilsynet om  

 ansættelse af revisionschefen, jf. § 11 afgive en erklæring om, at dette krav  

 er opfyldt.
§ 10.  Revisionschefen skal føre en særskilt  

 revisionsprotokol, der skal fremlægges på ethvert bestyrelsesmøde.
Enhver  

 protokoltilførsel skal underskrives af bestyrelsen og de valgte revisorer.
Stk. 2.  I den interne revisions protokol skal der  

 redegøres for den udførte revision samt konklusionen herpå.
Endvidere skal  

 det oplyses, i hvilket omfang det udførte revisionsarbejde har givet  

 anledning til væsentlige bemærkninger.
Den interne revisions protokol  

 vedrørende årsregnskabet skal, såfremt den interne revision i henhold til  

 revisionsinstruksen deltager i det pågældende arbejde, indeholde de i § 4,  

 stk. 2, nr. 3-6, stk. 3 og stk. 4, angivne oplysninger.
 Stk. 3.  I den interne revisions protokol skal det  

 endvidere oplyses, hvorvidt den interne revision under sin revision har  

 modtaget alle de oplysninger, der er anmodet om.
 Stk. 4.  En kopi af protokollen vedrørende årsregnskabet  

 skal indsendes til tilsynet sammen med det af bestyrelsen godkendte  

 årsregnskab.
 § 11.  Ansættelse og fratræden af en revisionschef  

 skal meddeles tilsynet senest en måned efter, at udnævnelsen eller  

 fratrædelsen er sket.
 Stk. 2.  Ved revisionschefens afskedigelse eller  

 fratræden skal bestyrelsen og den interne revisionschef snarest muligt  

 indsende hver sin redegørelse til tilsynet, hvis afskedigelsen eller  

 fratrædelsen skyldes særlige forhold.
Koncerner § 12.  Såfremt pengeinstituttet er moderselskab i en  

 koncern, der i henhold til bank- og sparekasselovens § 48 a, stk. 1 og 3, jf.  

 Tilsynet med Banker og Sparekassers bekendtgørelse af 20. december 1985 om  

 pengeinstitutters aflæggelse af koncernregnskab, skal aflægge  

 koncernregnskab, finder § 1, § 2, nr. 2, nr. 4, § 3 og § 4, stk. 1, stk. 2,  

 nr. 3-6 og stk. 3-6 tilsvarende anvendelse på koncernregnskabet.
 Stk. 2.  Når pengeinstituttet er moderselskab i en  

 koncern, skal oplysningerne i henhold til § 4, stk. 3 og 4 alene angives på  

 koncernbasis.
 Stk. 3.  I de valgte revisorers og den interne revisions  

 protokollater for moderselskabet skal der redegøres for revisionen af  

 koncernregnskabet, og væsentlige bemærkninger til de regnskabsmæssige og  

 revisionsmæssige forhold i de enkelte datterselskaber skal omtales.
 § 13.  Bestemmelserne i §§ 1 - 3 og § 4, stk. 1 og 2  

 finder tilsvarende anvendelse for de valgte revisorers revision i  

 pengeinstituttets datterselskaber.
 § 14.  Når et pengeinstitut har en intern revision,  

 skal den interne revision tillige være intern revision i de datterselskaber,  

 der indgår i pengeinstituttets koncernregnskab.
 Stk. 2.  Bestemmelserne i § 1, §§ 6 - 8 og § 10, stk.  

 1-3 finder tilsvarende anvendelse for den interne revisions revision i  

 pengeinstituttets datterselskaber.
Revisionspåtegning § 15.  De valgte revisorers påtegning af årsregnskabet  

 for pengeinstituttet, årsregnskaberne for eventuelle datterselskaber samt et  

 eventuelt koncernregnskab skal afgives efter retningslinierne i kapitel 1 i  

 Erhvervs- og Selskabsstyrelsens bekendtgørelse nr. 121 af 23. februar 1989 om  

 revisors påtegninger på regnskaber.
 § 16.  Ud over de valgte revisorer skal den interne  

 revisionschef afgive påtegning på pengeinstituttets årsregnskab og et  

 eventuelt koncernregnskab.
 Stk. 2.  En intern revisionschefs påtegning indebærer,  

 at den interne revision er udført i henhold til revisionsinstruksen.  

 Påtegningen skal indeholde et forbehold, såfremt regnskabet efter  

 revisionschefens opfattelse ikke giver et retvisende billede af  

 pengeinstituttets aktiver og passiver, økonomiske stilling samt resultat,  

 eller hvis revisionen i øvrigt har givet anledning til forbehold.
 Straffebestemmelser og ikrafttræden.
 § 17.  Overtrædelse af bestemmelserne i §§ 1 - 4, § 5,  

 stk. 2, §§ 6 - 11, § 12, stk. 2 og 3, § 14, stk. 1 og § 16 straffes med bøde.
 § 18.  Bekendtgørelsen træder i kraft den 15. december  

 1989.
 Stk. 2.  Bestemmelserne i § 5, stk. 2, § 7, § 8, stk. 4,  

 § 9 og § 14 træder dog i kraft den 1. januar 1991.
 Stk. 3.  Ændringer i revisionsinstruksen som følge af §  

 6, stk. 2 skal være gennemført den 1. juli 1990.
 § 19.  Handelsministeriets bekendtgørelse nr. 585 af  

 29. november 1974 om revisionens gennemførelse i banker og sparekasser og  

 bekendtgørelse nr. 569 af 29. november 1974 om revision i sparekasser ophæves  

 den 15. december 1989.
