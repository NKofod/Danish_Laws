 God revisorskik.
 Under denne sag har advokat Hanne Bruun Jacobsen på  

 vegne Niels Erik Larsen ved skrivelse af 21. august 1997 anmodet nævnet  

 om at tage stilling til en klage over de registrerede revisorer Dorthe  

 Jensen, Laurids Høeg, Ejvind Knudsen og Birthe Luther som ansvarlige  

 indehavere af Revisionscentralen A/S (i det følgende omtalt som  

 Revisionscentralen).
 Erhvervs- og Selskabsstyrelsen har oplyst, at Dorthe  

 Jensen har været optaget i Revisorregistret siden den 12. juli 1995,  

 Laurids Høeg siden den 23. august 1972, Ejvind Knudsen siden den 22.  

 juli 1982 og Birthe Luther siden den 4. september 1984.
Det fremgår af sagen at de indklagede driver  

 virksomheden Revisionscentralen, der i perioden 1981-1996 var revisor for  

 klageren.
Dette revisionsarbejde blev varetaget af revisionskonsulent Finn  

 Harlis, der arbejder for Revisionscentralen, og som tillige er  

 bestyrelsesmedlem og medindehaver af dette firma.
Finn Harlis er ikke  

 registreret revisor.
Klager, der er bosiddende i Hadsund kommune, har siden  

 1992 i forening med Kirsten Nielsen, bosiddende i Aalestrup kommune, drevet  

 virksomheden Cafe Havkatten i interessentskabsform.
Interessentskabet  

 erhvervede ved etableringen i 1992 en ejendom for 1,2 mio. kr.
Ejendommen var  

 en blandet erhvervs- og beboelsesejendom, hvor erhvervsdelens areal  

 udgør 256 m2 og boligandelen udgør 120  

 m2.
 Finn Harlis udarbejdede for indkomståret 1992  

 regnskab for klageren og for Kirsten Nielsen og dennes ægtefælle  

 Poul Erik Nielsen og anførte i denne forbindelse ejendommens  

 afskrivningsgrundlag til 68,09% af anskaffelsesprisen, hvilket svarede til  

 den del, erhvervsdelens areal udgjorde af ejendommens samlede areal.
Efter at have anmodet Poul Erik Nielsen om indsendelse af  

 dokumentation, ændrede Aalestrup kommune med skrivelse af 24. maj 1994  

 Kirsten og Poul Erik Nielsens skatteansættelse for 1992 således,  

 at ejendommens afskrivningsgrundlag alene udgjorde 52,83% af  

 anskaffelsesprisen.
Denne procentdel fremkom ved, at kommunen  

 skønnede, at boligdelen kunne vurderes til kr. 500.000 af ejendommens  

 samlede offentlige vurdering, der udgjorde kr. 1.060.000.
Parterne er uenige om, hvorvidt Revisionscentralen  

 informerede klager, der som anført var bosiddende i Hadsund kommune,  

 om Aalestrup kommunes afgørelse.
De indklagede, der gør  

 gældende, at klageren er informeret mundtligt, har for nævnet  

 fremlagt faktura af 31. maj 1994, hvoraf bl.a. fremgår, at  

 interessentskabet er debiteret bl.a. udarbejdelse og ændringer af  

 årsregnskaber for 1993 for såvel klageren som Kirsten og Poul  

 Erik Nielsen samt møde i samme forbindelse.
Finn Harlis fremsendte den 3. og 7. juni 1994 de  

 personlige og interessentskabets årsregnskaber for 1993 til såvel  

 klageren som Kirsten og Poul Erik Nielsen.
Harlis fremsendte tillige  

 regnskaber og selvangivelser til klagerens kommune.
Dette materiale  

 forudsatte efter det oplyste fortsat en afskrivningsberettiget del på  

 68,09%.
 Revisionscentralen påklagede den 14. november 1994  

 på vegne Kirsten og Poul Erik Nielsen, Aalestrup kommunes  

 redegørelse af 24. maj 1994 for Skatteankenævnet.
 Revisionscentralen debiterede i faktura af 30. november  

 1994 interessentskabet for blandt andet »honorar vedr. skattesag vedr.  

 Kirsten Nielsen«.
 Skatteankenævnet stadfæstede den 11. april  

 1995 Aalestrup kommunes afgørelse af 24. maj 1994.
 Det er oplyst, at Kirsten Nielsen ikke indbragte  

 Skatteankenævnets kendelse for Landsskatteretten, men ændrede  

 sine selvangivelser i overensstemmelse med afgørelsen, medens klageren  

 derimod i hele perioden 1992-1995, har benyttet afskrivningsgrundlaget  

 68,09%.
 Parterne er ligeledes uenige om, hvorvidt  

 Revisionscentralen har informeret klageren om skatteankenævnets  

 afgørelse.
 Finn Harlis fremsendte den 21. juni 1995 klagerens og  

 interessentskabets selvangivelse og årsregnskab for 1994 til  

 godkendelse.
 Klageren investerede den 6. oktober 1995 ca. kr. 122.000 i  

 aktier og obligationer.
 Finn Harlis påtegnede den 19. januar og 12. februar  

 1996 interessentskabets årsregnskab for 1995 samt klagerens og Kirstens  

 Nielsens årsregnskaber for 1995 og debiterede på vegne  

 Revisionscentralen ved faktura den 29. februar 1996 interessentskabet for  

 udarbejdelsen samt for et møde afholdt i samme forbindelse.
 Klageren indgav den 16. april 1996 selvangivelse for 1995,  

 fortsat uden ændringer i forhold til det tidligere anvendte  

 afskrivningsgrundlag.
 Interessentskabet meddelte den 25. maj 1996  

 Revisionscentralen, at man fremover ville gøre brug af et andet  

 revisionsselskab.
 Interessentskabets nye revisor   der efter det af klageren  

 oplyste under et møde den 29. januar 1997 var blevet opmærksom  

 på, at interessenterne benyttede forskellige afskrivningsgrundlag  

 fremsendte den 27. marts 1997 til Revisionscentralen diverse materiale og  

 konsekvensberegninger for perioden 1992-1995.
 I brev af 6. april 1997 til klagers advokat,  

 anførte klagers nye revisor, at konsekvensberegningerne for  

 årene 1992-1995 ville udløse en samlet skattebetaling for klager  

 på kr. 39.962, hvis afskrivningerne blev tilbageført i  

 overensstemmelse med afgørelsen af 24. maj 1994 fra Aalestrup  

 kommune.
 Klageren har i alt væsentligt gjort  

 gældende, at de indklagede som ansvarlige indehavere af  

 Revisionscentralen har handlet i strid med god revisionsskik ved ikke at have  

 ført fornødent tilsyn med den ansatte revisorkonsulent Finn  

 Harlis.
De indklagede har således overset, at Harlis ikke  

 har gjort klageren opmærksom på, at han har foretaget urigtige  

 afskrivninger.
Harlis har alene ændret Kirsten Nielsens  

 afskrivningsgrundlag.
Forholdet har medført, at klageren nu har  

 fået en samlet skattebetaling på kr. 39.962. Uanset at der ikke  

 er tale om en merskattebetaling, ville klager have disponeret ganske  

 anderledes, såfremt han havde været bekendt med forholdet.
Hvis  

 forholdet var fortsat upåagtet, ville klager efter udløb at den  

 periode, hvori der kan foretages afskrivninger, have pådraget sig en  

 ekstraordinær skat af et sådant omfang, at der måtte  

 optages lån.
Det bestrides, at Revisionscentralen har orienteret  

 klageren om afgørelsen fra Aalestrup kommune.
På møderne  

 blev der alene drøftet interessentskabets forhold, men aldrig  

 interessenternes personlige forhold.
Der er således ikke tale om, at  

 klageren   vidende om det ukorrekte afskrivningsgrundlag   har valgt at  

 udskyde skat.
Investeringen i 1995 i aktier og obligationer er ganske  

 sædvanlig for klageren, der både før og efter har gjort  

 den slags forretninger.
De indklagede, har hertil anført, at klagerens  

 oplysning om, at de indklagede som "ansvarlig indehavere" har  

 svigtet i deres tilsyn med den ansatte revisorkonsulent Finn Harlis, ikke har  

 hold i virkeligheden.
Finn Harlis er ikke ansat i firmaet men ejer dette  

 sammen med de indklagede registrerede revisorer Laurits Høeg og Ejvind  

 Knudsen, der også   ligesom Finn Harlis   er medlemmer af selskabets  

 bestyrelse.
De indklagede registrerede revisorer Dorthe Jensen og Birthe  

 Luther er begge ansatte i firmaet.
De indklagede har i øvrigt anført, at der  

 ikke er foretaget urigtige skattemæssige afskrivninger for klageren.  

 Såvel Kirsten Nielsen som de indklagede er af den opfattelse, at det  

 oprindelige selvangivne afskrivningsgrundlag var korrekt.
Det fremgår  

 af ligningsvejledningens afsnit E.C.4.1.9.3, at fordelingen af  

 købesummen på erhvervs- og boligandelen vejledende kan  

 ske i forhold til sidste ejendomsvurdering.
Aalestrup kommune har derimod  

 benyttet den næst følgende ejendomsvurdering, medens Kirsten og  

 Poul Erik Nielsen som afskrivningsgrundlag har benyttet de faktisk kendte  

 oplysninger, nemlig de respektive arealers størrelse.
Kirsten Nielsen valgte imidlertid, af økonomiske  

 årsager, ikke at indbringe skatteankenævnets afgørelse for  

 Landsskatteretten.
Klageren kan ikke være bundet af, at en anden  

 skatteyder ikke ønsker at påklage en skattesag.
Hadsund kommune,  

 hvori klageren er bosiddende, har ikke anfægtet klagerens  

 afskrivningsgrundlag for perioden 1992-1995.
Revisionscentralen gjorde klageren bekendt med Kirsten  

 Nielsens standpunkt.
Det blev endvidere drøftet, hvilke konsekvenser  

 forholdet ville kunne få for klageren, hvis Hadsund kommune måtte  

 komme til samme afgørelse som Aalestrup kommune.
Klageren er endelig  

 blevet løbende orienteret om Kirsten Nielsens skattesag.
Dette er  

 dokumenteret ved de fremlagte fakturaer samt det forhold, at  

 Revisionscentralen ved fremsendelse ad 2 gange af klagerens regnskab for 1993  

 og oplyste, at afskrivningsgrundlagene for bygningen, maskiner og inventar  

 var ændret.
Klageren valgte på denne baggrund ikke at foretage  

 ændringer i sit afskrivningsgrundlag.
Klageren har ikke lidt noget tab, men har alene fremrykket  

 beskatningen af foretagne afskrivninger.
Der er således tale om udskudt  

 skat på grund af skattemæssige merafskrivninger.
Klagerens  

 årsregnskaber indeholder for hele perioden den beregnede udskudte skat.  

 Dette er dokumenteret ved klagerens investeringer i 1995. De investerede  

 beløb er hensat til betaling af skat.
Det bestrides således, at  

 klageren ville have disponeret anderledes, hvis han havde været bekendt  

 med forholdet.
Det er tværtimod klagerens nye revisor, der har  

 orienteret klagerens kommune om forholdet og dermed pådraget klageren  

 en fremskyndet skatteefterbetaling.
 Disciplinærnævnet skal udtale:
 Nærværende sag angår alene  

 spørgsmålet om, hvorvidt de indklagede, registrerede revisorer  

 Laurits Høeg, Ejvind Knudsen, Birthe Luther og Dorthe Jensen, som  

 angiveligt »ansvarlige indehavere af Revisionscentralen har  

 overtrådt god revisionsskik ved ikke at have ført  

 fornødent tilsyn med den ansatte revisorkonsulent Finn Harlis« i  

 forbindelse med dennes hverv som revisor for klageren og hans virksomhed  

 vedrørende indkomstårene 1992   95.
 Klageren gør således ikke  

 gældende, at de indklagede på nogen måde har medvirket ved  

 udførelsen af det pågældende, kritiserede arbejde for  

 klageren   hvilket i øvrigt heller ikke fremgår af de  

 foreliggende oplysninger.
 En tilsynspligt for de indklagedes vedkommende   som  

 påstået af klageren   kan imidlertid alene antages at eksistere i  

 det omfang, de indklagede har instruktionsbeføjelser i forhold til  

 Finn Harlis i forbindelse med det pågældende revisorarbejde.
Finn Harlis, der ikke er registreret revisor, er efter det  

 oplyste (lige som de indklagede Laurits Høeg og Ejvind Knudsen)  

 medejer af Revisionscentralen A/S og medlem af selskabets bestyrelse.
De  

 indklagede revisorer Birthe Luther og Dorthe Jensen er alene ansat i  

 revisionsfirmaet.
 På denne baggrund findes der ikke at påhvile  

 nogen af de indklagede registrerede revisorer en tilsynspligt i forhold til  

 Finn Harlis.
 De indklagede vil derfor allerede af denne grund  

 være at frifinde.
 T h i   b e s t e m m e s :
 De registrerede revisorer Laurits Høeg, Ejvind  

 Knudsen, Birthe Luther og Dorthe Jensen frifindes.
