En sømand, der er bosat på Færøerne og udfører arbejde på et dansk  

 skib, er ikke at anse som fuldt skattepligtig til Danmark.
Sømanden omfattes  

 derfor ikke af ikke-diskrimineringsbestemmelsen i den dansk-færøske  

 dobbeltbeskatningsaftale.
 Under henvisning til Skattedepartementets afgørelse af 26. november 1986 -  

 journal nr. 570-486-684 - vedrørende Brasiliens beskatningsret til  

 lønindkomst optjent på supplyskibe, der befinder sig ud for Brasiliens kyst  

 på den brasilianske kontinentalsokkel, spurgte Sømandsskattekontoret om,  

 hvorvidt en sømand, der er bosat på Færøerne, sidestilles med en sømand bosat  

 i Danmark, jf. den mellem Danmark og Færøerne indgåede  

 dobbeltbeskatningsaftale art. 10, stk. 2, sammenholdt med art. 14, stk. 1.
 I svaret til Sømandsskattekontoret meddelte man, at  

 ikke-diskrimineringsbestemmelsen i den dansk-færøske dobbeltbeskatningsaftale  

 efter Skattedepartementets opfattelse ikke kan påberåbes, idet en på Færøerne  

 bosiddende person, der udfører arbejde på et dansk skib, ikke er at anse som  

 fuldt skattepligtig i Danmark.
 (* 1) Offentliggjort i SKAT,1988, nr. 4, s. 234.
