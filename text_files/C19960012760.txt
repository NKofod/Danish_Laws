1. Indledning Ved lov nr. 87 af 8. februar 1995 om ændring af lov om boligbyggeri og lov  

 om ældre og personer med handicap er der sket en præcisering af reglerne om  

 de almennyttige boligselskabers hovedformål (kerneaktiviteter).
 Det fremgår endvidere af loven, at boligselskaberne udover deres  

 hovedformål kan udøve visse sideaktiviteter.
 Endelig er der i loven åbnet mulighed for at etablere en helt ny type  

 boligselskaber - almennyttige andelsselskaber -, hvis eneste formål er at  

 administrere støttet byggeri.
 Loven trådte i kraft den 15. april 1996.
 Bygge- og Boligstyrelsen har i henhold til en bemyndigelse i loven udstedt  

 en bekendtgørelse om de almennyttige boligselskabers sideaktiviteter, jf.  

 bekendtgørelse nr. 250 af 2. april 1996 (sideaktivitetsbekendtgørelsen).
 Sideaktivitetsbekendtgørelsen indeholder en udtømmende beskrivelse af,  

 hvilke aktiviteter et almennyttigt boligselskab kan udøve ved siden af  

 selskabets hovedformål.
 Bekendtgørelsen trådte ligeledes i kraft den 15. april 1996.
 Bygge- og Boligstyrelsen har ved skrivelse af 17. april 1996 til samtlige  

 kommunalbestyrelser, amtsråd og almennyttige boligselskaber orienteret om de  

 nye regler.
 De nye regler har givet anledning til en række konsekvensændringer i  

 Bygge- og Boligstyrelsens bekendtgørelse om almennyttig boligvirksomhed.  

 Ændringerne er sket ved bekendtgørelse nr. 251 af 2. april 1996 og  

 bekendtgørelse nr. 565 af 21. juni 1996.
 Denne vejledning indeholder en nærmere omtale af disse ændringer.
 Vejledningen indeholder i afsnit 2 en kort omtale af de ændringer, der  

 vedrører de nye almennyttige andelsselskaber.
 Afsnit 3 indeholder en omtale af reglerne om oprettelse af særlige  

 afdelinger for sideaktiviteter.
 Endelig er de regnskabsmæssige konsekvenser af de nye regler beskrevet i  

 afsnit 4 (selskabsregnskabet) og afsnit 5 (regnskaber for  

 sideaktivitets-afdelinger).
 Hovedvægten i vejledningen er lagt på de to sidstnævnte afsnit.
Bekendtgørelse nr. 99 af 4. februar 1994 om almennyttig boligvirksomhed er  

 optrykt som bilag A til vejledningen.
De senere ændringer af bekendtgørelsen,  

 herunder de ovenfor omtalte ændringer, er optrykt som bilag B-F.
Det  

 bemærkes, at eventuelle bilag til bekendtgørelserne - kontoplaner m.v. - kun  

 er medtaget i ændringsbekendtgørelse nr. 565 af 21. juni 1996 (bilag F).
2. Almennyttige andelsselskaber Der er nu skabt mulighed for etablering af særlige almennyttige  

 andelsselskaber.
 De nye selskaber har som eneste formål at administrere byggeri, der er  

 omfattet af lov om boligbyggeri og lov om boliger for ældre og personer med  

 handicap.
Administrationen kan omfatte såvel byggerier under opførelse som byggerier  

 i drift.
Andelsselskaberne kan derimod ikke selv være bygherre, ligesom de  

 heller ikke kan udøve sideaktiviteter.
Andelsselskaberne kan dog eje og administrere opførelse og drift af egne  

 administrationsbygninger samt indrette kursuslokaler i disse bygninger til  

 brug for ansatte i selskabet samt ansatte og beboere i administrerede  

 selskaber og disses afdelinger.
Andelsselskaberne kan endvidere administrere  

 drift af grundejerforeninger, ejerforeninger, gård- og vejlaug o.lign., hvori  

 selskabet er medlem.
 Andelsselskabernes virksomhedsområde er nærmere beskrevet i den nævnte  

 skrivelse til samtlige kommunalbestyrelser, amtsråd og almennyttige  

 boligselskaber.
 Andelsselskaberne er omfattet af de almennyttige regler, i det omfang  

 disse efter forholdets natur kan finde anvendelse på disse selskaber.
 Bygge- og Boligstyrelsen har endvidere udarbejdet et sæt normalvedtægter  

 for de almennyttige andelsselskaber, jf. bekendtgørelse nr. 253 af 11. april  

 1996.
 Ved de ovenfor omtalte bekendtgørelser om ændring af bekendtgørelse om  

 almennyttig boligvirksomhed er der sket en række tilpasninger af det  

 eksisterende regelsæt således, at der som udgangspunkt gælder samme regler  

 for almennyttige andelsselskaber og almennyttige forretningsførerselskaber.
Der er dog nogle undtagelser fra dette udgangspunkt.
Det skal således  

 fremhæves, at de almennyttige andelsselskaber således ikke kan:
- Have afdelinger eller stifte datterselskaber, jf. § 10, stk. 2, samt - have fælles forvaltning med administrerede almennyttige selskaber eller  

 disses afdelinger, jf. § 35, stk. 2, nr. 1, jf. dog § 35, stk. 2, nr. 3, om  

 anmeldte forvaltningsordninger.
3. Afdelinger for sideaktiviteter Bekendtgørelsen om de almennyttige boligselskabers sideaktiviteter  

 (bekendtgørelse nr. 250 af 2. april 1996) har inden udstedelsen været  

 forelagt bl.a.
Konkurrencerådet.
 Konkurrencerådet har tilkendegivet, at der bør ske en regnskabsmæssig  

 adskillelse af boligselskabernes hovedaktiviteter og deres sideaktiviteter.  

 Baggrunden herfor er ønsket om at undgå konkurrenceforvridning  

 (krydssubsidiering).
 Der er derfor i de nye regler stillet krav om, at en række sideaktiviteter  

 samles i nogle selvstændige, almennyttige afdelinger, jf. § 9 a i  

 bekendtgørelse om ændring af bekendtgørelse om almennyttig boligvirksomhed  

 (bekendtgørelse nr. 251 af 2. april 1996).
 Det fremgår af den omtalte bestemmelse, at der skal oprettes selvstændige  

 afdelinger for følgende (side-)aktiviteter:
 - Administration af boliger og institutioner m.v., som ikke ejes af  

 selskabet eller af en afdeling (ekstern ejendomsadministration).
- ferieboliger for beboere og ansatte, - udførelse af intern teknisk rådgivning og intern håndværksvirksomhed, - indskud m.v. i andre virksomheder.
 Der aflægges særskilte regnskaber for hver af disse  

 sideaktivitets-afdelinger jf. § 46, stk. 1, i bekendtgørelse nr. 251. De nye  

 kontoplaner for disse afdelinger er omtalt nærmere i afsnit 5.
 Afdelingerne for sideaktiviteter har almennyttig status på linie med  

 boligafdelingerne i selskabet, hvilket bl.a. indebærer, at der er mulighed  

 for fælles forvaltning efter de gældende regler herom.
Der er dog gennemført en række særregler vedrørende de pågældende  

 afdelinger.
Hovedsigtet med disse regler er at sikre, at økonomiske  

 mellemværender mellem selskabet og sideaktivitets-afdelingerne foregår på  

 markedsbestemte vilkår.
 Ved bekendtgørelse nr. 251 er der således sket en ændring af § 39 i  

 bekendtgørelsen om almennyttig boligvirksomhed, der indebærer, at der ikke,  

 som for andre afdelinger, kan overføres tilskud fra selskabet til disse  

 afdelinger.
 Sideaktivitets-afdelinger kan dog på linie med andre afdelinger opnå  

lån fra selskabet, herunder af midler fra andre afdelinger og fra  

 dispositionsfonden, men der er fastsat en særlig regel om forrentning af  

 disse lån, jf. § 38, stk. 4. Udlån til disse afdelinger skal således mindst  

 forrentes med en rentesats svarende til Danmarks Nationalbanks diskonto plus  

 2 pct.-point.
 Reglerne om dispositionsfonden er ligeledes ændret, således at de nævnte  

 afdelinger ikke får mulighed for at opnå tilskud fra fonden, jf. § 28, stk.  

 1, nr. 1. Som en konsekvens heraf skal afdelingerne ikke indbetale bidrag til  

 fonden, jf. § 26, stk. 1, nr. 1.
Som en konsekvens af, at en afdeling for sideaktiviteter ikke kan opnå  

 støtte fra dispositionsfonden, er der jf. § 42 a, åbnet mulighed for, at  

 afdelingen årligt kan foretage passende henlæggelser til konsolidering af  

 afdelingens økonomi.
Hvis der opstår et overskud skal dette dog anvendes i  

 overensstemmelse med gældende regler.
 Endelig er der fastsat særlige regler vedrørende det offentlige tilsyn.
 Tilsynet med sideaktivitets-afdelingerne føres således af den  

 kommunalbestyrelse, som fører tilsyn med selskabet (selskabets  

 hjemstedskommune). Regnskaberne for de pågældende afdelinger skal derfor  

 sendes til denne kommune, jf. § 49, stk. 2, og § 59, stk. 2, i bekendtgørelse  

 nr. 251.
For visse sideaktiviteter gælder, at der ikke er krav om, at de indgår i  

 en af de nævnte sideaktivitets-afdelinger.
Det drejer sig om sideaktiviteter,  

 der enten ligger tæt på selskabernes kerneaktiviteter (hovedformål) uden dog  

 at være kerneaktiviteter, eller har et meget begrænset omfang, jf. nærmere  

 herom i afsnit 5.
4. Gennemgang af ændringer i konti i  

 selskabsregnskabet I konsekvens af de nye regler om de almennyttige boligselskabers formål  

 m.v., herunder indførelsen af særlige afdelinger vedrørende nærmere angivne  

 sideaktiviteter, foretages nødvendige ændringer i selskabskontoplanen.
 Det skal navnligt fremhæves, at tilgodehavender/gæld til  

 sideaktivitets-afdelingerne særskilt skal angives på selskabets balance.
 Der optages endvidere en ny fast note i selskabet med oplysning om  

 sideaktiviteter i selskab og afdelinger.
4.1 Regnskab for selskab 4.1.1. Resultatopgørelse 4.1.1.1 Udgifter Konto 514 Kontorlokaleudgifter (inkl. afskrivning,  

 administrationsejendom) I forbindelse med erhvervelse af egen administrationsbygning eller i  

 forbindelse med lejede administrationslokaler med fremlejemulighed kan der  

 periodevis være behov for udlejning af ubenyttede arealer til fremmede.
 Ved en sådan udlejning opnås lejeindtægter, som skal indtægtsføres på  

konto 602.22 Udlejningsindtægt m.v., kontorlokaler . Den faste note  

 til konto 514 ændres således, at eventuel udlejningsindtægt vises.
Konto 516 Særlige aktiviteter På konto 516 bogføres udgifter vedrørende særlige aktiviteter, hvori kan  

 indgå sideaktiviteter, der ikke kræves udskilt i særskilte  

 sideaktivitets-afdelinger.
Det drejer sig om udgifter ved udgivelse af  

 beboerblade o.lign., ved egen kursusvirksomhed, ved iværksættelse af sociale  

 aktiviteter og fritidsaktiviteter o.lign., ved udgivelse af publikationer og  

 bøger om almennyttig boligvirksomhed m.v., samt ved afholdelse af  

 arkitektkonkurrence i forbindelse med offentligt støttet byggeri.
 Der er krav om en note til konto 516. I noten angives oplysninger om  

 udgifter (konto 516) og indtægter (konto 602.23-27) ved beboerbladsdrift,  

 egen kursusvirksomhed, publikationer/bøger m.v., sociale projekter m.v. og  

 arkitektkonkurrencer.
 Visse af disse virksomhedsområder er helt eller delvist sideaktiviteter.  

 Vedrørende disse sideaktiviteter er der ikke krav om udskillelse i særskilte  

 sideaktivitets-afdelinger, jf. afsnit 5.
Det samme gælder udgifter til administration af erhvervslokaler, kapitel  

 12 institutioner og boliger, erhvervelse af private ejendomme og diverse  

 kollektive anlæg m.v. i en afdelings regi, jf. afsnit 5. Udgifterne indgår  

 dog i administrationsudgifterne under konto 501-515. De nævnte  

 sideaktiviteter er organiseret i almindelige almennyttige bolig- og  

 erhvervsafdelinger.
Administrationsudgiften indgår i de generelle  

 administrationsudgifter.
 Udgifter til selskabets egen administrationsbygning henføres til konto  

 514.
Konto 532 Renteudgifter (inkl. kurstab, obligationer m.v.) Det præciseres, at kurtage m.v. i forbindelse med forvaltning af  

 obligationer bogføres på konto 532. Den faste note ændres, således at der  

 tilføjes konto 532.6 Kurtage m.v., obligationsbeholdning og konto  

 532.7 Andet (p.t. konto 532.6) .
4.1.1.2 Indtægter Konto 601 Administrationsbidrag Administration af eksterne foretagender opdeles med de nye regler  

 henholdsvis i administration af andet støttet boligbyggeri, hovedaktivitet og  

 i administration af sideaktivitets-afdelingerne.
Konto 601.2 ændres derfor til alene at omfatte administration af  

 andet støttet boligbyggeri indenfor et selskabs hovedformål.
På denne  

 underkonto posteres indtægter fra drifts-administration af andet offentligt  

 støttet boligbyggeri som f.eks. andre boligselskaber, selvejende ungdoms- og  

 ældrebolig-institutioner samt private andelsboliger med tilsagn efter  

 boligbyggeriloven.
 Under konto 601.3 indtægtsføres administrationsgebyr fra  

 sideaktivitets-afdelinger (bogføring, regnskabsaflæggelse, revision o.lign.).
Konto 602 Lovmæssige gebyrer m.v. og særlige ydelser På konto 602 er hidtil alene indtægtsført lovmæssige gebyrer m.v.
Gebyrer  

 m.v. kan kun opkræves i det omfang, der er hjemmel i lov el.lign.
 Efter gennemførelsen af reglerne om almennyttige boligselskabers  

 sideaktiviteter er det fundet hensigtsmæssigt, at indtægter vedrørende  

 særlige ydelser kan modregnes inden fastsættelsen af det kostægte  

 administrationsbidrag.
 Da modregning i større omfang direkte på udgiftskonti ikke anses for at  

 være i overensstemmelse med årsregnskabsloven, er det fundet mest korrekt at  

 postere disse indtægter vedrørende særlige ydelser på konto 602.
Der er fortsat foretaget en udtømmende registrering af hvilke indtægter,  

 der kan indgå på kontoen.
Indtægter, som ikke falder inden for de beskrevne  

 underkonti, kan ikke bogføres på konto 602.
 Konto 602.21 Refusion af lønudgifter m.v.
Kontoen benyttes ved udlån af medarbejdere til særligt  

 byfornyelsesselskab, eksportselskab, ekstern ejendomsadministration,  

 administration af ferieboliger, intern teknisk rådgivning og intern  

 håndværksvirksomhed.
Refusionen udredes af de særlige  

 sideaktivitets-afdelinger og skal beregnes til dækning fuldt ud af udgifter  

 til løn, pension, sociale ydelser, kontorhold m.v.
Konto 602.22 Udlejningsindtægt m.v., kontor-lokaler Der henvises til konto 514.
 Konto 602.23 Annonceindtægt m.v., beboerblade o.lign.
 Annonceindtægter fra et beboerblad, som selskabet udgiver, bogføres på  

 denne konto.
 Konto 602.24 Deltagerbetaling, kursusvirksomhed o.lign.
 Indtægter fra selskabets egen kursusvirksomhed o.lign. med  

 deltagerbetaling, bogføres på denne konto.
 Konto 602.25 Salg af publikationer, EDB-programmer o. lign.
 Salgsindtægter fra publikationer, bøger, EDB-programmer o.lign., bogføres  

 på denne konto.
 Konto 602.26 Tilskud til sociale projekter o.lign.
 Offentligt tilskud el.lign. til sociale aktiviteter og fritidsaktiviteter  

 o.lign., som selskabet iværksætter, bogføres på denne konto.
 Det bemærkes, at sociale projekter m.v. typisk gennemføres på  

 afdelingsniveau og derfor ikke bogføres i selskabets drift.
Konto 602.27 Tilskud til arkitektkonkurrencer I det omfang selskabet opnår tilskud til afholdelse af  

 arkitektkonkurrencer vedrørende nyt almennyttigt boligbyggeri, renovering  

 el.lign., bogføres beløbet på konto 602.27.
4.1.2. Balance 4.1.2.1 Aktiver Konto 715 Kapitalindskud, sideaktiviteter Selskabet kan af midler fra sin arbejdskapital indskyde kapital i  

 sideaktivitets-afdelingerne.
Indskuddet skal ske på markedsbestemte vilkår.
Kapitalindskuddet optages på konto 715. Samtidig bindes under  

 arbejdskapitalen et tilsvarende beløb.
Kapitalindskuddet specificeres under  

 den faste note til konto 805 Arbejdskapital .
Konto 721.2 Tilgodehavender, afdelinger, sideaktiviteter Sideaktivitets-afdelingerne har status som almennyttige afdelinger.
Der er  

 således adgang til fælles forvaltning af midler fra selskab,  

 sideaktivitets-afdelinger og øvrige afdelinger.
 Udlån ved mellemregning eller andet til en sideaktivitets-afdeling  

 forrentes efter særlige regler i bekendtgørelsen om almennyttig  

 boligvirksomhed § 38, stk. 4. Udlån til disse afdelinger skal mindst  

 forrentes med en rentesats svarende til Danmarks Nationalbanks diskonto med  

 tillæg af 2 pct.-point.
 Nuværende konto 721 ændres til 721.1.
4.1.2.2. Passiver Konto 821.2 Gæld, afdelinger, sideaktiviteter Sideaktivitets-afdelinger med midler i selskabets fællesforvaltning  

 forrentes mindst med samme minimumsrente, som også gælder for øvrige  

 afdelinger, diskontoen med fradrag af 2 pct.-point.
 Nuværende konto 821 ændres til 821.1.
Eventualforpligtelser Påtager et almennyttigt boligselskab sig en garantiforpligtelse for en  

 sideaktivitets-afdeling, f.eks. for afdelingen for ekstern  

 ejendomsadministration skal garantistillelsen ske på markedsbestemte vilkår.  

 Garantistillelsen oplyses under eventualforpligtelser.
4.1.3. Faste noter 4.1.3.1 Sideaktiviteter i selskab og afdelinger Sideaktiviteter efter de nye regler vil som nævnt ovenfor kunne foregå i  

 regi af selskabet, sideaktivitets-afdelingerne og øvrige afdelinger af  

 selskabet.
Det er derfor fundet hensigtsmæssigt at foretage en samlet opgørelse af de  

 konkrete sideaktiviteter for hvert regnskabsår.
Opgørelsen skal, som  

 tidligere nævnt, fremgå af en ny fast note.
 For hver aktivitet er der henvist til den relevante bestemmelse i  

 bekendtgørelsen om de almennyttige boligselskabers sideaktiviteter.
Ved hver aktivitet anføres endvidere omsætning, driftsresultat og  

 egenkapital.
Der foretages ikke sammentælling, idet aktiviteterne kan være af  

 forskellig karakter.
Opgørelsen viser selskabets og afdelingernes engagement  

 i de pågældende aktiviteter.
 Vedrørende etablering og indskud i et særligt byfornyelsesselskab (punkt  

 16) samt etablering og indskud i et eksportselskab til salg i udlandet af  

 viden om boligbyggeri og boligadministration (punkt 17) skal der imidlertid  

 tillige gives oplysninger om de pågældende eksterne selskabers omsætning,  

 driftsresultat og egenkapital.
Det bemærkes i denne forbindelse, at kommunalbestyrelsen hvert år inden  

 den 1. juni - første gang den 1. juni 1997 - skal indsende en række  

 oplysninger til Bygge- og Boligstyrelsen om de nævnte eksportselskaber.
Det  

 drejer sig om følgende oplysninger:
- En angivelse af de eksportselskaber, som de almennyttige boligselskaber  

 har oprettet, - oplysninger om de investeringer, som de almennyttige boligselskaber har  

 foretaget i eksportselskaberne, - eksportselskabernes aktivitetsområde, og - eksportselskabernes driftsresultater (i form af et revideret  

 årsregnskab).
 De nævnte oplysninger vil indgå i en særlig rapport, som Boligministeriet  

 hvert år afgiver til EU-kommissionen om boligselskabernes engagement i  

 eksportselskaberne.
5. Gennemgang af konti i regnskaber for  

 sideaktivitets-afdelinger De nye regler for boligselskabernes sideaktiviteter kan medføre oprettelse  

 af indtil fire særlige, almennyttige afdelinger, hvis virksomhed alene  

 omfatter aktiviteter uden for et selskabs hovedformål.
Det bemærkes, at det  

 ikke er alle sideaktiviteter, som skal bogføres i en af de fire  

 sideaktivitets-afdelinger.
Visse sideaktiviteter kræves ikke udskilt i  

 særlige sideaktivitets-afdelinger, jf. bemærkningerne nedenfor samt  

 kommentarerne til konto 516 Særlige aktiviteter .
 Til de 4 sideaktivitets-afdelinger henføres:
 1000-konti Ekstern ejendomsadministration o.lign.
2000-konti Opførelse og drift af ferieboliger 3000-konti Intern teknisk rådgivning og intern håndværksvirksomhed 4000-konti Indskud m.v. i andre virksomheder.
Det bemærkes endvidere, at der er indført nye fire cifferede-kontonumre i  

 kontoplaner for sideaktivitets-afdelingerne.
Ciffer nr. 1 i kontonumret  

 angiver entydigt, at det drejer sig om en sideaktivitets-afdeling, og hvilken  

 af de fire mulige sideaktivitets-afdelinger kontonumret henhører til.  

 Anvendelsen af ciffer nr. 2 følger opbygningen af resultatopgørelse og  

 balance i øvrige afdelingsregnskaber.
Der kan ikke benyttes andre kontonumre  

 end de i bilaget til bekendtgørelsesændringen anførte.
I det følgende gennemgås hvilke aktiviteter, der falder ind under de  

 nævnte afdelinger.
Der er samtidig henvist til den relevante bestemmelse i  

 bekendtgørelsen om de almennyttige boligselskabers sideaktiviteter:
 1000-konti Ekstern ejendomsadministration o.lign.:
- Administration af opførelse og drift af erhvervslokaler i almennyttigt  

 byggeri (§ 2), som en afdeling ikke har skøde på, - administration af opførelse og drift af kapitel 12 institutioner (§ 3),  

 som en afdeling ikke har skøde på, - administration af drift af kommunale beboelsesejendomme (§ 8), - administration af opførelse og drift af visse andre kommunale ejendomme  

 (§ 9), - administration af opførelse og drift af visse kommunale institutioner og  

 selvejende institutioner (§ 10), - administration af drift af visse private udlejningsejendomme (§ 11), - administration af drift af visse private kollegier (§ 12), samt - administration af drift af visse grundejerforeninger og  

 ejerlejlighedsforeninger (§ 13).
 2000-konti Opførelse og drift af ferieboliger:
 - Ejerskab, administration af opførelse og drift af ferieboliger (§ 5,  

 stk. 1).
 3000-konti Intern teknisk rådgivning og intern  

 håndværksvirksomhed:
 - Udførelse af intern teknisk rådgivning og intern håndværksvirksomhed (§  

 15).
 4000-konti Indskud m.v. i andre virksomheder:
- Indskud i visse kollektive anlæg o.lign. (§ 7, stk. 2), - indskud i danske håndværksvirksomheder (§ 16), - indskud i virksomheder, som leverer varer, tjenesteydelser eller  

 entreprenørydelser til almennyttige boligselskaber (§ 17), - indskud eller foreningsandele i almennyttige andelsselskaber, dvs.  

 selskaber hvis eneste formål er at administrere støttet byggeri (§ 18), - indskud i almennyttige forretningsførerselskaber og i godkendte  

 byfornyelsesselskaber (§ 19), - etablering og indskud i et særligt byfornyelsesselskab (§ 20), - etablering og indskud i et eksportselskab til salg i udlandet af viden  

 om boligbyggeri og boligadministration (§ 21), samt - udlån af medarbejdere til de i §§ 20 og 21 omtalte selskaber (§ 22).
I modsætning til øvrige almennyttige afdelinger behøver  

 sideaktivitets-afdelingerne ikke nødvendigvis at have skøde på en eller flere  

 ejendomme.
En sideaktivitets-afdeling kan dog omvendt godt have skøde på  

 f.eks. en kontor- og værkstedsejendom Sideaktiviteter, der ikke indgår i særskilte afdelinger Om en række sideaktiviteter gælder, at de enten ligger tæt på selskabernes  

 kerneaktiviteter (hovedformål) uden dog at være kerneaktiviteter, eller at de  

 har et meget begrænset omfang.
Disse aktiviteter indgår ikke i særlige  

 sideaktivitetsafdelinger.
 For disse sideaktiviteter gælder i stedet, at der skal gives nærmere  

 oplysninger om aktiviteterne i noter i henholdsvis selskabsregnskabet og  

 afdelingsregnskaberne.
 Det drejer sig om følgende aktiviteter:
- Ejerskab, administration af opførelse og drift af erhvervslokaler i  

 almennyttigt byggeri (§ 2), - ejerskab, administration af opførelse og drift af kapitel 12  

 institutioner og boliger (§ 3), - ejerskab, administration af opførelse og drift af kursuslokaler (§ 5,  

 stk. 2), - erhvervelse af eksisterende private ejendomme med henblik på omdannelse  

 til boliger, der falder inden for formålet (§ 6), - ejerskab, administration af opførelse og drift af diverse kollektive  

 anlæg m.v. (§ 7, stk. 1), - iværksættelse af sociale aktiviteter og fritidsaktiviteter o.lign. (§  

 14), - udgivelse af publikationer og bøger om almennyttig boligvirksomhed samt  

 sælge EDB-programmer (§ 23), og - afholdelse af udgifter til arkitektkonkurrence i forbindelse med  

 offentligt støttet byggeri (§ 24).
 Bilagsfortegnelse:
 Bilag A: Bygge- og Boligstyrelsens bekendtgørelse nr. 99 af 4. februar  

 1994 om almennyttig boligvirksomhed.
 Bilag B: Bygge- og Boligstyrelsens bekendtgørelse nr. 253 af 8.  

 april 1994 om ændring af bekendtgørelse om almennyttig boligvirksomhed  

 (Midlertidig nedlæggelse af bolig uden bortfald af offentlig støtte, ændring  

 af kontoplan).
 Bilag C: Bygge- og Boligstyrelsens bekendtgørelse nr. 527 af 20.  

 juni 1994 om ændring af bekendtgørelse om almennyttig boligvirksomhed  

 (Bestyrelsesvederlag).
 Bilag D: Bygge- og Boligstyrelsens bekendtgørelse nr. 161 af 14.  

 marts 1995 om ændring af bekendtgørelse om almennyttig boligvirksomhed.
 Bilag E: Bygge- og Boligstyrelsens bekendtgørelse nr. 251 af 2.  

 april 1996 om ændring af bekendtgørelse om almennyttig boligvirksomhed.
 Bilag F: Bygge- og Boligstyrelsens bekendtgørelse nr. 565 af 21.  

 juni 1996 om ændring af bekendtgørelse om almennyttig boligvirksomhed (inkl.  

 bilag 1-4).
