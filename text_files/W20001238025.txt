Den 16-årige henvendte sig på ny i sygehusets  

 lægevagtkonsultation 2 døgn senere, hvor han efter  

 undersøgelse blev henvist til kirurgisk afdeling på mistanke om  

 indeklemt brok.
Ved den efterfølgende operation blev det konstateret,  

 at der var tale om drejning af karrene til højre testikel.  

 Højre testikel måtte bortopereres.
Klage over manglende diagnostik af drejning af  

 testikel Patientklagenævnet fandt, at vagtlægen havde udvist manglende  

 omhu og samvittighedsfuldhed ved sin undersøgelse af den  

 16-årige i forbindelse med pludseligt opståede forværrede  

 smerter i højre side af pungen, som var hævet.
 Patientklagenævnet fandt således, at vagtlægen -  udfra  

 de beskrevne undersøgelsesfund, smerterne på  

 undersøgelsestidspunktet og disses pludselige opståen og  

 forværring - burde have overvejet, at der var tale om en akut  

 behandlingskrævende lidelse og derfor straks have henvist til  

 yderligere vurdering.
