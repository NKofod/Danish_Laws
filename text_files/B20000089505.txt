Bekendtgørelse om beregning af  

 omsætning i konkurrenceloven I medfør af § 7, stk. 4 og 5, og § 12, stk. 4,  

 i konkurrenceloven, jf. lovbekendtgørelse nr. 687 af 12. juli 2000,  

 fastsættes:
Omsætning § 1. Med »omsætning«  

 forstås i denne bekendtgørelse nettoomsætningen i  

 forbindelse med den ordinære drift med fradrag af merværdiafgift  

 og andre afgifter eller skatter, der er direkte forbundet med salget, jf. dog  

 §§ 7-9.
 Stk. 2. En deltagende virksomheds omsætning, jf.  

 konkurrencelovens § 7, stk. 1, eller § 12, stk. 1,  

 opgøres som omsætningen i sidste regnskabsår, jf. dog  

 denne bekendtgørelses §§ 7-9.
 Stk. 3. Omsætningen efter konkurrencelovens § 7,  

 stk. 1, eller § 12, stk. 1, nr. 1, 1. led, opgøres som  

 summen af de deltagende virksomheders omsætning.
Stk. 4. Hvis en eller flere af de deltagende virksomheder  

 efter sidste regnskabsårs afslutning har foretaget en delvis  

 afhændelse af sin virksomhed, skal den del af omsætningen, der  

 kan henføres hertil, fratrækkes i den deltagende virksomheds  

 omsætning.
Omsætning, der kan henføres til aktiver,  

 hvormed der er erhvervet kontrol efter sidste regnskabsårs afslutning,  

 skal lægges til den deltagende virksomheds omsætning.
Koncernomsætning § 2. Omsætningen for en deltagende  

 virksomhed omfatter også omsætningen i tilknyttede virksomheder,  

 jf. § 3. En deltagende eller tilknyttet virksomhed kan også  

 være staten, en kommune, en amtskommune eller et kommunalt  

 fællesskab, jf. § 9.
 Stk. 2. Omsætningen for en deltagende virksomhed  

 omfatter ikke omsætningen mellem den deltagende virksomhed og de  

 tilknyttede virksomheder eller mellem de tilknyttede virksomheder.
 § 3. Ved tilknyttede virksomheder  

 forstås:
 1)	Dattervirksomheder; det vil sige virksomheder m.v., hvori en  

 deltagende virksomhed direkte eller indirekte kan udøve den i  

 aktieselskabslovens § 2 angivne bestemmende indflydelse.
 2)	Modervirksomheder; det vil sige virksomheder m.v., der kan  

 udøve bestemmende indflydelse i en deltagende virksomhed.
 3)	Andre virksomheder, hvori en modervirksomhed kan udøve  

 bestemmende indflydelse.
 4)	Virksomheder, hvori flere virksomheder m.v., som er nævnt i  

 nr. 1 til 3, i fællesskab kan udøve bestemmende indflydelse.
 5)	Virksomheder, der uden at være omfattet af nr. 1-4, er  

 undergivet fælles ledelse m.v., som omhandlet i § 4 i  

 bekendtgørelse nr. 1029 af 17. december 1997 om aftaler inden for  

 samme virksomhed eller koncern.
 § 4. Når to eller flere deltagende  

 virksomheder enten i fællesskab eller en eller flere af de deltagende  

 virksomheder sammen med tredjemand udøver bestemmende indflydelse i en  

 anden virksomhed (joint venture), jf. konkurrencelovens § 12 a,  

 stk. 1, nr. 2, indgår joint venturets omsætning i hver af de  

 deltagende virksomheders omsætning i forhold til disses deltagelse i  

 joint venturet.
 Stk. 2. Omsætningen efter stk. 1 omfatter ikke  

 omsætningen mellem joint venturet og hver af de deltagende virksomheder  

 eller en med dem tilknyttet virksomhed.
Anden omsætning § 5. Har en deltagende virksomhed indgået  

 lignende aftaler med andre virksomheder, medregnes disse virksomheders  

 omsætning i den samlede omsætning efter konkurrencelovens  

 § 7, stk. 1.
 Stk. 2. Den samlede omsætning omfatter ikke  

 omsætning mellem de virksomheder, der er nævnt i stk. 1.
 Brancheforeninger m.v.
 § 6. Omsætningen, jf. konkurrencelovens  

 § 7, stk. 1, i en brancheforening eller i en anden sammenslutning,  

 der må sidestilles hermed, beregnes som den samlede omsætning for  

 foreningens medlemmer med tillæg af foreningens egen  

 omsætning.
 Stk. 2. Foreningens omsætning efter stk. 1  

 opgøres med fradrag af omsætning mellem foreningens medlemmer og  

 mellem foreningen og dens medlemmer.
Finansielle virksomheder § 7. For forsikringsselskaber anvendes i stedet  

 for omsætning værdien af de tegnede bruttopræmier, som  

 omfatter samtlige modtagne eller fremtidige beløb i henhold til  

 forsikringsaftaler, der er tegnet af disse selskaber eller for deres regning,  

 herunder udgående genforsikringspræmier, efter fradrag af skatter  

 eller skattelignende afgifter, der opkræves på grundlag af  

 præmiebeløbet eller forsikringssummen.
 § 8. For kreditinstitutter og andre finansielle  

 virksomheder anvendes i stedet for omsætning summen af følgende  

 indtægter i givet fald med fradrag af merværdiafgift og andre  

 skatter, der står i direkte relation til disse  

 indtægter:
 1)	Renteindtægter m.v.
 2)	Udbytte af aktier m.v. og andre kapitalandele.
 3)	Gebyr- og provisionsindtægter m.v.
 4)	Kursreguleringer af værdipapirer og valuta m.v., såfremt  

 disse samlet er positive.
 5)	Andre ordinære indtægter.
 Stk. 2. For virksomheder omfattet af bekendtgørelse nr.  

 10991 af 18. februar 1999 om regnskabsaflæggelse m.v. for  

 pengeinstitutter, sparevirksomheder og visse kreditinstitutter beregnes  

 indtægterne i stk. 1 i overensstemmelse med  

 bekendtgørelsens § 43, §§ 45-46 og §§ 48-49.
 Stk. 3. For virksomheder omfattet af bekendtgørelse nr.  

 10992 af 14. december 1999 om regnskabsaflæggelse m.v. for  

 realkreditinstitutter og realkreditkoncerner beregnes indtægterne i  

 stk. 1 i overensstemmelse med bekendtgørelsens § 40,  

 §§ 42-43 og §§ 45-46.
 Stk. 4. For virksomheder omfattet af bekendtgørelse nr.  

 10002 af 10. januar 1996 om regnskabsaflæggelse for  

 fondsmæglerselskaber beregnes omsætningen i stk. 1 i  

 overensstemmelse med bekendtgørelsens § 9, pkt. 1, pkt. 3-4 og  

 pkt. 6-7.
Stat, kommuner og amtskommuner § 9. For staten anvendes i stedet for  

 omsætning de samlede bruttoudgifter til drift og anlæg for det  

 pågældende ministerområde for det seneste  

 regnskabsår, jf. hovedarterne 1 og 3 i statens kontoplan.
 Stk. 2. For en kommune eller en amtskommune anvendes i stedet  

 for omsætning de samlede bruttoudgifter til drift og anlæg for  

 det seneste regnskabsår, jf. hovedarterne 1-2 og 4 i den kommunale  

 kontoplan.
Stk. 3. Stk. 2 finder tilsvarende anvendelse for  

 kommunale fællesskaber, jf. § 60 i lov om kommunernes styrelse.  

 Dette gælder dog ikke, hvis det kommunale fællesskab  

 aflægger regnskab efter årsregnskabsloven.
I så fald finder  

 § 1 anvendelse.
Omsætning i Danmark § 10. Omsætningen i Danmark, jf.  

 konkurrencelovens § 12, stk. 1, omfatter salg af varer eller  

 tjenesteydelser til kunder, som på tidspunktet for aftalens  

 indgåelse er hjemmehørende i Danmark.
Omregning af omsætning til danske kroner § 11. Omsætning i fremmed valuta omregnes  

 til danske kroner efter den gennemsnitlige vekselkurs i virksomhedens sidste  

 regnskabsår.
Overskridelse af omsætnings- og  

 markedsandelsgrænser § 12. Undtagelsen i konkurrencelovens § 7,  

 stk. 1, fra forbudet i lovens § 6, stk. 1, gælder, selv  

 om de deltagende virksomheder overskrider de nævnte omsætnings-  

 og markedsandelsgrænser med højest en tiendedel i to på  

 hinanden følgende regnskabsår.
 Stk. 2. Bestemmelsen i stk. 1 finder ikke anvendelse,  

 såfremt overskridelsen af de nævnte grænser for  

 omsætning og markedsandel er resultatet af en fusion, jf.  

 konkurrencelovens § 12 a, stk. 1.
Ikrafttræden § 13. Bekendtgørelsen træder i kraft  

 den 1. oktober 2000.
 Stk. 2. Bekendtgørelse nr. 1030 af 17. december 1997 om  

 beregning af omsætning m.v. i konkurrencelovens § 7, stk. 1,  

 ophæves.
