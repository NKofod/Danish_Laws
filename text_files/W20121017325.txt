Offererstatningslovens § 7, nævnets j.nr. 11-520-21290 Ansøger var ansat i en bank, hvor der på et personalemøde efter bankens lukketid blev afholdt et møde, som reelt var en røveriøvelse.
Personalet fik først at vide, at der var tale om en øvelse, efter at røveren havde indfundet sig.
Den leder, der havde planlagt øvelsen, blev idømt 60 dages betinget fængselsstraf for medvirken til trusler efter straffelovens § 266 samt for overtrædelse af § 235 ved at have forårsaget unødvendig udrykning fra politiet.
Ansøger blev sygemeldt på grund af psykisk chok.
Nævnet henviste ansøger til at rette sit krav til arbejdsgiveren, jf.
DL. 3-19-2. Arbejdsgiveren mente imidlertid ikke at skulle hæfte for lederens handlinger.
Herefter behandlede nævnet efter omstændighederne ansøgningen.
