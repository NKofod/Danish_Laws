 Ved beregningen af værdien af jordbeholdninger ved overtagelse af en  

 landbrugsejendom pr. 1. august, skulle værditilvæksten tage udgangspunkt i en  

 værdi af såsæd og gødning, og kun beregnes til det tidspunkt, hvor afgrøderne  

 var høstmodne.
 Gårdejer A klagede over, at de stedlige skattemyndigheder havde forhøjet  

 hans selvangivne indkomst for 1985 med 16.175 kr., idet jordbeholdninger ved  

 købet af en landbrugsejendom var ansat til 162.000 kr. mod selvangivet  

 178.175 kr.
Det fremgik af sagen, at klageren i henhold til skøde ultimo juni 1985  

 havde erhvervet en landbrugsejendom pr. 1. august 1985. Overdragelsessummen  

 for den faste ejendom var aftalt til 1.030.000 kr.
Afgrøderne af korn og raps  

 var ikke høstet på overdragelsestidspunktet.
Ved beregningen af værdien af jordbeholdninger til 162.000 kr. var de  

 stedlige skattemyndigheder gået ud fra 2 forudsætninger, som begge var  

 anfægtet af klagerens repræsentant.
Beregningen af tilvæksten havde som  

 udgangspunkt en værdi på 0 efter såning og gødning, og tilvækstperioden var  

 beregnet frem til høsttidspunktet.
Klagerens repræsentant gjorde gældende, at beregningen skulle tage  

 udgangspunkt i en værdi af udsæd og gødning, der kunne opgøres til 51.000  

 kr., således at tilvæksten skete som en forøgelse af denne værdi, samt  

at vækstperioden skulle beregnes frem til det tidspunkt, hvor afgrøden  

 var moden og klar til høst, idet der ikke skete nogen værdiforøgelse efter  

 dette tidspunkt.
Klagerens afgrøder var modne den 15. august og tilvæksten i  

 hans ejertid var derfor foregået over 15 dage ud af en samlet vækstperiode på  

 137 dage.
 Repræsentanten opgjorde på denne baggrund værdien af jordbeholdningerne på  

 overtagelsestidspunktet således:
 Landsskatteretten fandt at måtte være enig med det af klagerens revisor  

 anførte, hvorefter det ved beregningen af værdien af jordbeholdningerne pr.  

 1. august skulle lægges til grund, at værditilvæksten standsede på det  

 tidspunkt, hvor afgrøderne var høstmodne, og at værditilvæksten skete  

 som en forøgelse af værdien af en udgangsbeholdning af såsæd og gødning m.v.,  

 således at værdistigningen pr. dag, og dermed værdireduktionen for klagerens  

 ejerperiode, blev mindre end med udgangspunkt i en værdi på 0.
 Da klageren endvidere efter det for Landsskatteretten oplyste opfyldte  

 betingelserne for at foretage fradrag for overtagne jordbeholdninger, blev  

 den påklagede ansættelse nedsat med 179.431 kr. -162.000 kr., eller med  

 17.431 kr.
 LV 1987, R 2.3.
 (* 1) offentliggjort i Skat 1989, nr. 2, side 141.
