I.
Lønberegning og lønfradrag ved til- og fratræden samt fravær.
 I forbindelse med arbejdet i det paritetiske nævn for den offentlige  

 sektor i øvrigt er der opnået enighed om følgende ordning vedrørende  

 lønberegning/-fradrag:
 Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som 1/40  

 af ugelønnen for de timer, den ansatte er berettiget til løn.
 Efter arbejdstidsnedsættelsen i henhold til lov nr. 123 af 31. marts 1985  

 om fornyelse og forlængelse af kollektive overenskomster og aftaler m.v.  

 foretages lønberegning med 1/39.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
 Ved lønfradrag i forbindelse med 1. hele fraværsdag i en sygeperiode  

 (karensdag) finder bestemmelserne i finansministeriets cirkulære af 5.  

 oktober 1984 anvendelse.
 Ordningen har virkning fra den 1. august 1985 og kan opsiges med 3  

 måneders varsel, dog tidligst til den 1. april 1987.
 II. ad § 1. Arbejdstid.
 Den normale ugentlige arbejdstid nedsættes pr. 1. januar 1987 til 39  

 timer.
 Den i § 2 nævnte ugeløn ændres ikke i forbindelse med  

 arbejdstidsnedsættelsen.
 III. ad § 2, stk. 1. Løn, og § 4. Særlig lønregulering.
 Grundlønnen forhøjes med virkning fra 1. april 1985 og 1. april 1986 med  

 henholdsvis 1,758 og 1,258 af den pr. 1. oktober 1984 gældende løn.
 Herudover forhøjes grundlønnen evt. pr. 1. oktober 1985 og 1. oktober 1986  

 med det i henhold til protokollat til overenskomstens pkt. 4 beregnede beløb.
 Med hensyn til lønnen pr. 1.4.1985, 1.10.1985 og 1.4.1986 se bilag 1.
 IV. ad § 2, stk. 3 og 4.
 Tillæggene reguleres pr. 1.4.1985 og 1.4.1986 med henholdsvis 1,758 og  

 1,25 pct..
 Tillægget i henhold til stk. 3 udgør herefter følgende beløb:
 V. ad § 3.
 Det bemærkes, at lov nr. 575 af 27. oktober 1982 om begrænsning af  

 lønstigninger og om ændringer af takt- og dyrtidsregulering m.v., § 3, samt  

 lov om ændring af denne lov nr. 237 af 23. maj 1984 (fortsat ændring af  

 dyrtidsregulering) bestemmer, at dyrtidsregulering på grundlag af  

 reguleringspristallet for januar 1983 og følgende pristal til og med  

 reguleringspristallet for januar 1987 bortfalder.
 Lov nr. 297 af 4. juni 1986 om bortfald af automatisk regulering af  

 arbejdsvederlag m.v. på grundlag af reguleringspristallet bestemmer, at  

 reguleringer på grundlag af reguleringspristallet for april 1987 og følgende  

 pristal bortfalder.
 VI. ad § 6. Forskudt arbejdstid og holddrift.
Optjening af frihed i henhold til § 6, stk. 5, 3. afs., berøres ikke af  

 arbejdstidsnedsættelsen.
Der skal således fortsat efter 1. januar 1986  

 arbejdes 40 timer for at optjene 3 timers frihed.
 Eventuelle tvivlsspørgsmål forelægges finansministeriet.
P.
M.
V.
E.
B.
Liselotte Christensen O V E R E N S K O M S T Overenskomsten omfatter følgende statsinstitutioner:
Arkitektskolen i Århus Danmarks Journalisthøjskole Danmarks Lærerhøjskole Danmarks Statistik Det regionale edb-center ved Aarhus Universitet (RECAU) Direktoratet for arbejdstilsynet Farvandsdirektoratet Forsvarsministeriets trykkeri Generaldirektoratet for DSB Geodætisk Institut Miljøstyrelsens grafiske værksted, Silkeborg Post- og Telegrafvæsenets trykkerier i København Zoologisk museum ved Københavns Universitet Aarhus Universitet § 1.  Arbejdstid.
Den normale arbejdstid er 40 timer ugentlig, der placeres mellem kl. 7.00 og 17.00.
 Stk. 2.  Med hensyn til evt. frihed juleaftensdag,  

 nytårsaftensdag, grundlovsdag og 1. maj følges de ved institutionen før 1.  

 oktober 1982 gældende regler.
 § 2.  Løn.
 Grundlønnen udgør pr. 1. oktober 1982 følgende beløb pr. uge:
 Stk. 2.  Lønnen forhøjes med 50,00 kr. pr. uge den 1.  

 april 1983 med 75,00 kr. pr. uge den 1. oktober 1983, med 50,00 kr. pr. uge  

 den 1. april 1984 og med 55,00 kr. pr. uge den 1. oktober 1984.
 Stk. 3.  Til typografer, der har været ansat i 10 år ved  

 samme institution i henhold til en overenskomst med Dansk Typograf-Forbund,  

 ydes et tillæg på 2.000 kr. pr. år, der udbetales 1. maj.
 Med virkning fra 1. maj 1984 forhøjes tillægget til 2.100 kr. pr. år.
 Stk. 4.  Der kan i overenskomstperioden - efter  

 forhandling melle overenskomstens parter - aftales personlige tillæg til de  

 af overenskomsten omfattede personer, når kvalifikationer og/eller særlige  

 arbejdsområder taler herfor.
 § 3.  Dyrtidsregulering.
 For hver fulde 3 points udsving i reguleringspristallet ud over 124  

 (januar 1980 = 100) forhøjes eller nedsættes lønnen i henhold til § 2 med en  

 dyrtidsportion på 0,90 kr. pr. time.
 Stk. 2.  Ved udsving i reguleringspristallet fra 103 til  

 100 nedsættes lønnen med 0,60 kr. pr. time.
 Stk. 3.  Ved udsving i reguleringspristallet på fulde 2  

 points under 100 optages forhandling om reguleringens form.
 Stk. 4.  Regulering i henhold til stk. 1-3 sker på  

 grundlag af reguleringspristallet for januar og juli for tidsrummene  

 henholdsvis 1. april - 30. september og 1. oktober - 31. marts.
 § 4.  Særlig lønregulering.
 Den i henhold til denne overenskomst gældende løn pr. 1. oktober 1984  

 forhøjes eventuelt pr. 1. oktober 1984 i overensstemmelse med pkt. 4 i det  

 protokollat, der er indgået i tilknytning til overenskomsten.
 § 5.  Udbetaling af lønnen.
Lønnen udbetales halv- eller helmånedsvis bagud.
Månedslønnen beregnes  

 efter den til enhver tid gældende grundugeløn i henhold til § 2, stk. 1 og 2,  

 hvortil kommer evt. dyrtidstillæg i henhold til § 3, multipliceret med 4,35.  

 Udbetalingsformen fastsættes ved lokalaftale.
 § 6.  Forskudt arbejdstid og holddrift.
 Ønsker institutionen arbejde udført i flere hold eller forlægning af  

 arbejdstiden før eller efter den i overenskomsten fastsatte ordinære  

 arbejdstid for en eller flere typografer, skal dette så vidt muligt ske med 2  

 dages varsel.
Stk. 2.  Arbejdstiden skal for den enkelte typograf være  

 ensartet for en kalenderuge ad gangen.
Forandring i arbejdstiden kan dog ske  

 for en eller flere sammenhængende dage i ugen.
 Stk. 3.  Betalingen for sådan arbejdstidsforlægning ydes  

 som tillæg til vedkommende typografs ordinære løn og bliver at betale pr. dag  

 eller uge således:
 Kr. 41,50 pr. dag - kr. 249,00 pr. uge, når de ordinære arbejdstimer  

 begynder i tiden fra og med kl. 5 til kl. 7 eller slutter i tiden efter kl.  

 17 til og med kl. 24. Med virkning fra 1. april 1983 forhøjes beløbet til kr.  

 45,00 pr. dag - kr. 270,00 pr. uge.
 Kr. 59,50 pr. dag - kr. 357,00 pr. uge, når de ordinære arbejdstimer helt  

 eller delvis falder inden for tiden fra kl. 24 til kl. 5. Med virkning fra 1.  

 april 1983 forhøjes beløbet til kr. 64,50 pr. dag - kr. 387,00 pr. uge.
 Stk. 4.  Forlægning af arbejdstiden beregnes for en  

 kalenderuge ad gangen.
Forlægning for 1-3 dage betales som for 3 dage og derudover for det antal  

 dage, forlægningen varer.
Bortset fra forlægning af arbejdstiden for 1 eller  

 2 dage skal der således ikke for samme dag betales mere end een gang  

 forlægning og ikke ud over 6 dages forlægning i een uge.
 Forekommer der i en uge forskellige arbejdstider, for hvilke der er  

 fastsat forlægningsgodtgørelser, betales den højeste af de forekommende  

 forlægningssatser i ugen.
 Er en forandring i arbejdstiden forårsaget af, at pågældende typograf skal  

 remplacere på grund af sygdom, ydes forlægningsgodtgørelsen for det antal  

 dage, den nye arbejdstid varer, og med den for pågældende arbejdstid  

 fastsatte forlægningsgodtgørelse.
 Stk. 5.  På områder, hvor arbejdstiden ved  

 holddriftsarbejde på 2. og 3. skift er 40 timer pr. uge, indføres følgende  

 arbejdstidsbestemmelse:
 Den normale ugentlige arbejdstid for den enkelte typograf er 40 timer.
 For hver 40 timer, der arbejdes på 2. og 3. skift, opnås der ret til 3  

 timers betalt frihed, som opspares og gives som hele fridage i det følgende  

 ferieår.
 Det kan lokalt aftales, at arbejdstiden på 2. og 3. skift ændres fra 40  

 timer ugentlig til 37 timer ugentlig uden opsparing af fritid.
 Ved arbejde på 2. og 3. skift i dele af en uge opspares forholdsmæssig  

 fritid.
 Fridagene lægges efter aftale mellem virksomheden og typografen samtidig  

 med aftale om ferielægning.
 En opsparet fridag/time betales med samme beløb som en feriedag/time, der  

 holdes i samme ferieår.
 For opsparede fritimer, der ikke udgør en hel dag, udbetales beløbet  

 sammen med feriegodtgørelsen.
 Ved fratræden beregnes på tilsvarende måde det opsparede antal  

 fridage/timer i den forløbne del af kalenderåret, og antallet af fritimer  

 påføres det af hovedorganisationerne udarbejdede holddriftskort sammen med  

 det til rådighed værende beløb.
 § 7.  Overarbejde.
 Alt overarbejde afspadseres inden for 6 måneder efter overarbejdets  

 udførelse, med mindre der undtagelsesvis indgås aftale mellem  

 tillidsrepræsentanten og institutionen om en længere tidsfrist eller betaling  

 af overarbejdet.
 Stk. 2.  Overarbejde afspadseres/betales med følgende  

 tillæg:
 For den 1., 2. og 3. time 50 pct.
 For den 4. og følgende timer 100 pct.
For overarbejde på søn- og helligdage samt forud aftalte fridage 100 pct.
 § 8.  Betaling for søgnehelligdage.
Der ydes sædvanlig overenskomstmæssig løn for søgnehelligdage.
Ved  

 søgnehelligdage forstås nytårsdag, skærtorsdag, langfredag, 2. påskedag, St.  

 Bededag, Kristi Himmelfartsdag, 2. pinsedag, 1. juledag og 2. juledag,  

 såfremt de pågældende helligdage ikke falder på en søndag.
Grundlovsdag  

 betragtes som 1/2 søgnehelligdag.
 § 9.  Arbejdstøj.
 Der udleveres arbejdstøj ved de enkelte institutioner i henhold til de før  

 1. oktober 1982 gældende regler.
§. 10.  Ferie Der ydes ferie i henhold til ferieloven.
 § 11.  Opsigelsesvarsler.
 Stk. 2.  De ansatte afskediges uden varsel med udgangen  

 af den maned, i hvilken de fylder 70 år.
 § 12.  Socialfond.
 Alle, der er ansat i henhold til overenskomsten, er omfattet af  

 Bogtrykfagets sociale fonde.
 § 13.  Tjenestefrihed.
 Der kan gives typografer adgang til ekstraordinær tjenestefrihed uden løn  

 i tilfælde, hvor det ikke strider mod styrelsens interesser.
 Stk. 2.  Tjenestefrihed, under hvilken der ikke optjenes  

 ret til feriegodtgørelse, kan gives i indtil 1 år ad gangen, dog længst i 3  

 år.
 Stk. 3.  Det er vedkommende styrelses ansvar, at der er  

 en stilling ledig til den pågældende ved tjenestefrihedens ophør.
 § 14.  Medlemskab af arbejdsløshedskasse.
 Institutionerne forpligter sig til fortrinsvis at antage medlemmer af en  

 statsanerkendt arbejdsløshedskasse.
 § 15.  Tillidsrepræsentanter.
 Det er en selvfølge, at den omstændighed, at en typograf fungerer som sine  

 arbejdskammeraters tillidsrepræsentant i forholdet til institutionen, ikke må  

 give anledning til, at hans stilling forringes.
 For at afskedige en tillidsrepræsentant skal der være tvingende grunde, og  

 tillidsrepræsentanten skal have et opsigelsesvarsel, som er 6 uger længere  

 end det ham/hende i henhold til § 11, stk. 1, tilkommende varsel.
 Arbejdsforholdet kan ikke afbrydes, før Dansk Typograf-Forbund har haft  

 lejlighed til at prøve afskedigelsens berettigelse ved en  

 organisationsforhandling eller ved faglig voldgift.
 En sådan organisationsforhandling skal finde sted - eller ønske om faglig  

 voldgift skal være fremsat senest 8 dage efter, at institutionen har  

 tilkendegivet, at den ønsker at afskedige den pågældende tillidsrepræsentant.
 Retsmøde i den faglige voldgift skal afholdes senest 3 uger efter, at  

 forbundet har tilkendegivet, at det ønsker sagen behandlet ved faglig  

 voldgift.
 Stk. 2.  Tillidsrepræsentanten, der bør vælges blandt de  

 to trediedele af personalet, der har højeste anciennitet på arbejdsstedet og  

 har været beskæftiget mindst 1 år ved institutionen, skal udøve sit hverv med  

 rimelig hensyntagen til arbejdets uforstyrrede gang og søge at virke  

 formidlende ved eventuelle uoverensstemmelser.
Stk. 3.  Institutionen skal have meddelelse om, hvem der  

 er valgt til tillidsrepræsentant.
En valgt tillidsrepræsentant er omfattet  

 afoverenskomstens beskyttelsesbestemmelse (afskedigelsesbegrænsning) på alle  

 arbejdspladser med et personale på 6 eller flere personer (lærlinge medregnes  

 ikke).
 Stk. 4.  Valg og anerkendelse af særlige  

 branche-tillidsrepræsentanter forudsætter, at der inden for den pågældende  

 branche i virksomheden normalt er beskæftiget mindst 6 personer, idet  

 hovedtillidsrepræsentanten er branche-tillidsrepræsentant for sin egen  

 branche.
 § 16.  Normen.
 Som regel for behandling af faglig strid gælder den mellem  

 hovedorganisationerne senest vedtagne norm.
 § 17.  Hovedaftale.
 Den mellem Dansk Arbejdsgiverforening og Landsorganisationen i Danmark den  

 31. oktober 1973 indgåede hovedaftale med senere ændringer finder tilsvarende  

 anvendelse på nærværende overenskomstområde.
 § 18.  Overenskomstens løbetid.
 Denne overenskomst træder i kraft 1. oktober 1982 og kan af parterne  

 opsiges med 3 måneders skriftligt varsel til ophør en 1. april, dog tidligst  

 den 1. april 1985.
København, den 13. juni 1983 DANSK TYPOGRAF-FORBUND Dan Lundrup FINANSMINISTERIET P.
M.
V.
E.
B.
Niels Erik Tulstrup PROTOKOLLAT I tilslutning til overenskomsten af dags dato mellem finansministeriet og Dansk Typograf-Forbund om  

 faglærte Overenskomstens dækningsområde.
 1. Overenskomsten omfatter stillinger inden for  

 staten, der fremtidigt oprettes på finansloven som faglærte typografer til  

 besættelse på overenskomstvilkår.
 2. Overenskomsten omfatter eksisterende stillinger -  

 bortset fra tjenestemandsstillinger og tjenestemandslignende stillinger hvor  

 parterne er enige om, at der overvejende udføres typografisk arbejde, og  

 forbundet dokumenterer, at det repræsenterer flertallet af de ansatte i de  

 pågældende stillinger.
 3. Ikke-faglærte, der er ansat i stillinger, der er  

 omfattet af overenskomsten i henhold til protokollatets pkt. 2, overgår til  

 overenskomstens løn- og ansættelsesforhold, under forudsætning af at det kan  

 dokumenteres, at de har 5 års relevant arbejdserfaring og har fulgt eller vil  

 følge fagets relevante efteruddannelseskurser.
 Særlig lønregulering.
 4. Lønnen i henhold til overenskomstens § 2 forhøjes  

 eventuelt pr. 1. oktober 1984 med den gennemsnitlige beløbsmæssige forhøjelse  

 af lønnen til tjenestemænd på skalatrin 15, 16, 17, 18 og 19 (stedtillægssats  

 III), som følger af § 16 i aftale af 28. marts 1983 mellem finansministeriet  

 og tjenestemændenes centralorganisationer om justering af  

 tjenestemandslønninger m.v. pr. 1. april 1983.
 Trykkeriarbejdere.
 5. Ved Geodætisk Institut og Farvandsdirektoratet samt  

 ved Post- og Telegrafvæsenets trykkerier i København, hvor der hidtil har  

 været beskæftiget trykkeriarbejdere, kan der fortsat beskæftiges sådanne i  

 samme omfang som tidligere.
 De pågældende er omfattet af overenskomsten, dog således at ugelønnen  

 udgør følgende beløb pr. 1. oktober 1982:
 Mandlige trykkeriarbejdere 3.310,00 kr.
 Kvindelige trykkeriarbejdere 3.150,00 kr.
 Overgangsbestemmelser.
 6. Til typografer og trykkeriarbejdere, som på  

 overenskomstens underskriftsdato er ansat ved en af nedennævnte  

 institutioner, ydes til modvirkning af eventuel lønnedgang et personligt  

 ureguleret tillæg, der beregnes som forskellen pr. 1. oktober 1982 mellem  

 lønnen efter overenskomstens § 2 og den faktisk udbetalte løn:
Arkitektskolen i Århus Danmarks Lærerhøjskole Danmarks Statistik Direktoratet for arbejdstilsynet Farvandsdirektoratet Forsvarsministeriets trykkeri Generaldirektoratet for DSB Geodætisk Institut Post- og Telegrafvæsenets trykkerier i København Zoologisk Museum ved Københavns Universitet 7. For de i pkt. 6 nævnte typografer udbetales det i  

 overenskomstens § 2, stk. 3 nævnte tillæg med virkning fra det tidspunkt,  

 hvor den pågældende har været ansat i 10 år ved institutionen.
 8. I tilslutning til overenskomstens § 7, stk. 2 er  

 det aftalt, at der på institutioner, hvor der hidtil har været ydet en bedre  

 betaling for 3. overarbejdstime, bevares denne ordning.
 9. I tilslutning til overenskomstens § 11 om opsigelse  

 er det aftalt, at ansatte, der ved overgang til ansættelse efter denne  

 overenskomst, måtte få ringere opsigelsesbestemmelser end hidtil, bevarer  

 sådanne opsigelsesbestemmelser som en personlig ordning.
 10. De forud for 1. oktober 1982 aftalte  

 funktionstillæg ved post- og telegrafvæsenet og geodætisk institut fortsætter  

 uændret.
 11. For typografer ved Danmarks Statistik videreføres  

 følgende bestemmelser i overenskomsten af 11. januar 1980:
- § 2 om arbejdstid, - § 6 om weekend og feriedage, - § 7 om antagelse af arbejdskraft, og - § 9 om lægeundersøgelse.
 12. Parterne er enige om, at evt. særlige ordninger,  

 der ikke har haft hjemmel i hidtidige overenskomster på de enkelte  

 institutioner, løber videre og skal være registreret hos overenskomstens  

 parter inden 1. april 1985 med henblik på under forhandlingerne om fornyelse  

 af nærværende overenskomst fra 1985 at opnå enighed om, hvorvidt sådanne  

 ordninger skal fortsætte efter 1985.
 Evt. ikke-registrerede ordninger bortfalder 1. april 1985.
København, den 13. juni 1983 DANSK TYPOGRAFFORBUND Dan Lundrup FINANSMINISTERIET P.
M.
V.
E.
B.
Niels Erik Tulstrup Bilag 1.
 Bilag 2.
 Institutioner omfattet af overenskomsten pr. 1.12.1985.
 Ud over de på p. 5 nævnte institutioner er følgende institutioner omfattet  

 af overenskomsten:
 Direktoratet for statens luftfartsvæsen.
 Direktoratet for Toldvæsenet.
 Aalborg Universitetscenter.
 Odense Universitetscenter.
 Kildeskattedirektoratet.
 Statens Trykkeri og bibliotek for blinde.
 Forsøgsanlæg Risø.
 Planstyrelsen.
 Hjemmeværnsskolen, Nymindegab.
 Det regionale EDB-center ved Københavns Universitet, RECKU.
 Hertil kommuner evt. institutioner ved hvilke der er oprettet stillinger  

 som faglærte typografer til besættelse på overenskomstvilkår, jf.  

 protokollatets pkt. 1.
