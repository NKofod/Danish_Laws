Den 6. marts 1989 undertegnedes i Helsingfors en overenskomst mellem Danmarks og Finlands regeringer om frihandelen mellem Færøerne og Finland.
 Overenskomsten har følgende ordlyd:
OVERENSKOMST MELLEM DANMARK OG FINLAND OM FRIHANDELEN MELLEM FÆRØERNE OG  

 FINLAND Danmarks og Finlands regeringer, der har til hensigt at fortsætte og udvikle handelen mellem Færøerne og  

 Finland der tager hensyn til, at Færøerne som en selvstyrende del af Danmark  

 tidligere var omfattet af Danmarks medlemskab af Den europæiske  

 Frihandelssammenslutning (EFTA), men ikke omfattedes af Danmarks tilslutning  

 til De europæiske Fællesskaber med henvisning til, at handelen mellem Finland og de øvrige dele af  

 Danmark er baseret på bestemmelserne i aftalerne mellem Finland og Det  

 europæiske økonomiske Fællesskab samt mellem Finland og Den europæiske Kul-  

 og Stålunion og dens medlemsstater og i overensstemmelse med GATT's bestemmelser vedrørende frihandelsområder er blevet enige om følgende:
ARTIKEL 1 Bestemmelserne i frihandelsaftalen mellem Finland og Det europæiske  

 økonomiske Fællesskab samt bestemmelserne i frihandelsaftalen mellem Finland  

 og Den europæiske Kul- og Stålunion og dens medlemsstater, og de til  

 aftalerne knyttede protokoller, tolkningsforklaringer, brevvekslinger og til  

 disse afgivne ensidige udtalelser, finder tilsvarende anvendelse på handelen  

 mellem Finland og Færøerne, med undtagelse af bestemmelserne vedrørende de  

 blandede komiteer, regional anvendelse og opsigelse.
Desuden anvendes  

 frihandelsbestemmelserne på følgende varer:
ARTIKEL 2 Færøerne kan i samme omfang som i forhold til De europæiske Fællesskaber  

 bibeholde fiskale importafgifter, ligesom de i samme omfang kan indføre told  

 eller kvantitative restriktioner med hensyn til Færøernes umiddelbare  

 udviklingsbehov.
Danmark giver Finland meddelelse om indførelse eller ændring  

 af sådan told eller kvantitative restriktioner.
ARTIKEL 3 Alle spørgsmål vedrørende denne overenskomst skal gøres til genstand for  

 konsultationer, som kan begæres af en hvilken som helst af parterne.
Parterne  

 skal uden ophold træde sammen til sådanne konsultationer.
ARTIKEL 4 Denne overenskomst finder anvendelse på varer med finsk eller færøsk  

 oprindelse.
ARTIKEL 5 Enhver af parterne kan opsige denne overenskomst ved skriftlig meddelelse  

 til den anden part.
Overenskomsten ophører med at være gældende tre måneder  

 efter datoen for en sådan meddelelse.
Parterne kan dog fortsætte med at  

 anvende overenskomsten i en periode af ni måneder efter den dato, den er  

 ophørt med at være i kraft.
ARTIKEL 6 Overenskomsten træder i kraft den første dag i den anden måned efter, at  

 parterne har meddelt hinanden, at aftalen er godkendt.
 Denne overenskomst er udfærdiget i to eksemplarer, på dansk og finsk, og  

 begge tekster har samme gyldighed.
 Udfærdiget i Helsingfors, den 6. marts  

 1989.
For Danmarks regering Peter Michaelsen For Finlands regering Pertti Salolainen I henhold til overenskomstens art. 6 træder den i kraft den første dag i  

 den anden måned efter, at parterne har meddelt hinanden, at aftalen er  

 godkendt.
 Denne udveksling af meddelelser blev afsluttet i Helsingfors den 31. juli  

 1989, hvorefter overenskomsten efter sin ordlyd er trådt i kraft den 1.  

 september 1989.
