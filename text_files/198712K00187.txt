Nr LSF 187 Forslag til Lov om ændring af kildeskatteloven Fremsat af Stavad (S) Helen Beim (S) Erling Christensen (S) Pia Gjellerup  

 (S) J.
K.
Hansen (S) Jytte Hilden (S) Lykketoft (S) den 26. januar 1988 § 1 I lovbekendtgørelse nr. 676 af 1. oktober 1986 om opkrævning af indkomst- og formueskat for personer m.v. (kildeskat), som ændret senest ved lov nr. 892 af 22. december 1987, foretages følgende ændring:
 I § 5 indsættes som nyt stk. 4.
» Stk. 4. Hvis et barn, der ved begyndelsen af indkomståret  

 ikke er fyldt 15 år, har arbejde i en erhvervsvirksomhed, hvori forældre, stedforældre eller plejeforældre er hovedaktionærer eller hovedanpartshavere, jf. aktieavancebeskatningslovens § 4, stk. 2 og 3, kan den pågældende erhvervsvirksomhed ikke fradrage lønnen til barnet ved opgørelsen af virksomhedens skattepligtige indkomst, og lønnen skal ikke medregnes ved opgørelsen af barnets skattepligtige indkomst.« Stk. 4 og 5 bliver herefter stk. 5 og 6.
§ 2 Loven træder i kraft ved bekendtgørelsen i Lovtidende og har virkning fra og med indkomståret 1988.
Bemærkninger til lovforslaget Nugældende regler:
Efter gældende regler kan ejere af en erhvervsvirksomhed ikke fradrage lønudgifter til et barn, såfremt virksomheden drives af barnets forældre, stedforældre eller plejeforældre.
Det er endvidere en forudsætning, at barnet ikke er fyldt 15 år ved indkomstårets begyndelse.
Udbetalingen vil i den situation ikke være fradragsberettiget ved opgørelse af virksomhedens (forældrenes) skattepligtige indkomst og ikke skattepligtig hos barnet.
Beløbene vil således være at betragte som udgifter til barnets almindelige underhold, der er skatteopgørelserne uvedkomne.
Denne bestemmelse har virket enkelt og effektivt og har betydet, at skattemyndighederne har været fritaget for at vurdere mindreårige børns eventuelle arbejdsindsats i forældrenes erhvervsvirksomhed.
Bestemmelserne forhindrer spekulation i en udnyttelse af børnenes personfradrag.
Kunne der udbetales løn til egne mindreårige børn med fradragsret, ville det være en oplagt skatteunddragelsesmulighed, da beløb op til personfradraget ville være skattefrie hos barnet.
Endvidere er det en næsten umulig opgave for skattemyndighederne at kontrollere, om børnene rent faktisk udfører et arbejde i forældrenes erhvervsvirksomhed.
 Lovforslagets indhold:
Med lovforslaget udvides ovennævnte bestemmelse til også at gælde lønudbetalingen til egne mindreårige børn fra et anparts- eller aktieselskab, hvor forældrene er hovedanpartshavere eller hovedaktionærer.
Det er i dag ofte en tilfældighed, der afgør, om en mindre virksomhed drives i anpartsselskabsform eller som personligt dreven virksomhed.
Socialdemokratiet mener derfor også, at lønudbetalingen til egne børn bør have den samme skattemæssige behandling, uanset hvilken juridisk form forældrene har valgt at drive virksomheden i.
De samme gode begrundelser, der kan anføres for den nuværende bestemmelse i kildeskattelovens § 5, stk. 3, kan fremføres for det stillede lovforslag.
 Århus-undersøgelse:
Ligningskommissionen i Århus besluttede, at der for indkomståret 1985 skulle foretages en undersøgelse af, i hvor stort omfang der blev udbetalt løn til hovedanpartshaveres børn.
Endvidere, om den løn, der blev udbetalt, stod i et rimeligt forhold til det arbejde, der blev udført.
 Man undersøgte følgende:
1. Om der blev udført arbejde, og om der kunne fremlægges dokumentation, som sandsynliggjorde dette.
Dokumentationen kunne være i form af dagsedler, ugesedler eller anden dokumentation.
2. Om den løn, der blev udbetalt, stod i et rimeligt forhold til det arbejde, der blev udført, og om beløbet blev udbetalt som fast ugeløn, fjortendagesløn, månedsløn eller som timeløn.
Århus skattevæsen måtte hurtigt konstatere, at dokumentationen var særdeles mangelfuld.
Der blev ikke ført dagsedler, og hvis de var blevet ført, var de smidt væk.
I mange tilfælde skønnede man, at der var brugt et antal timer og udbetalte derfor et fast beløb.
Udbetalingen blev som hovedregel foretaget over Multi-Data og indsat på en konto i et pengeinstitut lydende på barnets navn.
Ligningskommissionen i Århus fastlagde nogle retningslinjer til hjælp for administrationen:
Barnets alder 0-11 år: Intet fradrag for løn til barnet.
12-15 år: Fradrag, hvis dokumentationen er i orden.
Ellers efter et konkret skøn, dog max. kr. 5.000.
16 år og derover: Fradrag, hvis dokumentationen er i orden.
Ellers efter et konkret skøn.
Efter disse retningslinjer blev der afgjort ca. 85 sager i ligningskommissionen.
Heraf blev godt en tredjedel indklaget til skatterådet.
I følgende skema er opført de sager, som er indbragt og afgjort af skatterådet.
Løn til hovedanpartshavers børn Børnenes Antal Fratrukken Godkendt Rest Skatte- Rest alder børn i firmaet af L.K. som råds som løn løn til afgørelse til hoved-  

 hoved- anparts- anparts- haver haver 11-12 2 (2 år) 40.855 6.000 34.855 34.855 0 14-15 2 21.800 9.000 12.800 7.400 5.400 15 1 16.186 5.000 11.186 8.000 3.186 15-13 2 38.400 8.000 30.400 0 30.400 11-14 2 37.190 5.000 32.190 4.000 28.190 15 1 19.700 8.000 11.700 4.000 7.700 11-13 2 12.428 7.000 5.428 0 5.428 18-13 2 23.700 15.000 8.700 6.900 1.800 18 1 20.600 16.000 4.600 4.600 0 15-13 2 23.920 8.000 15.920 9.000 6.920 15 1 23.000 5.000 18.000 8.000 10.000 14 1 27.000 9.000 18.000 4.500 13.500 13 1 16.264 3.000 13.264 2.000 11.264 16-14 2 28.500 7.500 21.000 10.500 10.500 18-15-10 3 30.528 13.000 17.528 7.029 10.499 11 1 11.250 2.000 9.250 0 9.250 17 1 15.000 7.000 8.000 0 8.000 18 2 24.000 12.000 12.000 6.000 6.000 16-14 2 32.955 10.000 22.955 11.230 11.725 31 463.276 155.500 307.776  

 128.014 179.762 Som det fremgår af skemaet, er ca. halvdelen af børnene endnu ikke fyldt 15 år på lønudbetalingstidspunktet.
Det fremgår endvidere, at skatterådet har anlagt en mindre restriktiv linje end den, der blev fastlagt af Ligningskommissionen i Århus.
Endvidere fremgår det, at der også er en tendens til at udbetale højere løn, end der kan dokumenteres arbejde for til børn over 15 år.
 Provenuskøn:
Forslaget vil indbringe et beskedent merprovenu, der skønnes at udgøre 5-10 mill. kr.
 Bemærkninger til § 1:
Det nye stk. 4 i kildeskattelovens § 5 indebærer, at der ikke med fradragsret kan udbetales løn fra et selskab til en hovedanpartshavers eller en hovedaktionærs børn før det år, hvor barnet er fyldt 15 år ved indkomstårets begyndelse.
En eventuel udbetaling til barnet skal ikke beskattes hos barnet.
Udbetales der beløb til barnet, må det betragtes som maskeret udbytte til hovedanpartshaveren eller hovedaktionæren eller som en yderligere lønudbetaling til denne.
 Bemærkninger til § 2:
 Loven vil få virkning fra og med indkomståret 1988.
