 Cirkulære om forkyndelser og udrejsekontrol i asylsager m.v.
(Til Rigspolitichefen, Politidirektøren i København og  

 samtlige politimestre) I medfør af § 30, stk. 2, 2. pkt., i  

 udlændingeloven, jf. lovbekendtgørelse nr. 685 af 24. juli 2003, fastsættes  

 følgende  

 retningslinjer for politiets behandling af forkyndelser og udrejsekontrol  

 m.v.  

 i sager vedrørende afslag på en ansøgning om opholdstilladelse efter  

 udlændingelovens § 7 og i sager vedrørende nægtelse af forlængelse,  

 inddragelse eller bortfald af en opholdstilladelse efter udlændingelovens  

 §§ 7 eller 8:
§ 1.  

  

 I  

 sager, hvor Udlændingestyrelsen i medfør af udlændingelovens § 53 b,  

 stk. 1, har meddelt afslag på en ansøgning om opholdstilladelse efter  

 udlændingelovens § 7, skal forkyndelse så vidt muligt ske samme dag, som  

 anmodningen herom modtages, og ellers dagen efter.
Tilsvarende gælder i  

 sager,  

 hvor Flygtningenævnet har meddelt afslag på en ansøgning om opholdstilladelse  

 efter udlændingelovens § 7, og hvor afgørelsen ikke er forkyndt for  

 udlændingen i forbindelse med mødet i Flygtningenævnet.
Stk. 2.  

  

 Søger  

 udlændingen i tilknytning til forkyndelsen af en afgørelse som nævnt i  

 stk. 1 om opholdstilladelse i medfør af udlændingelovens § 9 b,  

 skal  

 dette fremgå af forkyndelsespåtegningen.
Politiet underretter i sådanne  

 tilfælde Udlændingestyrelsen eller Flygtningenævnet herom med henblik på, at  

 Udlændingestyrelsen eller Flygtningenævnet straks sender sagens akter til  

 Integrationsministeriet.
Stk. 3.  

  

 I sager,  

 hvor Udlændingestyrelsen har truffet afgørelse om nægtelse af forlængelse,  

 inddragelse eller bortfald af en opholdstilladelse efter udlændingelovens  

 §§ 7 eller 8, og hvor udlændingen ikke er pålagt at udrejse straks, skal  

 forkyndelse ske snarest muligt og senest 5 dage efter modtagelsen af  

 anmodningen herom.
Tilsvarende gælder i sager, hvor Flygtningenævnet har  

 truffet afgørelse om nægtelse af forlængelse, inddragelse eller bortfald af  

 en  

 opholdstilladelse efter udlændingelovens §§ 7 eller 8, hvor udlændingen  

 ikke er pålagt at udrejse straks, og hvor afgørelsen ikke er forkyndt for  

 udlændingen i forbindelse med mødet i Flygtningenævnet.
Stk. 4.  

  

 I sager,  

 hvor Udlændingestyrelsen har truffet afgørelse om nægtelse af forlængelse,  

 inddragelse eller bortfald af en opholdstilladelse efter udlændingelovens  

 §§ 7 eller 8, og hvor udlændingen er pålagt at udrejse straks, skal  

 forkyndelse så vidt muligt ske samme dag, som anmodningen herom modtages, og  

 ellers dagen efter.
Tilsvarende gælder i sager, hvor Flygtningenævnet har  

 truffet afgørelse om nægtelse af forlængelse, inddragelse eller bortfald af  

 en  

 opholdstilladelse efter udlændingelovens §§ 7 eller 8, hvor udlændingen  

 er  

 pålagt at udrejse straks, og hvor afgørelsen ikke er forkyndt for udlændingen  

 i  

 forbindelse med mødet i Flygtningenævnet.
 § 2.  

  

 Politiet  

 skal snarest muligt og senest 10 dage efter modtagelse af en anmodning fra  

 Udlændingestyrelsen underrette en udlænding om en afgørelse om afslag på  

 opholdstilladelse efter udlændingelovens § 7, der af Udlændingestyrelsen  

 indbringes for Flygtningenævnet, jf. udlændingelovens § 53 a,  

 stk. 2.
 § 3.  

  

 I  

 sager, hvor udlændingen er pålagt at udrejse straks, foretages udrejsekontrol  

 i  

 umiddelbar tilknytning til forkyndelsen.
Stk. 2.  

  

 I sager,  

 hvor Flygtningenævnet har meddelt afslag på en ansøgning om opholdstilladelse  

 efter udlændingelovens § 7, og hvor afgørelsen er forkyndt for  

 udlændingen  

 i forbindelse med mødet i Flygtningenævnet, skal udrejsekontrol så vidt  

 muligt  

 foretages samme dag, som Flygtningenævnets underretning om afgørelsen  

 modtages,  

 og ellers dagen efter.
Tilsvarende gælder i sager, hvor Flygtningenævnet har  

 truffet afgørelse om nægtelse af forlængelse, inddragelse eller bortfald af  

 en  

 opholdstilladelse efter udlændingelovens §§ 7 eller 8, hvor udlændingen  

 er  

 pålagt at udrejse straks, og hvor afgørelsen er forkyndt for udlændingen i  

 forbindelse med mødet i Flygtningenævnet.
 Stk. 3.  

  

 I sager,  

 hvor Udlændingestyrelsen eller Flygtningenævnet har truffet afgørelse om  

 nægtelse af forlængelse, inddragelse eller bortfald af en opholdstilladelse  

 efter udlændingelovens §§ 7 eller 8, og hvor udlændingen ikke er pålagt  

 at  

 udrejse straks, foretages udrejsekontrol dagen efter udrejsefristens udløb.
 Stk. 4.  

  

 Konstateres  

 det ved udrejsekontrollen, at udlændingen ikke er udrejst, skal der straks  

 tages de fornødne skridt til, at udrejsen kan effektueres så hurtigt som  

 muligt.
 § 4.  

  

 Rigspolitichefen  

 fører kontrol med, at sagen ekspederes med den fornødne hurtighed.
 Stk. 2.  

  

 Rigspolitichefen fastsætter nærmere regler, der sikrer, at forkyndelse og  

 udrejsekontrol m.v. foretages i overensstemmelse med retningslinjerne i  

 §§ 1-3.
 § 5.  

  

 Cirkulæret  

 træder i kraft den 13. september 2003.
 § 6.  

  

 Indenrigsministeriets  

 cirkulære nr. 3 af 20. januar 2003 om forkyndelser og udrejsekontrol i  

 asylsager m.v. ophæves.
