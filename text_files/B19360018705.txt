 I Medfør af § 6 i Lov Nr. 152 af 17. Maj 1916 om Værn for Dyr fastsættes  

 herved følgende Bestemmelser angaaende Kontrol med Anbringelse af Rovdyr og  

 større Dyr, der holdes indelukkede i Bure eller lignende: § 1.
 Indehavere af Cirkus, Menagerier, Zoologiske Haver, Varieteer og andre  

 Forlystelsesetablissementer, Restaurationshaver o.l., skal, saafremt de agter  

 at lade forevise Rovdyr og større Dyr, der holdes indelukket i Bure eller  

 lignende, forinden Forevisningen finder Sted, foretage Anmeldelse til  

 Politiet herom, og de Lokaler, Bure m.v., hvori Dyrene agtes anbragt, skal  

 godkendes af Politiet.
For saa vidt angaar omrejsende Cirkus, Menagerier m.v. meddeles  

 Godkendelsen af Bure o.lign. for et Tidsrum af højst eet Aar ad Gangen af  

 Politiet paa det Sted, hvor Etablissementet er hjemmehørende, eller for  

 udenlandske Etablissementers Vedkommende af Politiet paa det Sted, hvor  

 Dyrene første Gang agtes forevist.
Godkendelsen skal indeholde Angivelse af  

 de godkendte Bure m.v., samt af, hvortil disse er godkendt.
Saafremt Dyrene  

 agtes forevist i andre Politikredse, skal Godkendelsen, forinden  

 Forevisningen begynder, paategnes af det stedlige Politi.
 Indehavere af de ved denne Bekendtgørelses Ikrafttræden bestaaende  

 Etablissementer m.v. skal foretage Anmeldelse inden den 1. Oktober 1936. § 2.
 Den, der udenfor de i § 1 ommeldte Tilfælde agter at holde Rovdyr eller  

 andre større Dyr indespærret i Bure eller lignende, skal forud indhente  

 Politiets Godkendelse af de Lokaler, Bure m.v., hvori Dyrene agtes anbragt.
 De ved denne Bekendtgørelses Ikrafttræden til Dyrehold benyttede Lokaler  

 og Bure m.v. skal søges godkendt af Politiet inden den 1. Oktober 1936. § 3.
 Politiet har til enhver Tid Adgang til de i §§ 1 og 2 omhandlede Lokaler  

 og Bure m.v. hvori Dyr er anbragt, og kan, hvis det skønnes fornødent for at  

 forhindre Udbredelse af smitsomme Sygdomme, paabyde de i saa Henseende  

 fornøden Afspærrings-, Rengørings- og Desinfektionsforanstaltninger.
 Politiet kan endvidere paabyde saadanne Foranstaltninger, der er fornødne  

 for at sikre Dyrene forsvarlig Røgt og Pleje.
For saa vidt angaar Pelsdyr kommer tillige Bestemmelserne i  

 Landbrugsministeriets Bekendtgørelse Nr. 99 af 31. Marts 1931 og  

 Landbrugsministeriets Cirk.
Nr. 41 af samme Dato til Anvendelse. § 4.
Overtrædelse af Bestemmelserne i denne Bekendtgørelse straffes som  

 Overtrædelse af Politivedtægt med Bøder, for saa vidt ikke højere Straf er  

 forskyldt, jfr.
Straffelovens § 196 om Straffen for Dyrplageri.
 Hvilket herved bringes til almindelig Kundskab.
 Justitsministeriet, den 7. August 1936.
 Steincke.
 /Krarup.
 fg.
