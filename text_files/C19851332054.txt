De danske Mejeriers Fællesorganisation har i skrivelse af 10. september  

 1985 anmodet veterinærdirektoratet om tilladelse til som subsidiær  

 varebenævnelse for § 2 C-produkter fremstillet på grundlag af skummetmælk at  

 anvende varebenævnelsen »Mælkedrik 0,3% med ..... (tilsætning)».  

 Fællesorganisationen henviser her til den af veterinærdirektoratet i  

 skrivelse af 15. marts 1985 givne tilladelse til brug af den subsidiære  

 varebenævnelse »Syrnet mælkedrik 0,3% med jordbærsaft«  

 (appelsinsaft og lign.) for et § 2 C-produkt fremstillet på grundlag af  

 syrnet skummetmælk.
Fællesorganisationen fremfører videre, at der ved sådan  

 yderligere tilladelse gives mulighed for at anvende hensigtsmæssige  

 varebenævnelser for en hel gruppe af såvel syrnede som ikkesyrnede produkter,  

 som kan forventes udviklet fremover med en række forskellige smagsvarianter.
 Under henvisning til ovenstående og til konsummælkbekendtgørelsens § 11,  

 stk. 1, har veterinærdirektoratet tilladt, at et § 2 C-produkt, der er  

 fremstillet af skummetmælk og tilsat de i mælkebekendtgørelsens § 7, stk. 1,  

 nævnte levnedsmidler, og som i henhold til konsummælkbekendtgørelsens § 8  

 skal benævnes »Skummetmælk med ..... (tilsætning)» subsidiært kan  

 benævnes »Mælkedrik 0,3% med ..... (tilsætning)».
 P.v.v.
