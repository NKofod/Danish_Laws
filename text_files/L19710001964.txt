Ved en i Kairo den 7. december 1970 stedfunden noteveksling er der mellem  

 Danmark og Den forenede arabiske Republik indgået en aftale om fødevarehjælp  

 til Den forenede arabiske Republik.
De udvekslede noter har følgende ordlyd:
Deres Excellence, Jeg er af min regering blevet instrueret om at underrette Dem om følgende:
 Danmarks regering har den ære at underrette Deres Excellence, om, at den  

 er rede til i henhold til konventionen om fødevarehjælp på gavebasis at yde  

 9.678.000.00 kroner (ni millioner seks hundrede otteoghalvfjerds tusinde  

 danske kroner) til Den forenede arabiske Republiks regering på følgende  

 betingelser:
 1. Den forenede arabiske Republiks regering skal  

 udnytte den ovenomtalte gaveydelse til køb af hvede eller hvedemel fra  

 følgende venligsindede lande: Det forenede Kongerige, USA, Canada,  

 Australien, Argentina, Finland, Schweiz, Sverige, Norge, Japan og  

 EEC-landene.
 2. Den danske regering skal instruere Danmarks  

 Nationalbank om umiddelbart efter udvekslingen af disse breve at overføre til  

 Ægyptens Centralbank en sum på 2.978.000,00 (to millioner ni hundrede  

 otteoghalvfjerds tusinde danske kroner) og resten, 6.700.000,00 kroner (seks  

 millioner syv hundrede tusinde) efter den 1. april 1971. Den danske regering  

 er rede til at foretage overførslen i enhver valuta, der er acceptabel for  

 Den forenede arabiske Republiks regering.
 3. Den forenede arabiske Republiks regering skal, når  

 hvede- eller hvedemelskøbet er afsluttet, deponere modværdien i ægyptiske  

 pund af 9.678.000,00 kroner på en særlig konto i Den forenede arabiske  

 Republiks regerings navn i Ægyptens Centralbank og give den danske regering  

 meddelelse om de således finansierede indkøb.
4. De to lande vil træffe indbyrdes aftale om at  

 anvende disse lokale midler som hjælp til finansiering af Den forenede  

 arabiske Republiks familieplanlægningsprogram.
En del af midlerne vil  

 endvidere efter nærmere drøftelser derom kunne anvendes som hjælp til  

 finansiering af ægyptisk-danske kulturprojekter, såfremt Den forenede  

 arabiske Republiks regering skulle foretrække dette.
 Modtag, Deres Exellence, forsikringerne om min mest udmærkede højagtelse.
E.
Bartels Danmarks ambassadør Hans Excellence, hr.
Mohamed Abdallah Merzban, minister for økonomi og udenrigshandel, Kairo.
Oversættelse.
 Kairo, den 7. december 1970.
Deres Excellence, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at Den forenede arabiske Republiks  

 regering er fuldt ud enig i ovenstående.
 Modtag, Deres excellence, forsikringen om min mest udmærkede højagtelse.
Mohamed A.
Merzban Minister for økonomi og udenrigshandel Den forenede arabiske Republik H.E.
E.
Bartels, Danmarks ambassadør, Kairo, Den forenede arabiske Republik.
 Udenrigsministeriet, den 25. februar  

 1971.
K.
Helveg Petersen.
