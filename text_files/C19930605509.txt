INDHOLD CIRKULÆRE Almindelige bemærkninger Bemærkninger til de enkelte bestemmelser OVERENSKOMST § 1.  Overenskomstens område § 2.  Løn § 3.  Lønanciennitet § 4.  Ferie, sygdom, barsel, opsigelse mv.
§ 5.  Arbejdstid § 6.  Udstationering § 7.  Flyttegodtgørelse § 8.  Overgangsbestemmelse § 9.  Opsigelse af overenskomsten BILAG Protokollat vedrørende forflyttelsespligt Finansministeriet og Ergoterapeutforeningen og Danske Fysioterapeuter har  

 indgået vedlagte overenskomst af 23. december 1992, der træder i stedet for  

 overenskomsten af 12. november 1990.
 Ændringer i forhold til 1990-overenskomsten er markeret med streg i  

 margenen.
 Ud over at henvise til overenskomstens bestemmelser kan særligt fremhæves  

 følgende:
Almindelige bemærkninger Med hensyn til lønfradrag/-beregning gælder de for tjenestemænd  

 fastsatte regler om lønfradrag/-beregning, for tiden cirkulære af 24. maj  

 1985 (LP. nr. 029/85).
 Hovedaftaler er indgået 5. april 1972.
 De ansatte er omfattet af aftale mellem Finansministeriet og CFU om  

tillidsrepræsentanter for ansatte på overenskomstvilkår i staten,  

 folkekirken mv.
 Der kan ydes tillæg i henhold til Finansministeriets cirkulære af 18.  

 april 1991 om lokalløn og chefløn .
Bemærkninger til de enkelte bestemmelser Til § 5. Arbejdstid For så vidt angår pauser , der medregnes i arbejdstiden,  

 præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Ikrafttræden Cirkulæret har virkning fra 1. april 1991.
Finansministeriet, Administrations- og Personaledepartementet, Den 22. januar 1993 P.M.V.
 E.B.
Grethe Falkenberg OVERENSKOMST FOR ERGOTERAPEUTER OG FYSIOTERAPEUTER I ARBEJDSTILSYNET § 1.  Overenskomstens område Overenskomsten omfatter ergoterapeuter og fysioterapeuter i  

 Arbejdstilsynet.
§ 2.  Løn Ergoterapeuter og fysioterapeuter aflønnes efter skalatrinene 27, 29, 31,  

 33, (fra 1. april 1992 skalatrinene 27, 29, 31, 33, 35 og 37).
 Stk. 2. Oprykning til nyt løntrin sker efter 2 års beskæftigelse på hvert  

 skalatrin.
 Stk. 3. Der ydes tillæg og regulering samt pensionsbidrag efter regler  

 svarende til de herom indeholdte bestemmelser i de til enhver tid gældende  

 overenskomster mellem Finansministeriet og de omhandlede organisationer  

 vedrørende ergoterapeuter og fysioterapeuter i staten.
§ 3.  Lønanciennitet Fastsættelse af lønanciennitet sker i hvert enkelt tilfælde efter  

 forhandling mellem Arbejdsministeriet og vedkommende organisation efter  

 følgende retningslinier:
a.
Ved overgang fra ansættelse omfattet af de mellem Finansministeriet og  

 de omhandlede organisationer indgåede overenskomster for ergoterapeuter og  

 fysioterapeuter i staten sker indplacering på nærmeste højere trin.
b.
Beskæftigelse som konsulent vedrørende ergonomiske spørgsmål kan  

 medregnes.
c.
Beskæftigelse som ergonomisk sagsbehandler i offent ligt regi kan  

 medregnes.
d.
Undervisningsvirksomhed vedrørende ergonomi kan med regnes med et antal  

 timer svarende til antal undervisningstimer med tillæg af 2/3 afrundet til  

 nærmeste højere antal hele måneder.
e.
Undervisningsvirksomhed vedrørende ergonomi ved terapiassistentskolerne  

 medregnes dog med et antal timer efter forholdet mellem antal ergonomitimer  

 og det samlede antal undervisningstimer på det omhandlede kursus.
f.
Videreuddannelse inden for ergonomi kan medregnes.
g.
Beskæftigelse i BST kan medregnes.
 Stk. 2. Såfremt der har været anciennitetsgivende beskæftigelse samtidig  

 med beskæftigelse af den under punkterne a - e og g nævnte art, kan den  

 samlede anciennitet højst andrage 7 timer og 24 minutter pr. dag.
 § 4.  Ferie, sygdom, barsel, opsigelse mv.
 For så vidt angår ferie, sygdom, fravær fra tjenesten under graviditet og  

 barsel, midlertidig tjeneste i højere stilling, militærtjeneste, efterløn,  

 tjenestefrihed ved adoption samt opsigelse gælder regler svarende til de  

 herom indeholdte bestemmelser i de til enhver tid gældende overenskomster  

 mellem Finansministeriet og de omhandlede organisationer vedrørende  

 ergoterapeuter og fysioterapeuter i staten.
§ 5.  Arbejdstid De for statens tjenestemænd gældende regler om arbejdstid, overarbejde og  

 merarbejde følges.
§ 6.  Udstationering Ansatte har ved udstationering i forbindelse med uddannelse ret til time-  

 og dagpenge efter de for tjenestemænd til enhver tid gældende regler og  

 satser.
§ 7.  Flyttegodtgørelse Såfremt en ansat forflyttes til et andet tjenestested og i denne anledning  

 nødsages til at foretage flytning af husstand og bohave, ydes godtgørelse  

 efter de regler, der gælder for tjenestemænd i staten, folkeskolen og  

 folkekirken.
§ 8.  Overgangsbestemmelse Ergoterapeuter og fysioterapeuter ansat pr. 1. april 1992 indplaceres i  

 lønrammen bestående af skalatrinene 27, 29, 31, 33, 35, 37 og oprykkes på  

 grundlag af deres lønanciennitet pr. nævnte dato til nærmeste højere  

 skalatrin.
§ 9.  Opsigelse af overenskomsten Overenskomsten har virkning fra 1. april 1991 og kan af enhver af parterne  

 opsiges med 3 måneders varsel til en 31. marts, dog tidligst til 31. marts  

 1993.
København, den 23. december 1992 Ergoterapeutforeningen  

 Finansministeriet Bolette Bendixen/Claus Biehl P.M.V.
 E.B.
Danske Fysioterapeuter G.
Falkenberg Inger Brøndsted/Ulrik Andreasen PROTOKOLLAT VEDRØRENDE FORFLYTTELSESPLIGT Der er enighed mellem overenskomstens parter om, at der etableres  

 forflyttelsespligt for ergoterapeuter og fysioterapeuter, indplaceret fra og  

 med skalatrin 31.
