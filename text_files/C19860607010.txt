 Fra 1. september 1984 til 31. marts 1985:
 Det meddeles herved, at finansministeriet med Dansk  

 Bygningskonstruktørforening har indgået vedhæftede overenskomst af 20. juni  

 1985 vedrørende bygningskonstruktører uddannet på Byggetekniske Højskoler i  

 henhold til undervisningsministeriets bekendtgørelse nr. 307 af 31. august  

 1986 med senere ændringer.
 Overenskomsten har virkning fra 1. september 1984 og afløser overenskomst  

 af 9. november 1981.
Med den nye overenskomst er der bl.a. sket en ændring i lønskalaen og  

 indplaceringsreglerne.
Fastsættelse af anciennitet sker efter reglerne i §  

 20.
 Indplacering i henhold til § 20 sker på grundlag af lønancienniteten i  

 henhold til 1981-overenskomsten, jfr. også denne overenskomsts § 20.
 Indplacering sker således:
Placering efter 1981-overenskomst Ny lønskala Ovennævnte medfører, at samtlige ansatte efter indplacering i nærværende  

 overenskomst får ny lønanciennitetsdato pr. 1. september, medmindre de har  

 været omfattet af den af Dansk Bygningskonstruktørforening iværksatte  

 konflikt i perioden 1. april 1984 - 11. marts 1985, jfr. herom nedenfor.
 Opmærksomheden henledes på, at indplacering af bygningskonstruktører, der  

 nyansættes den 11. marts 1985 eller senere, ikke kan finde sted på et højere  

 trin end de ville have opnået, hvis de havde været ansat forud for nævnte  

 dato, jfr. § 20, stk. 2. I den forbindelse skal finansministeriet minde om de  

 i 1981-overenskomsten fastsatte indplaceringsregler, jfr.  

 1981-overenskomstens § 20.
 Med hensyn til bygningskonstruktører, der var i konflikt i perioden 1.  

 april 1984 - 11. marts 1985 bemærkes, at disse pr. 1. marts 1985 indplaceres  

 i den ny lønskala i forhold til den lønmæssige placering, de havde ved  

 konfliktens start, således at de opnår næste løntrin pr. 1. marts 1986, idet  

 de ikke optjener anciennitet i strejkeperioden.
 Fra 1. april 1985 til 31. marts 1987:
 Overenskomsten mellem finansministeriet og Dansk  

 Bygningskonstruktørforening af 20. juni 1985 vedrørende  

 bygningskonstruktørers (BtH) ansættelse i statens tjeneste er ved lov nr. 123  

 af 31. marts 1985 om fornyelse og forlængelse af kollektive overenskomster og  

 aftaler m.v. og beslutning af det i henhold til loven oprettede paritetiske  

 nævn er forlænget for en periode af 2 år fra den 1. april 1985 med følgende  

 ændringer:
1. Procentregulering Den samlede faste løn i henhold til § 2 forhøjes pr. 1. april 1985 og pr.  

 1. april 1986 med henholdsvis 1,75 pct. og 1,25 pct. af de nævnte løndele  

 tillagt den pr. 1. oktober 1984 udløste særlige regulering på 0,23 pct.
 Pr. 1. oktober 1985 og pr. 1. oktober 1986 foretages eventuel  

 ekstraordinær lønregulering af den aktuelle løn i overensstemmelse med de for  

 tjenestemænd gældende regler, jfr. § 16, stk. 2, i aftale om justering af  

 tjenestemandslønninger m.v. fra 1. april 1985.
 Tilsvarende regulering foretages af de i § 1, stk. 2 og § 2, stk. 8,  

 nævnte tillæg, for det i § 2, stk. 8, nævnte tillæg dog ikke tillagt den pr.  

 1. oktober udløste særlige regulering på 0,23 pct.
 2. Arbejdstid.
 Den normale ugentlige arbejdstid nedsættes pr. 1. januar 1987 til 39  

 timer.
 De i § 2 nævnte årslønninger ændres ikke som følge af  

 arbejdstidsnedsættelsen.
 3. Lønfradrag/beregning.
 Med virkning fra overenskomstens udsendelse gælder de for tjenestemænd  

 herom fastsatte regler, for tiden cirkulære af 24. maj 1985 om  

 lønfradrag/beregning for tjenestemænd (LP.nr. 029/85).
 Idet man i øvrigt henviser til overenskomstens bestemmelser, bemærkes  

 følgende:
 imødekommes, medmindre vægtige tjenstlige, praktiske, økonomisk eller  

 lignende hensyn taler derimod.
 For allerede ansatte bygningskonstruktører, der ansættes i henhold til  

 denne overenskomst, og som måtte være omfattet af anden godkendt  

 pensionsordning, vil pensionsbidragene kunne indbetales til denne anden  

 pensionsordning.
 For så vidt angår bygningskonstruktører i ledende stilling følges regler  

 svarende til de for tjenestemænd i staten gældende, jfr. økonomi- og  

 budgetministeriets cirkulære nr. 206 af 10. november 1971 om godtgørelse for  

 merarbejde til tjenestemænd i staten, for hvem der ikke gælder en højeste  

 tjenestetid, samt finansministeriets skrivelse af 21. november 1977 - j.nr.  

 1.kt. 760/77 - til samtlige departementer m.v. vedrørende anvendelse af  

 gældende regler for merarbejde.
Ansatte, der har tjenestefrihed uden løn i indtil 14 uger i forbindelse  

 med adoption, jfr. overenskomstens § 15, stk. 2, optjener i dette tidsrum  

 lønanciennitet.
Det er aftalt mellem overenskomstens parter, at  

 ansættelsesmyndigheden i indtil 3 måneder i overensstemmelse med reglerne i §  

 5, indbetaler 10 pct. i pensionsbidrag af den hidtidige løn under  

 forudsætning af, at de pagældende selv betaler 5 pct. i pensionsbidrag af den  

 samme løn.
Der optjenes ikke ret til ferie med løn under tjenestefriheden.
 Om fravær som følge af graviditet, barsel og adoption henvises i øvrigt  

 til lovbekendtgørelse nr. 63 af 21. februar 1984 af lov om barselorlov samt  

 til finansministeriets cirkulære herom af 3. oktober 1984 (LP.nr. 115/84).
Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentlig kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
 Eventuelle tvivlsspørgsmål vedrørende overenskomsten forventes forelagt  

 finansministeriet.
P.
M.
V.
E.
B.
Oluf Emborg OVERENSKOMST § 1.  Ansættelse.
 Bygningskonstruktører, som har bestået eksamen fra en Byggeteknisk  

 Højskole i henhold til undervisningsministeriets bekendtgørelse nr. 307 af  

 31. august 1966 med senere ændringer og som ansættes i statens tjeneste,  

 aflønnes i overensstemmelse med de i nærværende overenskomst indeholdte  

 regler.
 Undtaget herfra er tjenestemænd og pensionerede tjenestemænd fra stat,  

 kommuner og koncessionerede virksomheder samt andre, der oppebærer pension  

 fra en pensionsordning, til hvilken stat, kommuner eller koncessionerede  

 virksomheder har ydet bidrag, og bygningskonstruktører, der er fyldt 70 år.  

 Endvidere er undtaget bygningskonstruktører, der er ansat i Grønland.
 Stk. 2.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for nedenstående lønninger m.v., træffes der mellem  

 finansministeriet og Dansk Bygningskonstruktørforening speciel aftale om  

 tillæg til lønnen og eventuelle andre vilkår.
 Stk. 3.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til overenskomstens  

 § 1, stk. 2. Dog vil der fortsat kunne indgås aftaler om ydelse af nye tillæg  

 i tilfælde af nyansættelser og om ydelse af nye tillæg eller forhøjelse af  

 bestående tillæg i tilfælde af, at der sker væsentlige ændringer i den  

 pågældendes stilling.
 Anmodning om ydelse af tillæg i forbindelse med nyansættelse skal være  

 indgivet til finansministeriet senest 1/2 år efter ansættelsen.
 Stk. 4.  Enhver ansættelse i henhold til nærværende  

 overenskomst skal meddeles Dansk Bygningskonstruktørforening.
 § 2.  Løn.
 For overenskomstmæssigt antagne bygningskonstruktører udgør den normale  

 løn i forhold til ancienniteten, jfr. den i § 20 anførte indplaceringsnøgle  

 følgende årlige beløb:
 Stk. 2.  Oprykning fra trin 10 til trin 11 forudsætter,  

 at styrelsen/ministeriet i hvert enkelt tilfælde over for finansministeriet  

 indstiller medarbejderen til oprykning hertil.
 Stk. 3.  Der ydes udover den i stk. 1, nævnte løn et  

 ikke-pensionsgivende tillæg, der udgør følgende årlige beløb:
 Stk. 4.  Til teknikere, for hvem ansættelsesmyndigheden  

 i henhold til § 5, stk. 1, tilbageholder 5 pct. af de pensionsgivende løndele  

 som egetbidrag til de ansattes pensionering, ydes et almindeligt, ureguleret,  

 ikke-pensionsgivende tillæg på 5 pct. årlig af de dyrtidsportioner, hvormed  

 lønnen forhøjes fra og med 1. april 1979. Det samlede tillæg udgør i perioden  

 indtil 30. september 1985 904,80 kr. årlig.
 Stk. 5.  Ancienniteten regnes normalt efter det antal  

 år, den pågældende bygningskonstruktør efter bestået eksamen fra en  

 byggeteknisk højskole i henhold til undervisningsministeriets bekendtgørelse  

 nr. 307 af 31. august 1966 med senere ændringer har været beskæftiget med  

 bygningskonstruktørmæssigt arbejde, idet eventuel værnepligtstjeneste  

 medtages ved beregningen, og således, at ancienniteten afrundes opad til et  

 helt antal måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
 Stk. 6.  Hvis forholdene taler derfor, kan der mellem  

 finansministeriet og Dansk Bygningskonstruktørforening træffes aftale om  

 fastsættelse af anciennitet efter andre regler.
 Stk. 7.  For bygningskonstruktører med nedsat arbejdstid  

 reduceres lønnen i forhold til den nedsatte arbejdstid.
 Ved ansættelse på deltid med en arbejdstid under halvdelen af fuld  

 arbejdstid optjenes anciennitet i forhold til den nedsatte arbejdstid.
 Stk. 8.  Til bygningskonstruktører, der er beskæftiget  

 med undervisningsarbejde på de byggetekniske højskoler i København og  

 Horsens, for så vidt angår bygningskonstruktøruddannelsen og  

 byggeteknikeruddannelsen, ydes der af skolen et særligt tillæg på 6.124,05  

 kr. årligt (niveau 1. oktober 1984, incl. særlig regulering).
 Til deltidsbeskæftigede ydes tillægget forholdsmæssigt.
 Stk. 9.  Det er aftalt, at der pr. 1. april 1983, 1.  

 oktober 1983, 1. april 1984 og 1. oktober 1984 sker forhøjelse med 1,33 pct.  

 af tillæg i henhold til overenskomstens § 1, stk. 2, hvori er indregnet det  

 pr. 1. oktober 1982 ydede taktreguleringstillæg på 26,80 pct.. Regulering  

 finder sted pr. 1. september 1984.
 § 3.  Dyrtidsregulering.
For hver fulde tre points udsving i reguleringspristallet ud over 103  

 (januar 1980 = 100) forhøjes eller nedsættes lønningerne i henhold til § 2  

 med 1.872 kr. årlig.
Eventuelle overskydende points henstår til næste  

 regulering.
 Stk. 2.  Ved udsving i reguleringspristallet fra 103 til  

 100 nedsættes lønningerne med 1.248 kr..
 Ved udsving i reguleringspristallet på fulde to points under 100 optages  

 forhandling om reguleringens form.
 Stk. 3.  Regulering i henhold til stk. 1 sker på  

 grundlag af reguleringspristallet for januar og juli for tidsrummene  

 henholdsvis 1. april - 30. september og 1. oktober - 31. marts.
Stk. 4.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst ialt  

 11. dyrtidsportioner på kr. 1.248 årlig til udbetaling.
Hertil kommer 1  

 dyrtidsportion på kr. 1.248 årlig pr. 1. oktober 1980 på grundlag af  

 reguleringspristallet for januar 1980 = 100. I perioden 1. april 1981 - 1.  

 oktober 1982 (incl.) er udløst i alt 7 dyrtidsportioner på kr. 1.872 årlig.  

 Det samlede dyrtidstillæg udgør herefter i perioden indtil 30. september 1985  

 kr. 28.080 årlig.
 § 4.  Særlig lønregulering.
 Den i henhold til denne overenskomst m.v. gældende løn pr. 1. oktober 1984  

 forhøjes eventuelt pr. 1. oktober 1984 i overensstemmelse med reglerne i det  

 protokollat, der er indgået i tilknytning til overenskomsten.
 § 5.  Pension.
Som bidrag til bygningskonstruktørens pensionering betaler  

 ansættelsesmyndigheden 10 pct. af de i § 2, stk. 1, nævnte lønninger samt 10  

 pct. af dyrtidstillægget og evt. særlig lønregulering af disse løndele.  

 Endvidere tilbageholder ansættelsesmyndigheden i bygningskonstruktørens løn  

 et beløb på 5 pct. af de samme løndele.
Pensionsbidragene indbetales af  

 ansættelsesmyndigheden til en pensionsordning, som kan godkendes af  

 finansministeriet.
Stk. 2.  Kan en bygningskonstruktør, der ansættes efter  

 nærværende overenskomst, ikke opnå en under hensyn til sin alder  

 tilfredsstillende pensionsordning, kan der træffes aftale om tilbageholdelse  

 af et ekstraordinært pensionsbidrag over en nærmere fastsat periode.
Dette  

 ekstraordinære bidrag indbetales i overensstemmelse med reglerne i stk. 1.
 Stk. 3.  Der tilkommer ud over det i stk. 1 nævnte  

 pensionsbidrag ikke bygningskonstruktøren nogen ret til pension eller  

 understøttelse fra staten på grundlag af ansættelsesforholdet.
 Stk. 4.  I tilfælde, hvor en bygningskonstruktør ikke  

 ønsker etableret den i stk. 1 omhandlede pensionsordning, kan der til  

 bygningskonstruktøren alene udbetales løn i henhold til overenskomsten med  

 fradrag af eget pensionsbidrag og uden det i § 2, stk. 4, nævnte tillæg.
 § 6.  Lønudbetaling og pensionsbidragsindbetaling.
Lønnen udbetales månedsvis bagud.
Samtidig med udbetaling af lønnen  

 indbetaler ansættelsesmyndigheden såvel sit som bygningskonstruktørens  

 pensionsbidrag til den anviste pensionsordning.
 § 7.  Overtidsbetaling.
 De i § 2, stk. 1 - 4 fastsatte lønninger er beregnet på grundlag af en  

 ugentlig arbejdstid på 40 timer incl. spisepauser.
Stk. 2.  Overarbejde bør så vidt muligt undgås.
For  

 beordret og kontrollabelt overarbejde ydes der en timebetaling på 1/2080 af den  

 pågældendes sædvanlige nettoårsløn med tillæg for 1. 2. og 3. overtime af 50  

 pct. og for 4. og følgende overtimer samt på søn- og helligdage af 100 pct.  

 Ved opgørelse af overarbejde sker beregning pr. påbegyndt 1/2 time, dog  

 således, at tilfældige meget kortvarige overskridelser af arbejdstiden ikke  

 medregnes.
 Stk. 3.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til de i stk. 2 nævnte procentsatser.
 Stk. 4.  Undtaget fra bestemmelserne i stk. 2, 3 og 5 er  

 bygningskonstruktører, som oppebærer tillæg i henhold til § 1, stk. 2, nar  

 tillægget er begrundet i ledende stilling, eller når bygningskonstruktørens  

 normale tjeneste unddrager sig kontrol.
 Stk. 5.  Ved overarbejde, eller for de deltidsansattes  

 vedkommende merarbejde, der ikke er varskoet dagen før ved normal arbejdstids  

 ophør, betales, for så vidt overarbejdet/merarbejdet udstrækkes udover 1 time  

 efter almindelig arbejdstids ophør, 10,70 kr. pr. gang.
§ 8.  Opsigelsesvarsel, løn under sygdom, militærtjenestjeneste m.v.
 De i funktionærloven omhandlede regler om opsigelse, løn under fravær på  

 grund af sygdom og afskedigelse som følge af sygdom, indkaldelse til  

 værnepligtstjeneste samt efterløn finder anvendelse for  

 bygningskonstruktører, der er antaget efter nærværende overenskomst.
 § 9.  Graviditet.
 Med henblik på arbejdsgiverens tilrettelæggelse af arbejdet skal den  

 ansatte senest 3 måneder før det forventede fødselstidspunkt give oplysning  

 om, hvornår hun påregner at begynde sin barselsorlov.
 Stk. 2.  Til bygningskonstruktører, der har været ansat  

 under 1 år, ydes der under fravær som følge af graviditet og fødsel halv løn  

 i indtil 5 måneder i tiden fra arbejdsudygtighedens indtræden, dog tidligst 3  

 nåneder før fødslen, indtil 3 måneder efter fødslen.
Stk. 3.  Såfremt bygningskonstruktøren ved  

 arbejdsudygtighedens indtræden har været uafbrudt ansat i 1 år, ydes der fuld  

 løn i tiden fra arbejdsudygtighedens indtræden, dog tidligst 8 uger før  

 fødslen og indtil i alt 14 uger.
Herudover tilstås der yderligere  

 tjenestefrihed uden løn, dog længst indtil 14 uger efter fødslen.
 Stk. 4.  En bygningskonstruktør, der i forbindelse med  

 barnets ophold på sygehus genoptager tjenesten inden 14-ugers periodens  

 udløb, har i tilknytning til barnets udskrivelse ret til fravær fra tjenesten  

 i den del af perioden, der var tilbage ved genoptagelsen af tjenesten,  

 såfremt udskrivelsen finder sted inden 6 maneder fra fødslen.
 § 10.  Ferie m.v.
 Bygningskonstruktører, der er ansat i henhold til nærværende overenskomst,  

 er omfattet af lov nr. 273 af 4. juni 1970 om ferie med senere ændringer.
 Til bygningskonstruktører, der holder ferie med løn, ydes en særlig  

 feriegodtgørelse på 1 1/2 pct., der træder i stedet for det i ferielovens §  

 14, stk. 1, omhandlede ferietillæg på 1 pct.
Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde, excl. ordinært  

 pensionsbidrag, men der bortses fra løn, der er udbetalt under ferie, og fra udbetalt feriegodtgørelse.
Til en bygningskonstruktør, der er berettiget til ferie med løn, og som  

 ved feriens afholdelse har anden arbejdstid end i det foregående  

 optjeningsår, ydes ferielønnen med samme brøkdel, som tjenesten i det  

 foregående optjeningsår har andraget.
Såfremt der i optjeningsåret har været  

 periodevise ændringer i den faste arbejdstid, tages der ved ferielønnens  

 beregning alene hensyn til arbejdstidsændringer af 1 måneds varighed og  

 derover.
 Stk. 2.  Til deltidsbeskæftigede, som udover den aftalte  

 arbejdstid udfører merarbejde, der ikke betragtes som overarbejde, ydes der  

 for sådant merarbejde i stedet for særlig feriegodtgørelse på 1 1/2 pct.,  

 feriegodtgørelse på 12 1/2 pct.
 § 11.  Rådighedsvagt.
 Med hensyn til etablering af samt betaling for rådighedsvagt i hjemmet er  

 de mellem overenskomstparterne aftalte regler gældende.
 § 12.  Afskedigelse.
 Det påhviler ansættelsesmyndigheden skriftligt at meddele enhver opsigelse  

 til den pågældende bygningskonstruktør og Dansk Bygningskonstruktørforening.  

 Når anmodning herom fremsættes, skal begrundelse for opsigelsen meddeles.
Stk. 2.  Skønner Dansk Bygningskonstruktørforening, at  

 en afskedigelse af en efter nærværende overenskomst ansat bygningskonstruktør  

 ikke kan anses for rimeligt begrundet i pågældendes eller  

 ansættelsesmyndighedens forhold, kan foreningen inden for en frist af 1 måned  

 efter opsigelsen kræve spørgsmålet forhandlet med ansættelsesmyndigheden.  

 Opnås der ikke enighed ved forhandling, kan spørgsmålet inden for en frist af  

 1 måned efter forhandlingen af Dansk Bygningkonstruktørforening kræves gjort  

 til genstand for behandling i et i denne anledning nedsat nævn, der består af  

 en repræsentant valgt af hver af parterne samt en af Østre Landsrets  

 præsident blandt rettens dommere udpeget formand.
Nævnet fastsætter selv sin  

 forretningsorden.
For nævnet kan foretages afhøring af parter og vidner.  

 Nævnet afsiger en motiveret kendelse, og i de tilfælde, hvor nævnet måtte  

 finde, at den foretagne opsigelse ikke er rimeligt begrundet i den  

 pågældendes eller ansættelsesmyndighedens forhold, kan det pålægges  

 ansættelsesmyndigheden at afbøde virkningerne af opsigelsen.
Det kan herved  

 pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, da  

 at betale den pågældende en erstatning, hvis størrelse fastsættes af nævnet  

 og skal være afhængig af sagens omstændigheder og pågældendes anciennitet ved  

 ansættelsesmyndigheden.
Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
 Stk. 3.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 bygningskonstruktør, som ikke har været uafbrudt beskæftiget ved  

 ansættelsesmyndigheden i mindst 1 år før afskedigelsen, eller ved opsigelse  

 af en bygningskonstruktør, med hvem der er truffet aftale om, at arbejdet er  

 af rent midlertidig karakter, og arbejdsforholdet ikke vedvarer ud over 2 år.
 § 13.  Befordringsgodtgørelse samt time- og dagpenge.
 Der tilkommer på tjenesterejser og ved udstationering  

 bygningskonstruktører befordringsgodtgørelse m.v. efter de for tjenestemænd  

 under ansættelsesmyndigheden til enhver tid gældende regler og satser.
Stk. 2.  Bygningskonstruktører, der oppebærer time- og  

 dagpenge efter de for statens tjenestemænd gældende regler, henføres til sats  

 B.
Dog henføres bygningskonstruktører på trin 11 og 12 - med virkning fra 1.  

 april 1985 - til sats A.
 § 14.  Flyttegodtgørelse.
Såfremt en bygningskonstruktør uden at overgå til anden  

 ansættelsesmyndighed forflyttes til et andet tjenestested, uden at dette sker  

 efter ansøgning, og i denne anledning er nødsaget til at foretage flytning af  

 husstand og bohave, tilstås der den pågældende godtgørelse efter de for  

 statens tjenestemænd gældende regler, idet det supplerende godtgørelsesbeløb,  

 der reguleres og eventuelt forhøjes eller nedsættes som for tjenestemænd,  

 udgør 1.660 kr.
For bygningskonstruktører på trin 5 og derudover udgør  

 beløbet dog 2.140 kr.
 § 15.  Tjenestefrihed m.v.
Der tilkommer bygningskonstruktører fridage efter de for tjenestemænd under ansættelsesmyndigheden gældende regler.
Stk. 2.  Såfremt det dokumenteres, at  

 adoptionsmyndighederne stiller krav om, at bygningskonstruktøren i  

 forbindelse med adoption skal være ude af erhverv, kan der ydes  

 tjenestefrihed uden løn indtil 14 uger.
 Stk. 3.  Der kan gives bygningskonstruktører adgang til  

 ekstraordinær tjenestefrihed uden løn i tilfælde, hvor det ikke strider mod  

 ansættelsesmyndighedens interesse.
 Tjenestefrihed kan gives i indtil 1 år ad gangen, dog længst i 3 år, og  

 det er ansættelsesmyndighedens ansvar, at der er en stilling ledig til den  

 pågældende ved tjenestefrihedens ophør.
 § 16.  Arbejdstøj.
 Specielt arbejdstøj, der efter arbejdets beskaffenhed er nødvendig,  

 herunder ved opmåling, tilsyn i marken m.v., stilles efter institutionens  

 skøn til rådighed til brug for bygningskonstruktøren.
 § 17.  Funktionærbolig.
 Såfremt der til en stilling er knyttet funktionærbolig, og det af  

 tjenstlige grunde er nødvendigt, at denne bebos af bygningskonstruktøren, er  

 den pågældende pligtig at indflytte i boligen, idet lejevilkårene fastsættes  

 ved aftale mellem ansættelsesmyndigheden og bygningskonstruktøren under  

 hensyntagen til det almindelige lejeniveau for tilsvarende boliger på  

 vedkommende sted.
 Ved bygningskonstruktørens opsigelse eller død gælder funktionærlovens  

 bestemmelser om fraflytning af boligen.
 § 18.  Diskretionspligt.
 Bygningskonstruktøren skal iagttage tavshed med hensyn til de forhold, som  

 den pågældende i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
 Tavshedspligten ophører ikke ved udtrædelse af statens tjeneste.
 § 19.  Tillidsmandsregler.
 Som tillidsmandsregler gælder de mellem vedkommende part og Dansk  

 Bygningskonstruktørforening aftalte bestemmelser.
 § 20.  Indplacering i den nye lønskala.
 Indplacering af bygningskonstruktører finder sted efter nedenstående  

 regler pr. 1. september 1984:
 Indplacering af allerede ansatte.
 Oprykning til næste trin i den nye lønskala sker 1 år efter  

 overenskomstens ikrafttræden.
 Stk. 2.  Indplacering af nyansatte.
 Indplacering af bygningskonstruktører, der ansættes den 11. marts 1985  

 eller senere, i den i § 2, stk. 1, nævnte skala, finder sted efter  

 anciennitet, men dog ikke på et højere trin, end de ville have opnået, hvis  

 de havde været ansat forud for den 11. marts 1985.
 § 21.  Overenskomstens gyldighed.
 Nærværende overenskomst har virkning fra 1. september 1984 og kan af såvel  

 finansministeriet som af Dansk Bygningskonstruktørforening opsiges til en 1.  

 april, dog tidligst 1. april 1985.
København, den 20. juni 1985 DANSK BYGNINGSKONSTRUKTØR- FORENING Jørgen Jørgensen FINANSMINISTERIET P.
M.
V.
E.
B.
Niels Paludan Protokollat 1. Med det formål at sikre en ligelig lønudvikling  

 mellem den private og den offentlige sektor aftales for aftaleperioden  

 1983-85 en tilpasningsklausul efter følgende  

 retningslinier:
 Såfremt den gennemsnitlige timefortjeneste for samtlige arbejdere i hele  

 landet som opgjort i Dansk Arbejdsgiverforenings arbejderlønstatistik for  

 januar kvartal 1984 (kolonne 7) skulle være mere end 4 pct. højere end for  

 samme tidsrum året før, vil det danne grundlag for en ekstraordinær  

 forhøjelse af de offentligt ansattes løn.
 En sådan lønforhøjelse vil finde sted med virkning fra 1. oktober 1984.
 Der foretages modregning for den del af aftale- og overenskomstresultatet,  

 der på det offentlige område kommer til udbetaling pr. 1. april og 1. oktober  

 1983, jfr. bilag.
 De offentligt ansattes samlede faste løn forhøjes med 2/3 afden eventuelle  

 stigningsprocent som opgjort ovenfor.
2. Der er enighed mellem parterne om, at  

 lønudviklingen i det andet overenskomstår for såvel arbejdere som funktionærer vil indgå i  

 forhandlingerne om en fornyelse af overenskomsten pr. 1. april 1985.
København, den 20. juni 1985 Dansk Bygningskonstruktørforening Jørgen Jørgensen Finansministeriet P.
M.
V.
E.
B.
Niels Paludan Bilag Opgørelse af eventuel ekstraordinær forhøjelse af de offentligt ansattes løn pr. 1. oktober 1984.
 1. Opgørelse af lønudviklingen på det private  

 arbejdsmarked:
 Gennemsnitlig timefortjeneste for samtlige arbejdere i hele landet:
