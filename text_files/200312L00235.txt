Fremsat den 21. april 2004 af  

 skatteministeren (Svend Erik Hovmand) Forslag til Lov om ændring af skattestyrelsesloven (Primo-/ultimoregulering af balanceposter) § 1 I lov om skattemyndighedernes organisation og opgaver  

 m.v. (skattestyrelsesloven), jf. lovbekendtgørelse nr. 805 af 24. september  

 2003, foretages følgende ændringer:
 1.  

  

 I  

  

 § 34  

  

 indsættes som  

  

 stk. 7  

  

 :
»Stk. 7  

 . Vedrører en  

 skatteansættelse efter stk. 1 eller 2 opgørelsen af en balancepost, kan  

 opgørelsen primo indkomståret alene foretages eller ændres, såfremt  

 skatteansættelsen for det foregående indkomstår ændres tilsvarende vedrørende  

 opgørelsen ultimo for dette indkomstår.« 2.  

  

 I  

  

 § 35  

  

 indsættes som  

  

 stk. 5  

  

 :
»Stk. 5  

 . Vedrører en  

 skatteansættelse efter stk. 1 opgørelsen af en balancepost, kan  

 opgørelsen  

 primo indkomståret alene foretages eller ændres, såfremt skatteansættelsen  

 for  

 det foregående indkomstår ændres tilsvarende vedrørende opgørelsen ultimo for  

 dette indkomstår.« § 2 Loven træder i kraft dagen efter bekendtgørelsen i  

 Lovtidende og har virkning  


  

 for  

 anmodninger om genoptagelse, som den skattepligtige indgiver den 1. juli 2004  

 eller senere.
Tilsvarende har bestemmelserne virkning for foretagelse eller  

 ændring af en ansættelse, som skattemyndighederne varsler over for den  

 skattepligtige den 1. juli 2004 eller senere.
Bemærkninger til lovforslaget Almindelige bemærkninger 1. Lovforslagets baggrund og indhold Lovforslaget har til formål at fjerne den eksisterende  

 uhensigtsmæssighed i lovgivningen, som samspillet mellem reglerne om  

 regulering  

 af balanceposter og frist- og forældelsesreglerne giver.
I dag kan en korrektion af balanceposter udløse dobbelt  

 fradrag eller dobbelt beskatning i de tilfælde, hvor frist- og  

 forældelsesreglerne afskærer ændring af balanceposten i alle indkomstår,  

 hvori  

 balanceposterne ikke er opgjort korrekt.
Det drejer sig f.eks. om korrektion  

 af  

 opgørelsen af varelagre, igangværende arbejder eller hensættelser.
Efter lovforslaget fjernes denne uhensigtsmæssighed ved  

 altid at betinge korrektion af balanceposter af, at indkomstårets balancepost  

 ultimo er den samme som det følgende indkomstårs primopost.
Opgørelsen af  

 balanceposter kan altså alene ændres primo, såfremt det er muligt at ændre  

 det  

 foregående års ultimopost efter frist- og forældelsesreglerne.
 Er denne betingelse ikke opfyldt, kan der ikke foretages  

 ændringer af ansættelsen vedrørende opgørelsen af balanceposten primo i det  

 indkomstår, der ligger umiddelbart inden for ansættelses- og  

 forældelsesfristerne.
Forestiller man sig som vist i det stærkt eksemplificerede  

 taleksempel i de specielle bemærkninger til lovforslagets § 1, at en  

 virksomhed ved en hensættelse har taget et fradrag for en erstatning i et  

 indkomstår, som ligger uden for den almindelige ansættelsesfrist, på 50 kr.,  

 vil hensættelsen primo det ældste indkomstår, som kan reguleres være på 50  

 kr.  

 Det viser sig senere, at virksomheden først er berettiget til at tage  

 fradraget  

 i et senere indkomstår.
Efter den gældende retstilstand nedsættes primoposten  

 for det ældste indkomstår, som ligger inden for den almindelige  

 ansættelsesfrist, med 50 kr. og fradraget tillades foretaget i det senere,  

 rette indkomstår.
Dermed opnås der dobbelt fradrag.
Efter forslaget ændres  

 alene ultimoposten for det ældste indkomstår inden for ansættelsesfristerne.  

 Det betyder, at det fradrag, som blev taget i indkomståret uden for den  

 almindelige ansættelsesfrist, ikke »udlignes« ved en regulering primo, men  

 først i det indkomstår, hvor fradraget med rette skal tages.
Dermed sker der  

 en  

 reel korrektion af fradraget.
Forslaget vil på den måde sikre, at der ikke opstår dobbelt  

 fradrag.
På tilsvarende måde sikrer forslaget omvendt, at der heller ikke  

 gennemføres dobbelt beskatning.
2. Gældende regler Der er i skattestyrelsesloven fastsat frister for, hvornår  

 en skatteansættelse kan foretages eller ændres.
Den almindelige  

 ansættelsesfrist fremgår af skattestyrelseslovens § 34, mens § 35  

 angår de tilfælde, hvor en ansættelse kan foretages uden for den ordinære  

 frist.
Ifølge skattestyrelseslovens § 34, stk. 1, kan  

 myndighedernes varsel om ændring af en skatteansættelse ikke afsendes senere  

 end den 1. maj i det 4. år efter indkomstårets udløb.
Tilsvarende skal en  

 anmodning om genoptagelse fra den skattepligtige fremsættes af den  

 skattepligtige senest den 1. maj i det 4. år efter indkomstårets udløb, jf.  

 skattestyrelseslovens § 34, stk. 2.
 Uanset fristerne i § 34 kan en skatteansættelse ændres  

 efter anmodning fra den skattepligtige eller efter skattemyndighedernes  

 bestemmelse, såfremt betingelserne for ekstraordinær skatteansættelse i  

 skattestyrelseslovens § 35 er opfyldt.
Endelig er det krav, der er afledt af skatteansættelsen,  

 undergivet de formueretlige forældelsesregler.
Efter lov nr. 274 af 22.  

 december 1908 om forældelse af visse fordringer (1908-loven) forældes kravet  

 som udgangspunkt efter 5 år fra fordringens forfaldstidspunkt, og efter  

 Danske  

 Lov 5-14-4 forældes kravet 20 år efter fordringens stiftelsestidspunkt.
Det  

 betyder, at der som hovedregel ikke kan ske genoptagelse eller regulering af  

 en  

 skatteansættelse, såfremt kravet er forældet efter de formueretlige  

 forældelsesregler.
Efter skattestyrelseslovens § 35, stk. 4, er et  

 afledt krav efter eksempelvis § 35, stk. 1, nr. 7, ikke undergivet  

 forældelse efter 1908-loven.
Bestemmelsen i nr. 7 angår de tilfælde, hvor en  

 skatteansættelse genoptages uden for den ordinære ansættelsesfrist som følge  

 af, at hidtidig praksis er blevet underkendt.
Kravet vil herefter alene være  

 undergivet den 20-årige forældelse efter Danske Lov 5-14-4.
De nugældende regler for opgørelsen af balanceposter i  

 samspil med frist- og forældelsesreglerne på skatteområdet indebærer som  

 nævnt,  

 at der i forbindelse med en ændring af skatteansættelsen kan indtræde  

 henholdsvis dobbelt beskatning eller dobbelt fradrag.
Problemstillingen  

 opstår,  

 når en virksomheds opgørelse af balanceposter, f.eks. varelagre, igangværende  

 arbejder eller hensættelser, ændres enten på myndighedernes eller den  

 skattepligtiges initiativ.
Disse såkaldte balanceposter er karakteriseret ved, at den  

 opgørelse, der lægges til grund ved udgangen af året (ultimo), skal overføres  

 til det følgende indkomstår (primo). Opgørelsen har altså betydning på tværs  

 af  

 indkomstårene.
Hvis opgørelsen af en balancepost korrigeres, indebærer det,  

 at  

 opgørelsen, hvis denne skal være korrekt, skal ændres såvel ved årets  

 afslutning  

 som ved begyndelsen af det efterfølgende indkomstår, da der reelt er tale om  

 den samme opgørelse.
På grund af frist- og forældelsesreglerne kan myndighederne  

 imidlertid være afskåret fra at foretage ændringer for det foregående  

 indkomstår, hvilket betyder, at virksomheden opnår fradrag to gange - dels i  

 det år, hvor der ikke kan ske regulering pga. forældelse, dels i det år, hvor  

 betingelserne for fradrag senere opstår.
Tilsvarende kan genoptagelse af  

 skatteansættelsen være afskåret, hvilket indebærer dobbelt beskatning af den  

 skattepligtige.
Problemstillingen kom op i tilknytning til Told- og  

 Skattestyrelsens cirkulære 1995-21 om den skattemæssige behandling af ambi.
I  

 Told- og Skattestyrelsens meddelelse af 20. december 1996   

 offentliggjort i  

 TfS 1997, 61  er det anført, at ambien kunne reguleres i det  

 omfang, der var  

 stigning eller fald i varelageret primo og varelageret ultimo samme år.
I en  

 uddybende meddelelse refereret i TfS 1997, 117, anførte Told- og  

 Skattestyrelsen, at en regulering af primovarelagret 1989 (indirekte) ville  

 medføre en korrektion af varelagerets værdi ultimo 1988, men at denne  

 regulering kun ville være af beregningsmæssig karakter, eftersom der ikke  

 efter  

 TSS-cirkulære 1995-21 kunne ske genoptagelse for indkomståret 1988.
 Ved Østre Landsrets dom af 10. april 2002 (TfS 2002, 522)  

 fik Skatteministeriet medhold i, at der i forbindelse med genoptagelse af en  

 skatteansættelse med henblik på regulering af varelageret ultimo for ambi  

 kunne  

 stilles krav om primoregulering for det sidste ikke-forældede indkomstår i  

 overensstemmelse med det af Told- og Skattestyrelsen udmeldte.
Princippet om primoregulering har også fundet anvendelse i  

 andre tilfælde end ovennævnte.
Landsskatteretten har således fastslået i en  

 kendelse refereret i TfS 1999, 474, at principperne er generelt gældende i  

 forbindelse med varelagerreguleringer.
Skatteministeriet har ligeledes i  

 relation til igangværende arbejder anerkendt, at myndighedernes  

 ultimoregulering skulle modsvares af en primoregulering i det samme  

 indkomstår,  

 jf.
Skatteministeriets kommentar til et retsforlig i TfS 2001, 849.
3. Økonomiske konsekvenser for stat, amter og  

 kommuner Forslaget om at undlade primoregulering i det ældste år  

 inden for ansættelses- og forældelsesfristerne i forbindelse med reguleringer  

 af balanceposter har som udgangspunkt ikke provenumæssige konsekvenser.
 Forslaget medfører på den ene side, at der vil kunne komme  

 et merprovenu fra de situationer, hvor fristreglerne i dag i forbindelse med  

 reguleringer af balanceposter har medført dobbeltfradrag.
Dette vil f. eks. ske, hvis skatteyderen har fradraget  

 udgifter i forbindelse med igangværende arbejder fuldt ud, selvom de efter  

 reglerne skal aktiveres og først kan fratrækkes ved indkomstopgørelsen i  

 forbindelse med afslutningen af arbejdet.
Den gældende retstilstand medfører,  

 at der i princippet sker korrektion af værdien af de igangværende arbejder og  

 dermed tillige af indkomstopgørelsen for indkomstår, hvor ansættelses- og  

 forældelsesreglerne afskærer for ændret skattebetaling.
Herved får  

 skatteyderen  

 både fradrag for udgifterne i det år, hvor de uberettiget er fradraget og i  

 det  

 indkomstår, hvor arbejdet færdiggøres.
Dette dobbeltfradrag forhindrer  

 forslaget.
På den anden side fremkommer der et provenutab fra de  

 situationer, hvor fristreglerne på tilsvarende måde afskærer en udnyttelse af  

 fradragsretten for udgifter eller reglerne har medført dobbelt beskatning af  

 indkomst.
Dette kan f. eks. dreje sig om for tidlig indtægtsførelse af avance  

 i  

 forbindelse med a contobetalinger vedr. igangværende arbejder.
Der foreligger ikke statistiske oplysninger, der gør det  

 muligt at udarbejde underbyggede skøn over disse provenubevægelser.
Da det må  

 antages, at skatteydere normalt søger at udskyde beskatningen mest muligt,  

 vil  

 lovforslaget formentligt netto medføre et merprovenu, der dog må vurderes at  

 blive af begrænset størrelse.
4. Administrative konsekvenser for stat, amter og  

 kommuner En gennemførelse af lovforslaget skønnes ikke at medføre  

 administrative konsekvenser.
Forslaget indebærer alene, at de regler, som  

 skal  

 følges i forbindelse med genoptagelse, ændres.
Det vil hverken være mere  

 eller  

 mindre ressourcekrævende at følge de foreslåede regler.
5. Økonomiske og administrative konsekvenser for  

 erhvervslivet Lovforslaget har været forelagt Erhvervs- og  

 Selskabsstyrelsens Center for Kvalitet i Erhvervsregulering, som har  

 vurderet,  

 at forslaget ikke indeholder nye administrative konsekvenser for  

 erhvervslivet.  

 Det er derfor ikke forelagt et af Økonomi- og Erhvervsministeriets  

 virksomhedspaneler.
 Forslaget skønnes ikke at have nævneværdige  

 erhvervsøkonomiske konsekvenser.
6. Miljømæssige konsekvenser Forslaget har ingen miljømæssige konsekvenser.
7. Administrative konsekvenser for borgerne Forslaget har ingen administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
9. Høring Lovforslaget har været sendt til høring hos følgende  

 organisationer, foreninger og myndigheder:
 Advokatrådet, Arbejderbevægelsens Erhvervsråd, ATP, Dansk  

 Arbejdsgiverforening, Dansk Handel & Service, Dansk Industri, Dansk  

 Byggeri, Dansk Landbrug, Den Danske Skatteborgerforening, Finansrådet,  

 Foreningen Registrerede Revisorer, Foreningen af Statsautoriserede Revisorer,  

 Danske Revisorer, Forsikring og Pension, HTS  Handel, Transport og  

 Serviceerhvervene, Håndværksrådet, Kommunernes Landsforening, Landbrugets  

 Rådgivningscenter, Landsorganisationen i Danmark, Skatterevisorforeningen,  

 Frederiksberg Kommune, Københavns Kommune og Skattechefforeningen.
 Endvidere har forslaget været sendt til høring i Told- og  

 Skattestyrelsen og Økonomi-og Erhvervsministeriet, Erhvervs- og  

 Selskabsstyrelsen.
 Nedenfor kommenteres de høringssvar, som Skatteministeriet  

 har modtaget fra ovennævnte organisationer m.v. ved høringsfristens udløb.
Organisation Høringssvar Kommentar til  

 høringssvar Advokatrådet Rådet peger på, at beskrivelsen i  

    

 bemærkningerne til § 2 af, i hvilke  

 situationer, der kan ske genoptagelse, ikke er korrekte, idet der ikke  

 stilles krav om, at oplysningerne skal være nye.
 Bemærkningerne til lovforslagets § 2 er ændret i  

 overensstemmelse hermed.
Arbejderbevægelsens Erhvervsråd Høringssvar ikke modtaget.
ATP Høringssvar ikke modtaget.
Dansk Arbejdsgiverforening Høringssvar ikke modtaget.
Dansk Handel & Service Høringssvar ikke modtaget.
Dansk Industri Ingen bemærkninger.
Dansk Byggeri Høringssvar ikke modtaget.
Dansk Landbrug Høringssvar ikke modtaget.
Den Danske Skatteborgerforening Høringssvar ikke modtaget.
Finansrådet Høringssvar ikke modtaget.
Foreningen Registrerede Revisorer Ingen bemærkninger.
Foreningen af Statsautoriserede Revisorer Foreningen kan tiltræde forslaget men beklager, at det  

 for så vidt angår de omhandlede, indkomstrelevante balanceposter indebærer en  

 svækkelse af det værn, der ligger i skattestyrelseslovens forældelsesregler.
 At lovforslaget indebærer, at det fremover ikke vil være  

 muligt f.eks. at opnå et dobbelt-fradrag, og at beskatningen dermed bliver  

 mere rimelig og korrekt, er netop formålet med forslaget.
Danske Revisorer Ingen bemærkninger.
Forsikring og Pension Ingen bemærkninger.
HTS  Handel, Transport og Serviceerhvervene Ingen bemærkninger.
Håndværksrådet Høringssvar ikke modtaget.
Kommunernes Landsforening Høringssvar ikke modtaget.
Landsorganisationen i Danmark Høringssvar ikke modtaget.
Skatterevisorforeningen Ingen bemærkninger.
Frederiksberg Kommune Høringssvar ikke modtaget.
Københavns Kommune Ingen bemærkninger.
Skattechefforeningen Høringssvar ikke modtaget.
Told- og Skattestyrelsen Der peges på, at en skatteansættelse aldrig vedrører en  

 balancepost, men vedrører indkomster, udgifter, fortjenester og tab.
Når udtrykket balancepost er anvendt i forslaget  

 skyldes det, at det er samspillet mellem posteringerne i driftsregnskabet og  

 frist- og forældelsesreglerne, som skaber primo-/ultimo-problemet.
Dette  

 beskrives mest enkelt og dækkende ved udtrykket, at skatteansættelsen  

 vedrører opgørelsen af en balancepost.
 Endvidere rejses spørgsmålet, om lovforslaget omfatter  

 den situation, hvor en skatteyder i et år, som ikke kan genoptages,  

 fejlagtigt har aktiveret et aktiv på saldoen.
Lovforslaget angår kun opgørelsen af de balanceposter i  

 regnskabet, som indgår i driftsresultatet.
Den skattemæssige  

 driftsmiddelsaldo påvirker alene den skattepligtige indkomst ved størrelsen  

 af de skattemæssige afskrivninger.
Hvis et afskrivningsgrundlag er ansat forkert, kan det  

 korrekte afskrivningsgrundlag  

    

  

 - lægges  

 til grund for skatteansættelsen inden for den ordinære ansættelsesfrist.
Det  

 gælder dog ikke, hvis ansættelsen beror på et skøn, jf. skattestyrelseslovens  

 § 34, stk. 3 .
 Styrelsen rejser endvidere  

    

 spørgsmålet, om lovforslaget også gælder i  

 relation til lønmodtagere, der f.eks. beskattes af feriepenge i  

 udbetalingsåret i stedet for i optjeningsåret.
Der er ikke tale om balancepost i denne situation, men  

 om en almindelig genoptagelsessituation.
Situationen ligger således uden for  

 anvendelsesområdet for lovforslaget.
 Styrelsen foreslår desuden, at  

    

 lovudkastet gives en mere generel  

 udformning, således at det navnlig sikres, at et fradrag for en udgift ikke  

 kan indrømmes ved genoptagelse, hvis udgiften er fradraget i et andet år, og  

 at en indtægt ikke kan beskattes ved genoptagelse, hvis indtægten er  

 beskattet i et andet år.
Styrelsens forslag indebærer, at virksomhederne bliver  

 pålagt en administrativ byrde i kraft af, at virksomheden i forbindelse med  

 selvangivelsen skal foretage en opgørelse af poster, for hvilke der er  

 foretaget primoregulering.
Samtidig vil myndighederne skulle foretage  

 efterfølgende kontrol med, hvornår fradrags-/beskatningsbegrænsningen  

 indtræder.
 På den baggrund skønnes forslaget ikke at være  

    

 hensigtsmæssigt.
Økonomi-og Erhvervsministeriet, Erhvervs- og  

 Selskabsstyrelsen Enig i de beskrevne konsekvenser for erhvervslivet.  

 Skatteministeriet opfordres til at redegøre for de erhvers-økonomiske  

 konsekvenser.
 De erhvervsøkonomiske konse-kvenser er beskrevet i  

 lovforslaget.
Sammenfatning  

 af økonomiske og administrative konsekvenser Positive konsekvenser Negative konsekvenser Økonomiske konsekvenser for stat, amter og kommuner Lovforslaget skønnes netto at medføre et merprovenu af  

 begrænset størrelse.
Ingen Administrative konsekvenser for stat, amter og kommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til  

 lovforslagets enkelte bestemmelser Til § 1 Til nr. 1 og 2 Det foreslås, at en skatteansættelse efter § 34,  

 stk. 1 eller 2, eller § 35, stk. 1, vedrørende opgørelsen af  

 en  

 balancepost, alene kan ændres, for så vidt angår opgørelsen primo et  

 indkomstår, såfremt det foregående indkomstårs opgørelse ultimo året ændres  

 tilsvarende.
 Forslaget, der vil have betydning i alle tilfælde, hvor  

 skattemyndighederne ændrer en virksomheds opgørelse af balanceposter, f. eks.  

 varelagre, igangværende arbejder eller hensættelser, vil indebære en  

 fravigelse  

 af fristreglerne i forhold til i dag, idet en korrektion af ansættelsen,  

 hvorved der alene foretages ultimoregulering, kan betyde, at  

 indkomstpåvirkningen for indkomstår, der ligger uden for  

 ansættelsesfristerne,  

 korrigeres i kraft af, at primoregulering undlades i det tidligste  

 indkomstår,  

 der ændres.
Hvis fristreglerne afskærer ændring af skatteansættelsen i  

 samtlige år, hvor opgørelsen af balanceposten ikke er foretaget korrekt,  

 indebærer forslaget, at der alene kan foretages ultimoregulering i det sidste  

 indkomstår, der ligger inden for ansættelses- og forældelsesfristerne.
Herved  

 opretholdes kontinuiteten mellem primoposten det år, der ligger inden for  

 ansættelsesfristen, og ultimoposten det år, der ligger uden for fristen,  

 hvorved dobbelt fradrag henholdsvis dobbelt beskatning afskæres.
Er en balancepost f.eks. opgjort ukorrekt fra og med  

 indkomståret 2000, vil skattemyndighederne som udgangspunkt være afskåret fra  

 at afsende varsel om ændring af skatteansættelsen efter udløbet af den  

 ordinære  

 ansættelsesfrist, dvs. senere end den 1. maj 2004. Hvis fejlen først opdages  

 i  

 foråret 2005, vil alene indkomstårene 2001 og fremefter kunne korrigeres.
I  

 et  

 sådant tilfælde vil forslaget betyde, at balanceposten alene kan ændres  

 ultimo  

 året for 2001. Opgørelsen primo kan derimod ikke ændres, da opgørelsen ultimo  

 det foregående indkomstår, dvs. for indkomståret 2000, ikke kan ændres  

 tilsvarende.
Forslaget kan illustreres ved følgende taleksempel, som er  

 stærkt  

 simplificeret.
Forudsætningerne i eksemplet, der  

 bygger på en virksomhed der har foretaget en hensættelse, som efterfølgende  

 korrigeres af skattemyndighederne, er følgende:
 Der er i årsregnskabet for år 1  

 foretaget en regnskabsmæssig hensættelse på 50 til forventede  

 erstatningskrav.
 År 1 (året ligger uden for de almindelige  

 ansættelsesfrister):
Hensættelse  

 til forventede erstatninger, primo 0 kr.
Hensættelse  

 til forventede erstatninger, ultimo 50 kr.
 Der foretages ingen reguleringer til opgørelsen af den  

 skattepligtige indkomst, hvilket betyder, at der er fratrukket 50 kr. både  

 regnskabsmæssigt og skattemæssigt.
 År 2 (året ligger inden for de almindelige  

 ansættelsesfrister):
Hensættelse  

 til forventede erstatninger, primo 50 kr.
Hensættelse  

 til forventede erstatninger, ultimo 100 kr.
 Virksomheden vurderer, at den regnskabsmæssige hensættelse  

 til forventede erstatninger bør opgøres til 100, hvilket betyder, at der  

 fratrækkes yderligere 50 kr. i både den regnskabsmæssige og skattepligtige  

 indkomst.
 År 3 (året ligger inden for de almindelige  

 ansættelsesfrister):
Hensættelse  

 til forventede erstatninger, primo 100 kr.
Hensættelse  

 til forventede erstatninger, ultimo 150 kr.
 Virksomheden vurderer, at den regnskabsmæssige hensættelse  

 til forventede erstatninger bør opgøres til 150, hvilket betyder, at der  

 fratrækkes yderligere 50 kr. i både den regnskabsmæssige og skattepligtige  

 indkomst.
 År 4 (året ligger inden for de almindelige  

 ansættelsesfrister):
Hensættelse  

 til forventede erstatninger, primo 150 kr.
Hensættelse  

 til forventede erstatninger, ultimo 200 kr.
 Virksomheden vurderer, at den regnskabsmæssige hensættelse  

 til forventede erstatninger bør opgøres til 200 kr., hvilket betyder, at der  

 fratrækkes yderligere 50 kr. i både den regnskabsmæssige og skattepligtige  

 indkomst.
 De regnskabsmæssige hensættelser kontrolleres imidlertid af  

 skattemyndighederne og det konstateres, at erstatningerne først kan  

 fratrækkes  

 i opgørelsen af den skattepligtige indkomst, når der er faldet dom i sagerne  

   

 eksempelvis år 5.
 År 5 (året ligger inden for de almindelige ansættelsesfrister):
Hensættelse  

 til forventede erstatninger, primo 200 kr.
Hensættelse  

 til forventede erstatninger, ultimo 0 kr.
Der gennemføres samtidig en korrektion af ansættelserne fra  

 år 2 til 4, mens myndighederne er afskåret fra at gennemføre en korrektion af  

 år 1 som følge af fristreglerne.
Korrektionen for år 2 vil alene vedrøre  

 hensættelsesbeløbet i år 2 på 50 kr.
Den skattepligtige indkomst for dette år  

 vil derfor korrigeres på følgende måde:
Resultat  

 ifølge regnskab 500 kr.
-  

 primo hensættelse 50 kr.
+  

 ultimo hensættelse 100 kr.
Skattepligtig  

 indkomst 550 kr.
 Virkningerne af lovforslaget:
 I år 2, der er det ældste år indenfor ansættelsesfristen,  

 korrigeres den skattepligtige indkomst ved ultimoregulering på følgende måde:
Resultat  

 ifølge regnskab 500 kr.
+  

 ultimo hensættelse 100 kr.
Skattepligtig  

 indkomst 600 kr.
 Den skattepligtige indkomst forhøjes således med 100 kr.  

 svarende til den samlede hensættelse for år 1 og 2.
 I år 3 korrigeres den skattepligtige indkomst på følgende  

 måde:
Resultat  

 ifølge regnskab 500 kr.
-  

 primo hensættelse 100 kr.
+  

 ultimo hensættelse 150 kr.
Skattepligtig  

 indkomst 550 kr.
 Den skattepligtige indkomst forhøjes således med 50 kr.  

 svarende til årets ændring af hensættelsen.
 I år 4 korrigeres den skattepligtige indkomst på følgende  

 måde:
Resultat  

 ifølge regnskab 500 kr.
-  

 primo hensættelse 150 kr.
+  

 ultimo hensættelse 200 kr.
Skattepligtig  

 indkomst 550 kr.
 Den skattepligtige indkomst forhøjes således med 50 kr.  

 svarende til årets ændring af hensættelsen.
 I år 5 bliver forpligtelsen endelig og virksomheden  

 foretager udbetaling, hvorved den regnskabsmæssige hensættelse til forventede  

 erstatninger ultimo år 5 er 0 kr. År 5 er samtidig det skattemæssige korrekte  

 fradragstidspunkt, og virksomheden bør opgøre den skattepligtige indkomst  

 således:
Resultat  

 ifølge regnskab 500 kr.
-primo  

 hensættelse 200 kr.
+  

 ultimo hensættelse 0 kr.
Skattepligtig  

 indkomst 300 kr.
 Den skattepligtige indkomst nedsættes med 200 kr.  

 Virksomheden har en samlet omkostning på 200 kr. til erstatninger, og der  

 opnås  

 fradrag for de 200 kr. i år 5, d.v.s på det korrekte skattemæssige tidspunkt.
Til § 2 Det foreslås, at loven træder i kraft dagen efter  

 bekendtgørelse i Lovtidende, og at den har virkning for anmodninger om  

 genoptagelse af en skatteansættelse, som indgives til myndighederne den 1.  

 juli  

 2004 eller senere henholdsvis ændringer af skatteansættelsen på  

 myndighedernes  

 initiativ, der varsles over for den skattepligtige den 1. juli 2004 eller  

 senere.
De foreslåede bestemmelser får kun virkning for den  

 skattepligtiges anmodning om genoptagelse, som fremsættes den 1. juli 2004  

 eller senere.
Derimod får de foreslåede regler ikke betydning i sager, hvori  

 der klages over et afslag på genoptagelse efter de hidtil gældende regler.
I  

 disse klagesager skal genoptagelsesspørgsmålet fortsat afgøres på grundlag af  

 hidtil gældende bestemmelser.
På grund af reaktionsfristen i skattestyrelseslovens  

 § 34, stk. 2, og § 35, stk. 2, på 6 måneder, vil de  

 foreslåede bestemmelser som udgangspunkt heller ikke få betydning for  

 tidligere  

 afgjorte genoptagelsesspørgsmål.
Det forhold, at reglerne på området er  

 blevet  

 ændret, udgør ikke i sig selv et forhold, som kan begrunde genoptagelse.
Bilag 1 Lovforslaget sammenholdt med gældende regler Gældende formulering Lovforslaget § 1 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 805 af 24. september 2003,  

 foretages følgende ændringer:
Ordinær skatteansættelse § 34.  



  

 Den kommunale skattemyndighed, told- og skatteforvaltningen og  

 Ligningsrådet kan ikke afsende varsel som nævnt i § 3, stk. 4, om  

 foretagelse eller ændring af en skatteansættelse senere end den 1. maj i det  

 4. år efter indkomstårets udløb.
Skatteansættelsen skal foretages senest den  

 1. august i det 4. år efter indkomstårets udløb.
Denne frist gælder ikke for  

 den skatteberegning, der er en følge af ansættelsen.
Har det betydning for  

 den skattepligtiges mulighed for at varetage sine interesser, at fristen for  

 at foretage ansættelsen forlænges, skal en anmodning om en rimelig  

 fristforlængelse imødekommes.
 Stk. 2.  

  

 En  

 skattepligtig eller en klageberettiget, jf. § 22 A, stk. 1, der  

 ønsker at få ændret sin ansættelse, skal senest den 1. maj i det 4. år efter  

 indkomstårets henholdsvis vurderingsårets udløb fremlægge oplysninger af  

 faktisk eller retlig karakter, der kan begrunde ændringen.
 Stk. 3.  

  

 En  

 skatteansættelse, der beror på en ændret bedømmelse af et  

 afskrivningsgrundlag for et indkomstår, der ligger uden for fristerne efter  

 denne  

 bestemmelse, kan foretages eller ændres efter stk. 1, medmindre  

 ansættelsen beror på et skøn.
 Stk. 4.  

  

 En  

 skatteansættelse kan ikke foretages eller ændres efter stk. 1, i det  

 omfang ansættelsen beror på en ændret bedømmelse af et fremførselsberettiget  

 underskud eller tab, der er selvangivet i et indkomstår, der ligger uden for  

 fristerne eller denne bestemmelse. 1. pkt. finder tilsvarende anvendelse  

 vedrørende opgørelserne efter selskabsskattelovens § 13, stk. 8-14.
 Stk. 5.  

  

 Fristerne  

 efter stk. 1 og 2 udløber først i det 6. år efter indkomstårets udløb  

 for skattepligtige omfattet af § 3 B i skattekontrolloven, for så vidt  

 angår de kontrollerede transaktioner.
 Stk. 6.  

  

 Er den  

 skattepligtiges indkomstår ikke sammenfaldende med kalenderåret, regnes  

 fristerne fra udløbet af det år, som indkomståret træder i stedet for.
 1.  

  

 I  

  

 § 34  

  

 indsættes som  

  

 stk. 7  

  

 :
»  

 Stk. 7.  

  

 Vedrører  

 en skatteansættelse efter stk. 1 eller 2 opgørelsen af en balancepost,  

 kan opgørelsen primo indkomståret alene foretages eller ændres, såfremt  

 skatteansættelsen for det foregående indkomstår ændres tilsvarende vedrørende  

 opgørelsen ultimo for dette indkomstår.« Ekstraordinær skatteansættelse § 35.  

  

 Uanset  

 fristerne i § 34 kan en skatteansættelse foretages eller ændres efter  

 anmodning fra den skattepligtige eller efter skattemyndighedernes bestemmelse  

 i følgende tilfælde:
 1)  

 	  

    

 Der er indtrådt en  

 ændring i det privatretlige eller offentligretlige grundlag for ansættelsen.
2)  

 	  

    

 Ansættelsen er en  

 direkte følge af en skatteansættelse vedrørende den skattepligtige for et  

 andet indkomstår.
Tilsvarende gælder, hvis ansættelsen er en direkte følge af  

 en skatteansættelse for det samme eller et andet indkomstår vedrørende den  

 skattepligtiges ægtefælle, hvormed den skattepligtige var samlevende ved  

 indkomstårets udløb, jf. § 4 i kildeskatteloven, eller vedrørende et  

 selskab, hvormed den skattepligtige var sambeskattet.
 3)  

 	  

    

 En ansættelse af  

 overdragelsessummen for et aktiv, jf. ejendomsavancebeskatningslovens  

 § 4, stk. 6, eller afskrivningslovens § 45, stk. 3,  

 vedrørende en anden skattepligtig er ændret.
4)  

 	  

    

 En udenlandsk  

 skattemyndighed har truffet en afgørelse, der har betydning for beskatningen  

 af den skattepligtige.
Det er en betingelse, at den danske skattemyndighed  

 anerkender afgørelsen.
 5)  

 	  

    

 Den skattepligtige  

 eller nogen på dennes vegne har forsætligt eller groft uagtsomt bevirket, at  

 skattemyndighederne har foretaget en skatteansættelse på et urigtigt eller  

 ufuldstændigt grundlag.
6)  

 	  

    

 De statslige  

 skattemyndigheder udnytter deres revisionskompetence, jf. §§ 14 og 19,  

 til at ændre en skatteankenævnskendelse, en ordinær skatteansættelse  

 foretaget efter anmodning fra den skattepligtige, jf. § 34, stk. 2,  

 eller en ekstraordinær skatteansættelse foretaget efter denne paragraf.
Det  

 er en betingelse, at den skattepligtige inden 3 måneder efter  

 skatteankenævnskendelsens afsigelse henholdsvis den kommunale  

 skattemyndigheds skatteansættelse underrettes om, at sagen er under revision.
7)  

 	  

    

 Hidtidig praksis er  

 endeligt underkendt ved en dom, en landsskatteretskendelse, skatteministerens  

 beslutning efter § 32, 2. pkt., eller en praksisændring offentliggjort  

 af Skatteministeriet.
I disse tilfælde kan genoptagelse foretages til gunst  

 for den skattepligtige fra og med det indkomstår, der har været til prøvelse  

 i den første sag, der resulterede i underkendelse af praksis, eller fra og  

 med det indkomstår, der er påbegyndt, men endnu ikke udløbet 5 år forud for  

 underkendelsen af praksis.
 8)  

 	  

    

 Skatteministeren  

 giver efter anmodning fra den skattepligtige tilladelse til ændring af  

 skatteansættelsen som følge af, at der foreligger særlige omstændigheder.
 Stk. 2.  

  

 En  

 ansættelse kan kun foretages i de i stk. 1 nævnte tilfælde, hvis den  

 varsles af myndighederne eller genoptagelsesanmodning fremsættes af den  

 skattepligtige inden 6 måneder efter, at den skatteansættende myndighed  

 henholdsvis den skattepligtige er kommet til kundskab om det forhold, der  

 begrunder fravigelsen af fristerne i § 34. Skatteministeren kan efter  

 anmodning fra den skattepligtige dispensere fra fristen, hvis der foreligger  

 særlige omstændigheder.
 Stk. 3.  

  

 Et  

 forhold i en skatteansættelse kan, hvis den skattepligtige ikke udtaler sig  

 imod ansættelsen, ændres af en skatteansættende myndighed af de grunde, der  

 er nævnt i stk. 1, selv om skatteankenævnet, Ligningsrådet eller  

 Landsskatteretten tidligere har truffet afgørelse om forholdet.
 Stk. 4  

  

 . Krav  

 afledt af en skatteansættelse foretaget efter stk. 1, nr. 4, 7 og 8, er  

 ikke undergivet forældelse efter lov nr. 274 af 22. december 1908 om  

 forældelse af visse fordringer.
 2.  

  

 I  

  

 § 35  

  

 indsættes som  

  

 stk. 5  

  

 :
»  

 Stk. 5.  

  

 Vedrører  

 en skatteansættelse efter stk. 1 opgørelsen af en balancepost, kan  

 opgørelsen primo indkomståret alene foretages eller ændres, såfremt  

 skatteansættelsen for det foregående indkomstår ændres tilsvarende vedrørende  

 opgørelsen ultimo for dette indkomstår.« § 2 Loven træder i kraft dagen efter bekendtgørelsen i Lovtidende og  

 har virkning  


  

 for anmodninger om  

 genoptagelse, som den skattepligtige indgiver den 1. juli 2004 eller senere.  

 Tilsvarende har bestemmelserne virkning for foretagelse eller ændring af en  

 ansættelse, som skattemyndighederne varsler over for den skattepligtige den  

 1. juli 2004 eller senere.
