En kunde K havde påtaget sig en kautionsforpligtelse for et  

 aktieselskabs engagement i et pengeinstitut P.
K og en medkautionist, der  

 begge var ledende medarbejdere i aktieselskabet, ejede den samlede  

 aktiekapital.
En af K indgivet klage vedrørende kautionsforholdet afvistes  

 som værende et erhvervsforhold.
Kendelse af 18. oktober 1989 sag nr. 146/1989 K påtog sig sammen med en anden person en kautionsforpligtelse for et  

 aktieselskab A's mellemværende med pengeinstituttet P.
K og medkautionisten  

 ejede A's samlede aktiekapital og var begge ledende medarbejdere i A.
 Da P, efter at A havde fået økonomiske vanskeligehder, gjorde kautionen  

 gældende mod K, indbragte denne sagen for Ankenævnet med påstand om, at P  

 skulle anerkende, at han ikke var bundet ved kautionsløftet, henset til, at P  

 havde været klar over, at medkautionistens økonomi var dårlig, men ikke havde  

 oplyst K herom.
Ankenævnet afviste klagen med følgende bemærkninger: Klagen angår en  

 kautionsforpligtelse, som klageren har påtaget sig for indklagedes kredit til  

 et aktieselskab, hvis kapital ejedes af klageren og medkautionisten, og i  

 hvilket disse var ledende medarbejdere.
Klagen findes herefter ikke at angå  

 et privat kundeforhold eller at kunne sidestilles med en klage vedrørende et  

 sådant, og Ankenævnet afviser derfor klagen i medfør af vedtægternes § 2,  

 stk. 2.
