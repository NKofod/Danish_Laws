 I henhold til § 5, stk. 2 i lov om frikommuner, jf. lovbekendtgørelse nr.  

 337 af 21. maj 1987, meddeles:
 § 1.  Boligministeren har den 17. august 1987 godkendt  

 frikommuneregulativ nr. 7 for Ballerup Kommune om kommunal administration af  

 støtten i henhold til lov om boligbyggeri til opførelse af offentligt støttet  

 boligbyggeri, om ydelse af særlig kommunal støtte til offentligt støttet  

 boligbyggeri og om realkreditbelåning af ejendomme til helårsbeboelse med  

 tilhørende erhvervsarealer, jf. § 12 a i lov om frikommuner.
 § 2.  Frikommuneregulativet indebærer, at følgende  

 bestemmelser i lov om boligbyggeri, jf. lovbekendtgørelse nr. 51 af 22.  

 januar 1987, ændres: §§ 31, 32, 43, stk. 2, 44, 48, stk. 2, 52, 63, stk. 2,  

 63 a, stk. 4, 5 og 6, 67, stk. 2, 70, stk. 1, 72 og 72 a.
 Stk. 2.  Endvidere ændres § 16, stk. 4 i lov om  

 realkreditinstitutter, jf. lovbekendtgørelse nr. 547 af 14. august 1986 som  

 ændret ved lov nr. 691 af 17. oktober 1986.
 § 3.  Det i § 1 nævnte frikommuneregulativ træder i  

 kraft dagen efter bekendtgørelsen i Lovtidende med virkning fra den 1. april  

 1987.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
