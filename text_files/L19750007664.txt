 Den 20.november 1974 undertegnedes i Warszawa en overenskomst mellem  

 Danmark og Den polske Folkerepublik om økonomisk, industrielt, videnskabeligt  

 og teknisk samarbejde.
Overenskomsten, som erstatter den dansk-polske overenskomst af  

 15.november 1967 om økonomisk, industrielt og teknisk samarbejde,  

 jfr.udenrigsministeriets bekendtgørelse nr.77 af 22.juli 1968, Lovtidende C,  

 har følgende ordlyd: Oversættelse LANGTIDSOVERENSKOMST mellem Kongeriget Danmarks regering og Den polske Folkerepubliks  

 regering om udvikling af økonomisk, industrielt, videnskabelig og teknisk  

 samarbejde Kongeriget Danmarks regering og Den Polske Folkerepubliks regering, - som ønsker at styrke de venskabelige forbindelser mellem de to lande, - som ønsker at støtte og lette den fortsatte udvikling og styrkelse af  

 det økonomiske, industrielle, videnskabelige og tekniske samarbejde mellem de  

 to lande til deres gensidige fordel, - som erindrer sig det økonomiske samarbejdes udvikling inden for rammerne  

 af langtidshandelsaftalen og protokollen vedrørende økonomisk og industrielt  

 samarbejde, begge undertegnet i København den 3.december 1970, og de to  

 kontraherende parters deltagelse i den almindelige overenskomst om told og  

 udenrigshandel, - som erkender værdien af påtagelse af langsigtede foranstaltninger med  

 henblik på skabelse af faste og varige perspektiver for samarbejde, er blevet enige om følgende:
Artikel 1 De kontraherende parter vil fortsætte deres bestræbelser med henblik på at  

 skabe vilkår, der er fordelagtige for en dynamisk og harmonisk udvikling af  

 det økonomiske, industrielle, videnskabelige og tekniske samarbejde og vil i  

 den mest liberale ånd træffe alle foranstaltninger, som er nødvendige i denne  

 forbindelse, og som er i overensstemmelse med deres internationale  

 forpligtelser. i særdeleshed med de i denne overenskomsts præambel omtalte.
Artikel 2 De kontraherende parter vil definere de områder, hvor de anser en  

 udvidelse af samarbejdet for at være nyttig.Områder af særlig interesse er  

 anført i bilag I til denne overenskomst, men andre områder af interesse vil  

 gensidigt kunne aftales af den i medfør af denne overenskomsts artikel 10  

 nedsatte blandede kommission.
Artikel 3 De kontraherende parter vil bestræbe sig på at fremme, befordre og lette  

 samarbejdet mellem interesserede virksomheder, institutioner,  

 sammenslutninger og organisationer i de to lande ved - direkte kontakter mellem vedkommende virksomheder og institutioner, -  

 fælles undersøgelser af projekters gennemførlighed, planlægning og udførelse  

 af projekter af fælles interesse - fælles forskning og udvikling af nye teknologiske processer med henblik  

 på produktionsmodernisering, - fælles behandling af problemer inden for de anvendte videnskaber med  

 henblik på resultaternes anvendelse i industriel produktion, - afholdelse af konferencer, symposier og udstillinger, - udveksling af specialister, - udveksling af teknisk dokumentation og information.
Artikel 4 De kontraherende parter er blevet enige om at benytte alle til rådighed  

 stående midler for at lette det industrielle samarbejde mellem interesserede  

 virksomheder i de to lande ved - udveksling af dele og komponenter til maskiner og udstyr med henblik på  

 fælles produktion og salg af et færdigt produkt, eventuelt under et fælles  

 varemærke, til de to lande eller til tredjelandemarkeder, - leverancer af halvfabrikata eller komponenter, der er fremstillet af den  

 ene part på grundlag af licenser, tekniske specifikationer og tegninger, som  

 den anden part har stillet til rådighed, idet sidstnævnte part sælger det  

 færdige produkt, - transaktioner inden for produktforædling, hvori begge de kontraherende  

 parter er interesserede, - udveksling af erfaringer inden for områderne standardisering og  

 produktkvalitet, arbejdstilrettelæggelse, indførelse af opfindelser, nye  

 ideer og tekniske forbedringer i produktionsprocesserne samt udveksling af  

 teknisk information, - udveksling af patenter, licenser og teknologisk know-how, eller  

 overførsel heraf på betingelser, som vedkommende institutioner og  

 virksomheder er enige om.De kontraherende parter skal ikke begrænse  

 overførslen af forbedringer og nye ideer til en grundlæggende licens i  

 henhold til en mellem parterne afsluttet kontrakt om industrielt samarbejde,  

 når overførslen er i overensstemmelse med begge landes love og bestemmelser, - bygning af komplette industrianlæg, der gavner begge landes økonomi, og  

 undtagelsesvis, hvor en del af produktionen vil blive importeret af  

 leverandørlandet, især med henblik på komplementær produktion eller  

 produktion beregnet på salg til tredjelandemarkeder fra firmaer eller  

 virksomheder i leverandørlandet med henblik på at sikre de midler, der er  

 nødvendige for, at det andet land kan betale for de leverede kapitalgoder og  

 tjenesteydelser.
Artikel 5 De kontraherende parter bekræfter deres interesse i udviklingen af enhver  

 form for samarbejde inden for industri, landbrug, teknologi og videnskab og  

 vil fremme og støtte gennemforelsen af dette samarbejde under udnyttelse af  

 de fælles muligheder inden for samarbejde, markedsføring og  

 markedsundersøgelsesteknik.De kontraherende parter vil i denne forbindelse  

 fremme indgåelse af langtidsaftaler, der tager sige på at skabe varige  

 sainarbejdsmæssige forbindelser mellem firmaer og virksomheder samt andre  

 relevante organisationer i de to lande.
Langtidsaftalerne vil kunne indebære  

 leverancer af råstoffer, energi, halvfabrikata, dele og komponenter samt  

 tilvirkningsprocesser af enhver art, herunder fabrikation eller  

 samlevirksomhed.
Artikel 6 De kontraherende parter skal, for at sikre passende betingelser for  

 samarbejdet, lette anvendelsen af forskellige samarbejdsformer inden for de  

 to landes territorier og på tredjelandemarkeder samt lette oprettelsen af  

 fællesejede virksomheder i tredjelande, idet de til dette formål udnytter det  

 potentiel og de erfaringer, som de to landes virksomheder besidder.
Artikel 7 De kontraherende parter bekræfter deres interesse i at hjælpe deres landes  

 virksomheder og organisationer til størst mulig udnyttelse af de  

 forudsætninger, der skabes inden for rammerne af enhver langsigtet plan i de  

 to lande.Hvad angår den detaljerede gennemførelse af disse planer skal de  

 ansvarlige myndigheder fortsætte styrkelsen af deres indbyrdes kontakter for  

 derved bedre at lære den anden parts mål og metoder at kende og således  

 forstærke båndene imellem de to landes økonomier.
Artikel 8 For at lette gennemførelsen af indgåede samarbejdsaftaler er de  

 kontraherende parter enige om at ville yde hinanden den gunstigst mulige  

 behandling inden for rammerne af eksisterende love og bestemmelser, der  

 finder anvendelse i de respektive lande.
Artikel 9 De kontraherende parter er opmærksomme på betydningen af passende  

 finansieringsbetingelser for påbegyndelsen af investeringer og  

 fællesforetagender.De anbefaler, at denne overenskomsts mål tages i  

 betragtning i de finansierings.og kreditordninger, der vil blive indgået  

 mellem interesserede finansierings- og pengeinstitutter, således at der  

 tilvejebringes de gunstigst mulige kreditbetingelser.
Fællesforetagenderne  

 kan være baseret på selvfinansiering.
Artikel 10 De kontraherende parter nedsætter en blandet kommission for økonomisk,  

 industrielt, videnskabeligt og teknisk samarbejde, bestående af  

 repræsentanter for de to regeringer.
 Den blandede kommission skal:
- overvåge gennemførelsen af denne overenskomst og skal til dette formål  

 foretage periodiske analyser af det økonomiske, industrielle, videnskabelige  

 og tekniske samarbejdes udvikling, - koordinere det økonomiske, industrielle, videnskabelige og tekniske  

 samarbejde mellem de to lande, - behandle programmer og forslag, der tager sigte på at støtte og udvikle  

 det økonomiske, industrielle, videnskabelige og tekniske samarbejde mellem de  

 to lande, - anbefale dispositioner, som kan træffes med henblik på den heldige  

 gennemførelse af denne overenskomst, herunder de spørgsmål, der er omtalt i  

 artikel 8.
Forretningsordenen for den blandede kommission er angivet i denne  

 overenskomsts bilag II. (* 1) Artikel 11 Denne overenskomst træder i kraft på datoen for undertegnelsen og har  

 gyldighed i et tidsrum af 10 år fra denne dato.
Den skal derefter forblive i  

 kraft, idet dog hver af de kontraherende parter har ret til når som helst at  

 opsige den over for den anden part med seks måneders skriftligt varsel.
En  

 opsigelse har ingen indflydelse på opfyldelsen af kontrakter og  

 arrangementer, der er indgået i henhold til bestemmelserne i nærværende  

 overenskomst.
 Denne overenskomst erstatter overenskomsten mellem Kongeriget Danmark og  

 Den polske Folkerepublik om økonomisk, industrielt og teknisk samarbejde,  

 undertegnet i København den 15.november 1967.
 Udfærdiget i Warszawa den 20.november 1974 i to eksemplarer på engelsk.
Ove Guldberg For Kongeriget Danmarks regering H.Kisiel For Den polske Folkerepubliks regering Oversættelse BILAG I De vigtigste samarbejdsområder i henhold til artikel 2 Landbrug, herunder mekanisering, byggeri, planteavl, kvægopdræt og  

 forskning i forbindelse hermed Fiskeri Føde.og drikkevarefremstilling Kemisk og farmaceutisk industri  

 Tekstilmaskiner Elektronisk industri Skibsbygning, skibs- og havneudrustning Bygge- og bygningsmaterialeindustri Miljøbeskyttelse og offentlige  

 tjenesteydelser Energi Udenrigsministeriet, den 11.juli 1975.
 Ivar Nørgaard.
