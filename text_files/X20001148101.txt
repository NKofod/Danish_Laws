 Indklagede tilbageholdt klagerens resthonorar under anbringende af, at  

 klager havde begået ansvars-pådragende fejl ved  

 projekteringen.
 Klager anfører i denne forbindelse, at de på  

 projekteringstidspunktet gældende vejledninger var fulgt, herunder  

 indretningsvejledningen fra 1987. Klager anfører videre, at  

 Hjælpemiddelcentralens publikationer ikke kan anses for en autoriseret  

 vejledning og at Arbejdstilsynets vejledning fra 1997 er fremkommet på  

 baggrund af ny viden efter projekteringstidspunktet og klager anfører  

 derfor, at klageren ikke er ansvarlig for at projekteringen er i  

 overensstemmelse med disse vejledninger.
Voldgiftsretten udtaler, at klager burde have afklaret hvilke  

 retningslinier der kræves overholdt ved en drøftelse med  

 Arbejdstilsynet.
Det lægges således til grund, at klager ved at  

 undlade at sikre sig at byggeriet opfyldte kravene i 1997-vejledningen, som  

 også gjaldt på projekteringstidspunktet, har handlet  

 ansvarspådragende.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ABR 89.
 I november 1995 indgik klageren aftale med indklagede om,  

 at klageren skulle yde teknisk rådgivning og bistand som  

 totalrådgiver i forbindelse med ombygning og tilbygning af et  

 plejehjem.
 Almindelige Bestemmelser for teknisk Rådgivning og  

 bistand   ABR 89   var aftalt mellem parterne.
 Ombygning og tilbygning blev udført, således  

 at byggeriet kunne afleveres den 22. september 1997.
 Da indklagede under anbringende af, at klageren havde  

 begået ansvarspådragende fejl ved projekteringen af ombygningen  

 og udvidelsen af plejehjemmet, havde tilbageholdt klagerens resthonorar,  

 indgav klageren klageskrift, der blev modtaget den 28. oktober 1998 af  

 Voldgiftsnævnet for Bygge- og Anlægsvirksomhed.
I den anledning blev der nedsat en voldgiftsret  

 bestående af stadsarkitekt Ole Østergaard, arkitekt m.a.a.
Ole  

 Dreyer og landsdommer Fritse Hove, sidstnævnte som rettens formand.
 Mundtlig forhandling fandt sted den 7. og 8. marts  

 2000.
 Efter aftale med parterne udelades sagsfremstilling og de  

 forklaringer, der blev afgivet under den mundtlige forhandling, i denne  

 kendelse.
 Klageren har påstået indklagede tilpligtet at  

 betale 167.726 kr. med tillæg af procesrente fra den 28. oktober 1998,  

 subsidiært et mindre beløb.
 Beløbet udgør klagerens resthonorar i  

 henhold til rådgivningsaftalen.
 Indklagede har principalt påstået klageren  

 tilpligtet at betale 2.150.650 kr. med procesrente fra den 15. januar 1999,  

 subsidiært et mindre beløb og mere subsidiært  

 frifindelse.
 Påstanden angives at udgøre de  

 udbedringsomkostninger, som indklagede har afholdt for at indrette boligerne  

 som arbejdssteder sikkerheds- og sundhedsmæssigt forsvarligt efter krav  

 fra Arbejdstilsynet.
 Klageren har påstået frifindelse over for  

 indklagedes selvstændige påstand.
Klageren har til støtte for sin påstand  

 anført, at det er ubestridt, at klageren har krav på honoraret i  

 henhold til den indgåede rådgivningsaftale.
Såfremt det  

 statueres, at klageren med urette har nægtet at bistå ved 1  

 års gennemgangen, skal beløbet eventuelt reduceres med 5-10.000  

 kr.
Til støtte for klagerens frifindelsespåstand  

 over for indklagedes krav har klageren gjort gældende, at klageren ikke  

 har begået fejl eller forsømmelser i forbindelse med  

 projekteringen.
Klageren har således foretaget projekteringen i  

 overensstemmelse med de på projekteringstidspunktet gældende  

 vejledninger, herunder indretningsvejledningen fra 1987. Selv om klageren er  

 enig i, at boligerne i den eksisterende bygning i et vist omfang skulle kunne  

 bruges til fysisk plejekrævende beboere, må det lægges til  

 grund, at 87-vejledningen var den eneste autoriserede vejledning, der fandtes  

 på projekteringstidspunktet.
Hjælpemiddelcentralens publikationer  

 kan ikke anses for en autoriseret vejledning.
Vejledningen fra 1997, som  

 Arbejdstilsynet har benyttet ved sin gennemgang af byggeriet, er fremkommet  

 på baggrund af ny viden efter projekteringstidspunktet.
Klageren er  

 derfor ikke ansvarlig for, at byggeriet ikke er projekteret i  

 overensstemmelse med 1997-vejledningen.
Vejledningen gælder i  

 øvrigt kun for nyt byggeri og ikke ombygninger, hvor vejledningen kun  

 gælder i videst muligt omfang.
For så vidt angår den nye  

 tilbygning var det mellem parterne aftalt, at boligerne heri skulle benyttes  

 af selvhjulpne ældre, hvorfor de krav, som Arbejdstilsynet har stillet,  

 ikke kan kræves opfyldt.
Dertil kommer, at repræsentanter for  

 indklagede har deltaget i samtlige projekteringsmøder og har deltaget  

 i aftaler om indretningen af de enkelte rum.
Indklagedes repræsentant  

 herunder chefen for teknisk forvaltning   var bekendt med, at Arbejdstilsynet  

 havde meddelt, at sagsbehandlingen henhørte under kommunen.
Selv om  

 indklagede således var forpligtet til at påse, at  

 arbejdsmiljøloven var overholdt, foretog man sig intet.
 I hvert fald er der udvist en sådan grad af egen  

 skyld fra indklagedes side, at indklagedes krav må bortfalde eller  

 nedsættes.
Vedrørende indklagedes tabsopgørelse har  

 klageren anført, at da klager   trods løfter om det modsatte  

 ikke er blevet holdt orienteret om det efterfølgende forløb, er  

 klageren blevet afskåret fra at forholde sig kritisk til  

 tabsopgørelsen.
Den del af udgifterne, som indklagede har fratrukket,  

 vedrører kun arbejder, som ikke relaterer sig til Arbejdstilsynets  

 krav.
De udgifter, som indklagede under alle omstændigheder fra starten  

 skulle have afholdt for at få et lovligt byggeri, kan ikke kræves  

 erstattet.
Dertil kommer, at indklagedes repræsentanter hele tiden har  

 været klar over, at der ikke kunne anvendes mobillift på 1. sal i  

 den eksisterende bygning.
Det må ved forklaring fra en hos klager  

 ansat, anses for godtgjort, at det mellem parterne blev aftalt, at der skulle  

 anvendes loftlift, som skulle monteres efterfølgende ,  

 efterhånden som der opstod behov for det.
Indklagedes  

 tabsopgørelse bør derfor reduceres væsentligt.
Indklagede har til støtte for sine påstande  

 anført, at da klageren har nægtet at medvirke ved 1-års  

 gennemgangen, der fandt sted på et tidspunkt, hvor den ombygning, der  

 var foranlediget af Arbejdstilsynets krav, ikke var påbegyndt, har  

 klageren ikke optjent hele sit honorar.
I hvert fald overstiger indklagedes  

 modkrav klagerens honorar.
Indklagede har til støtte for sit  

 selvstændige krav gjort gældende, at klageren har begået  

 ansvarspådragende fejl, idet klagerens projekt blev udformet  

 således, at plejepersonalets arbejde ikke kunne foregå  

 sikkerheds- og sundhedsmæssigt forsvarligt.
Klageren bør derfor  

 tilpligtes at erstatte indklagedes udgifter ved at bringe byggeriet i  

 overensstemmelse med Arbejdstilsynets krav.
Ifølge parternes aftale  

 påtog klageren sig at indrette alle boliger, så de kunne anvendes  

 som arbejdssteder.
Klageren burde have henvendt sig til Arbejdstilsynet for  

 at få at vide, hvilke standarder der var gældende.
I så  

 fald ville Arbejdstilsynet have oplyst, at man som udgangspunkt anvendte  

 Hjælpemiddelcentralens vejledning og branchevejledningerne.  

 1997-vejledningen, som er lagt til grund ved Arbejdstilsynets vurdering,  

 indeholder ikke nye krav.
Ifølge rådgivningsaftalen er der ingen  

 forskel på klagerens forpligtelser med hensyn til ombygningen og  

 tilbygningen, og det følger af § 60 i bekendtgørelsen om faste  

 arbejdssteders indretning, der er en del af bygningsreglementet, at  

 ombygningen skulle opfylde betingelserne for nybyggeri.
Det forhold, at  

 indklagede havde vejledningspligt over for klageren, fritager efter  

 retspraksis ikke klagerens ansvar for fejl.
Det er uden betydning for  

 klagerens ansvar, at indklagedes sikkerhedsrepræsentanter var inddraget  

 i drøftelserne om indretningen.
Det kan således ikke  

 kræves, at de var i stand til at fortolke tegningerne.
Da Arbejdstilsynet meddelte, at ibrugtagning af byggeriet  

 ville medføre et påbud, måtte indklagede naturligvis  

 iværksætte en afhjælpning.
Da indklagede ikke modtog nogen  

 reaktion fra klageren på sit brev af 13. januar 1997, må klageren  

 have anerkendt kassationen.
Indklagede har forsøgt at minimere  

 omkostningerne mest muligt.
Selv om det anerkendes, at indklagede ville  

 være kommet til  at betale mere, hvis plejehjemmet fra starten var  

 blevet indrettet rigtigt, må det lægges til grund, at udgifterne  

 er blevet forøget ved den efterfølgende udbedring.
I hvert fald  

 bør tvivl herom komme klageren til skade.
 Voldgiftsrettens resultat og begrundelse:
 Det fremgår af parternes aftale, at klagerens  

 projekt skulle være i overensstemmelse med Lov om boliger for  

 ældre og personer med handicap med tilhørende  

 bekendtgørelser og cirkulærer.
Det fremgår ikke af aftalen, i hvilket omfang  

 ældreboligerne skulle indrettes for særligt plejekrævende  

 beboere, hvor der tilknyttes plejepersonale.
En sådan indretning  

 indebærer, at der af hensyn til plejepersonalets arbejde kræves  

 særlige pladsforhold omkring senge, bad og toilet, for at arbejdet kan  

 udføres sikkerhedsmæssigt og sundhedsmæssigt  

 forsvarligt.
 En hos indklagede ansat har forklaret, at alle boliger  

 skulle kunne anvendes til særligt plejekrævende beboere, medens  

 en hos klager ansat har forklaret, at det kun var boligerne i den  

 eksisterende bygning, der skulle indrettes således, medens dette ikke  

 var tilfældet i tilbygningen.
Det må efter bevisførelsen lægges til  

 grund, at beboerne på det eksisterende plejehjem bestod af både  

 til dels selvhjulpne ældre og særligt plejekrævende  

 beboere.
Det fremgår af en rapport, at en modernisering af plejehjemmet  

 ville indebære behov for yderligere pladser, uden at det deri er  

 præciseret, om der i så fald var tale om ældreboliger eller  

 plejeboliger.
 Under hensyn til den af indklagedes ansatte omtalte  

 tendens til, at beboere, der tager ophold på et hjem, er  

 plejekrævende, og til, at klageren i sin projektering for så vidt  

 har projekteret pladsforholdene på samme måde i begge bygninger,  

 lægger voldgiftsretten til grund, at også boligerne i  

 tilbygningen skulle kunne bebos af særligt plejekrævende  

 beboere.
 Kravene til det arbejdssted, hvor plejepersonalet skal  

 udføre sit arbejde, er, at arbejdet skal kunne udføres  

 sikkerheds- og sundhedsmæssigt forsvarligt, uden at det hverken i  

 arbejdsmiljøloven eller i de bekendtgørelser, der er udstedt  

 med hjemmel heri, nærmere er præciseret hvilke særlige  

 pladsforhold m.v., der kræves.
Bygge- og Boligstyrelsens vejledning fra 1987 omhandler  

 kun indretning af ældreboliger.
En nærmere afklaring af, hvilke  

 pladsforhold der kræves for at opfylde Arbejdstilsynets krav,  

 måtte derfor naturligt indebære, at klageren søgte dette  

 afklaret ved en drøftelse med Arbejdstilsynet.
Arbejdstilsynets  

 repræsentant har da også forklaret, at det, før  

 vejledningen fra 1997 forelå, var sædvanligt at anvende  

 anvisningerne i Hjælpemiddelcentralens vejledning tillige med  

 brancheorganisationernes vejledninger, samt at hvis disse anvisninger var  

 blevet fulgt, ville kravene i 1997-vejledningen have været opfyldt.
 Idet voldgiftsretten herefter lægger til grund, at  

 de krav, der på projekteringstidspunktet blev stillet, for at  

 arbejdspladsen kunne anses for sikkerheds- og sundhedsmæssigt  

 forsvarligt indrettet, svarede til de krav, der senere blev nedfældet i  

 Bygge- og Boligstyrelsens vejledning fra 1997, findes klageren ved at undlade  

 at sikre sig, at projektet opfyldte disse krav at have handlet  

 erstatningspådragende over for indklagede.
 Selv om klageren vel måtte kunne gå ud fra, at  

 indklagedes sikkerhedsrepræsentanter og chefen for ældreplejen,  

 som deltog i projekteringsmøderne, havde kendskab til  

 arbejdsmiljøkravene, findes det dog ikke at kunne fritage klageren for  

 det ansvar, der som rådgiver påhvilede denne.
 Der findes derfor heller ikke at være udvist en  

 sådan grad af egen skyld hos indklagede, at erstatningskravet af denne  

 grund skal bortfalde eller nedsættes.
 En arkitekt har forklaret, at de skønsmæssige  

 fradrag for "forbedringer", der er foretaget i indklagedes  

 erstatningsopgørelse, alene vedrører ændringer, som ikke  

 var omfattet af Arbejdstilsynets krav.
Voldgiftsretten finder ikke, at der er grundlag for at  

 fastslå, at de udgifter, indklagede har afholdt, ikke har været  

 rimelige.
Voldgiftsretten finder imidlertid, at der ved  

 erstatningsfastsættelsen bør tages hensyn til, at indklagedes  

 udgift til ombygningen ville have været noget større, hvis  

 byggeriet fra starten var blevet udført i overensstemmelse med  

 Arbejdstilsynets krav.
Voldgiftsretten finder endvidere ikke at kunne  

 forkaste klagers ansattes forklaring om, at det hele tiden havde ligget  

 klart, at der ikke var plads til mobillift i boligerne på 1. sal i den  

 eksisterende bygning, men at der skulle monteres loftlifte, efterhånden  

 som der opstod behov derfor.
 Herefter findes den erstatning, som klageren skal betale  

 til indklagede   efter fradrag af klagerens tilgodehavende med reduktion for  

 manglende deltagelse i 1-års eftersynet   passende at kunne  

 fastsættes til 1.340.000 kr. med renter som nedenfor bestemt.
 THI BESTEMMES:
 Inden 14 dage fra modtagelsen af denne kendelse  

 betaler klageren til indklagede 1.340.000 kr. med procesrenter fra den 15.  

 januar 1999 og i sagsomkostninger 65.000 kr.
 Voldgiftsrettens omkostninger betales med 2/3 af klageren  

 og 1/3 af indklagede efter opgørelse og påkrav fra  

 Voldgiftsnævnet.
