Bekendtgørelse om kontrol af elektriske  

 installationer i forsamlingslokaler I medfør af § 6, nr. 2, § 7, stk. 4, § 11, § 14 og § 24, stk. 2 og  

 3, i lov nr. 251 af 6. maj 1993 om elektriske  

 stærkstrømsanlæg og elektrisk materiel, som ændret  

 ved lov nr. 898 af 16. december 1998, fastsættes:
 § 1. Den, der som ejer, lejer, forpagter eller  

 på anden måde driver et forsamlingslokale, som er beregnet til  

 150 personer eller derover, skal sikre, at de elektriske installationer,  

 herunder nød- og panikbelysningsanlægget, og det  

 tilhørende elmateriel, i forsamlingslokalerne og de tilstødende  

 adgangs- og flugtveje, hver 12. måned kontrolleres af en autoriseret  

 elinstallatør.
 Stk. 2. Hvis der ved kontrollen efter stk. 1, konstateres  

 fejl i installationen eller det tilhørende elmateriel, skal den, der  

 driver forsamlingslokalet, sikre, at fejlene rettes.
 Stk. 3. Pligten i stk. 1, omfatter også  

 forsamlingslokaler, der enkeltvis er beregnet til færre end 150  

 personer, når forsamlingslokalerne benyttes samlet af 150 personer  

 eller derover, og forsamlingslokalerne har fælles adgangs- og  

 flugtveje.
 Stk. 4. Elektricitetsrådet kan på baggrund af  

 en vurdering af personrisikoen eller hyppigheden af foretagne ændringer  

 i installationerne undtage enkelte forsamlingslokaler eller kategorier af  

 forsamlingslokaler fra pligten i stk. 1.
 Stk. 5. Ved forsamlingslokaler forstås i denne  

 bekendtgørelse: Teatre, biografer, restaurationer, diskoteker,  

 selskabslokaler, mødelokaler, koncertsale, udstillingslokaler,  

 idrætshaller og andre bygninger og lokaler, der anvendes til lignende  

 formål, med tilhørende gange og flugtveje, vestibule,  

 køkken, depotrum og andre lokaler med direkte tilknytning til det  

 pågældende forsamlingslokale.
 § 2. Som dokumentation for, at kontrol af  

 installationen og det tilhørende elmateriel er gennemført, og  

 forholdene er fundet i orden eller eventuelle fejl er rettet, udfylder og  

 underskriver den autoriserede elinstallatør en attest efter  

 Elektricitetsrådets formular.
 Stk. 2. Den, der er forpligtet til at sikre kontrollen  

 efter § 1, stk. 1, gennemført, skal opsætte attesten i  

 forsamlingslokalet på et for publikum synligt sted og indsende genpart  

 af attesten til Elektricitetsrådet.
 § 3.  Elektricitetsrådet fastsætter  

 regler for omfang og indhold af den autoriserede elinstallatørs  

 kontrol af installationen og det tilhørende elmateriel og udarbejder  

 formular til den i § 2 nævnte attest.
 § 4. Udgifterne i forbindelse med  

 gennemførelse af kontrol efter denne bekendtgørelse  

 påhviler den, som har pligt til at sikre kontrollen efter § 1, stk. 1,  

 gennemført.
§ 5. Med bøde straffes den, der 1)	i strid med § 1, stk. 1, undlader at foranstalte kontrol, 2)	i strid med § 1, stk. 2, undlader at sikre, at fejl i  

 installationerne eller det tilhørende elmateriel rettes, eller 3)	i strid med § 2, stk. 2, undlader at opsætte attest eller  

 indsende genpart af attest til Elektricitetsrådet.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 6. Bekendtgørelsen træder i kraft den 12. juli  

 2000. Første kontrol skal være gennemført senest den 12.  

 juli 2001.
