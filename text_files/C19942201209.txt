(Til produktionsskoler,  

 kommunalbestyrelser og amtsråd) I henhold til Kulturministeriets bekendtgørelse nr. 788 af 20. november  

 1990 om produktionsskoler § 8 fastsættes:
Beregning af tilskud § 1.  For 1995 ydes statstilskud til produktionsskoler  

 inden for et beløb, der fastsættes på finansloven.
Tilskuddet ydes med et af  

 Undervisningsministeriet fastsat beløb pr. helårsplads, et beløb pr.  

 helårsplads for deltagere under 18 år samt et beløb pr. boplads.
 Det er en forudsætning for ydelse af statstilskud, at der bevilges midler  

 hertil på finansloven.
§ 2.  Statstilskuddet kan højst udgøre 45 pct. af de  

 offentlige tilskud (45 pct. af summen af stats- og kommunale tilskud). Ved  

 beregningen heraf medtages kommunale tilskud, der ydes i henhold til loven om  

 ungdomsskoler, produktionsskoler og daghøjskoler.
Endvidere medtages tilskud  

 fra Den Europæiske Socialfond, der i denne henseende betragtes som kommunale  

 tilskud.
Andre tilskud, f.eks. fra private fonde og lignende medregnes ikke.
 Virksomhed, der finansieres på anden måde, f.eks. i henhold til lov om  

 erhvervsmæssig grunduddannelse, holdes udenfor beregningen.
 § 3.  Tilskudsbeløbene for helårspladser og bopladser  

 fastsættes af Undervisningsministeriet, når finansloven er vedtaget.
 § 4.  Ved en helårsplads forstås en elevs deltagelse i  

 en produktionsskoles virksomhed (undervisning og produktion m.v.) i 1410  

 timer (svarende til 47 uger a 30 timer).
Ved beregningen heraf indgår ferie med 150 timer (5 uger a 30 timer) pr.  

 årsplads.
Iøvrigt medregnes virksomhed - undervisning, praktisk arbejde og  

 produktion - , som eleven har deltaget i på produktionsskolen samt under  

 praktikophold.
Eventuel virksomhed på lørdage samt søn- og helligdage kan  

 medregnes med det anvendte timetal.
 Ved ekskursioner, udvekslingsophold og lignende medregnes ligeledes det  

 anvendte timetal, dog højst med 12 timer pr. dag.
 Det er normalt en forudsætning for medregning af virksomhed, at eleven har  

 deltaget i denne (været fysisk til stede). Perioder med fravær på grund af  

 sygdom kan dog medregnes.
 Der kan desuden medregnes perioder af kortvarig udeblivelse, dog højst 30  

 timer (6 timer pr. dag), og forudsat eleven vender tilbage til skolen.
 Medregning i disse tilfælde er betinget af, at der har fundet en aktivitet  

 sted på skolen (undervisning m.v.), og at eleven skulle have deltaget i  

 denne.
 En bo-plads beregnes på tilsvarende måde som en elev, der har bolig på  

 skolen i 47 uger.
 Ansøgning m.v.
§ 5.  Statstilskud for 1995 søges inden 1. december  

 1994 på særligt ansøgningsskema.
Eksemplar heraf er vedlagt dette cirkulære.  

 Yderligere eksemplarer kan rekvireres i Undervisningsministeriets  

 cirkulærecentral.
I ansøgningen må skolen efter et skøn angive dels det forventede, samlede  

 antal helårspladser og bopladser i 1995, dels det forventede antal  

 helårspladser for deltagere under 18 år.
Endelig beregning heraf foretages i  

 forbindelse med årsopgørelsen, jf. § 8.
 Ansøgningen påtegnes af vedkommende kommunalbestyrelse/amtsråd, der yder  

 tilskud til skolen.
 For nyoprettede skoler medsendes et eksemplar af vedtægterne samt af  

 beskrivelsen af undervisnings- og produktionsaktiviteterne.
Udbetaling af tilskud § 6.  Efter behandling af tilskudsansøgningerne i  

 ministeriet udsendes tilsagn om statstilskud i løbet af januar 1995. Det  

 tilsagte statstilskud udbetales i følgende 4 rater Tidspunktet for vedtagelse af finansloven eller andre forhold kan dog  

 bevirke ændringer i anvisningstidspunkterne.
 I 4. rate foretages regulering af tilskuddet i forhold til det forbrugte  

 antal årspladser, jf. § 8.
§ 7.  Udbetaling af statstilskud sker pr. postgiro.  

 Enhver produktionsskole skal derfor oprette en girokonto lydende på skolens  

 navn.
For produktionsskoler etableret i ungdomsskoleregi kan dog anvendes  

 vedkommende kommunes konto.
Årsopgørelse § 8.  Efter regnskabsårets udløb foretages afregning  

 af statstilskud i forhold til det forbrugte antal helårspladser.
Der ydes i  

 første omgang kun tilskud i forhold til det oprindeligt ansøgte antal  

 pladser.
Tilskud til yderligere pladser ydes i det omfang der viser sig  

 bevillingsmæssig dækning herfor.
 Som grundlag for denne afregning skal skolerne indsende opgørelser over  

 det forbrugte antal årspladser (henholdsvis det samlede antal årspladser og  

 antal årspladser for deltagere under 18 år) samt antal bo-pladser.
Opgørelserne indsendes på særlige årsopgørelsesskemaer.
Som grundlag for  

 udfyldelse af disse anvendes hjælpeskemaer vedrørende ferieberegning og  

 timetal for de enkelte deltagere.
 Skemaer hertil vil blive udsendt til skolerne senere.
 Årsopgørelsesskemaer indsendes til ministeriet senest 8. januar 1996.  

 Hjælpeskemaerne skal ikke indsendes til ministeriet, men skal opbevares af  

 skolerne og kan rekvireres af ministeriet med henblik på eventuel  

 stikprøvekontrol.
§ 9.  Efter afslutningen af skolernes årsregnskab for  

 1995 foretages endelig afregning af statstilskud.
Med henblik herpå skal  

 skolerne indsende indberetning om hovedposter af regnskabet.
Skemaer hertil  

 vil blive udsendt senere.
Ikrafttræden § 10.  Dette cirkulæres bestemmelser finder anvendelse  

 ved ydelse af statstilskud for finansåret 1995.
Kulturministeriets cirkulære af 11. september 1992 om statstilskud til  

 produktionsskoler ophæves.
Cirkulærets bestemmelser finder dog fortsat  

 anvendelse ved afregning af statstilskud for 1993 og 1994.
Undervisningsministeriet, den 17.  

 oktober 1994 P.m.v.
 e.b.
