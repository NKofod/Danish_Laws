Bekendtgørelse om finansiering af visse offentlige ydelser, der udbetales af kommunerne, Udbetaling Danmark og arbejdsløshedskasserne I medfør af § 5, stk. 5, § 6, stk. 3, § 7, stk. 4, § 8, stk. 2 og 3, § 12, stk. 2-4, og § 13, stk. 2, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, jf. lovbekendtgørelse nr. 1086 af 19. september 2017, som ændret ved lov nr. 1558 af 27. december 2019, og efter forhandling med vedkommende minister og KL fastsættes efter bemyndigelse:
Kapitel 1 Anvendelsesområde m.v.
Anvendelsesområde § 1. Kommunerne skal bidrage til finansieringen af udgifterne til offentlige ydelser, der er omfattet af § 3, stk. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 Stk. 2. Det er den kommune, som borgeren har som opholdskommune efter reglerne i kapitel 3 i lov om retssikkerhed og administration på det sociale område, der skal bidrage til finansiering af udgifterne til offentlige ydelser til borgeren.
 Stk. 3. Opgørelsen af den enkelte kommunes finansieringsbeløb sker på grundlag af den fælles opgørelsesmetode, der er fastsat i denne bekendtgørelse, og som administreres af Ydelsesrefusion, jf. bekendtgørelse om oprettelse og drift af selskabet, der etablerer og driver Ydelsesrefusion, og om selskabets opgaver m.v.
 Definitioner m.v.
 § 2. Ved refusion forstås, at kommunerne får en del af udgifterne til udbetalte ydelser refunderet af staten, jf. § 3, stk. 1, nr. 4-10, og 12-14, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 Stk. 2. Ved medfinansiering forstås, at kommunerne skal bidrage til finansiering af statens udgifter til ydelser omfattet af § 3, stk. 1, nr. 1, 11, 15 og 16, jf. dog § 3, stk. 2, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvorefter arbejdsløshedsdagpenge, midlertidig arbejdsmarkedsydelse eller kontantydelse, der udbetales til personer, der er omfattet af artikel 64 og 65 i Europa-Parlamentets og Rådets forordning (EF) nr. 883/04 om koordinering af de sociale sikringsordninger ikke er omfattet af loven.
 Stk. 3. Ved finansieringsbeløb forstås det samlede beløb, som kommunen enten skal have udbetalt fra staten eller skal betale til staten på baggrund af opgørelsen af refusion og medfinansiering af udgifter til udbetalte ydelser, jf. stk. 1 og 2, opgørelse af medfinansiering af udgifter til befordringsgodtgørelse, jf. § 4, stk. 2, samt opgørelse af det særlige fleksbidrag, jf. § 4, stk. 3.
 Stk. 4. Ved bruttobeløb forstås det beløb, der er refusionsberettiget eller medfinansieringspligtigt.
 Stk. 5. Ved en uge forstås en kalenderuge fra mandag til søndag.
Stk. 6. Ved en berørt uge forstås en uge, hvor der er udbetalt en eller flere ydelser til en person, jf. § 3, stk. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
Modtager personen forskellige ydelser i en uge, tæller ugen alene som berørt én gang ved opgørelsen af kommunernes refusion eller medfinansiering.
 Stk. 7. Ved selvforsørgelse forstås perioder, hvor en person ikke har modtaget offentlig forsørgelse eller har været ansat i beskæftigelse, hvortil der er ydet støtte til løn, jf. §§ 3 og 23.
 § 3. I selvforsørgelse, jf. § 2, stk. 7, indgår ikke perioder, hvor en person har modtaget en eller flere offentlige forsørgelsesydelser efter stk. 2 i en uge.
Stk. 2. Offentlig forsørgelse efter denne bekendtgørelse er de ydelser, der er omfattet af § 3, stk. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
Herudover er offentlig forsørgelse efter denne bekendtgørelse:
 1) Kontanthjælp, jf. § 27 i lov om aktiv socialpolitik.
 2) Ledighedsydelse, jf. §§ 74, 74 a, 74 f og 74 h i lov om aktiv socialpolitik, som ikke er omfattet af § 3, stk. 1, nr. 8, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 3) Fleksløntilskud, jf. §§ 123-124 lov om en aktiv beskæftigelsesindsats, som ikke er omfattet af § 3, stk. 1, nr. 12, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 4) Tilbud om støtte i form af tilskud til selvstændigt erhvervsdrivende, jf. § 126 i lov om en aktiv beskæftigelsesindsats, som ikke er omfattet af § 3, stk. 1, nr. 12, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 5) Tilskud til fleksjob, jf. §§ 133 og 134 i lov om en aktiv beskæftigelsesindsats.
 6) Tilbud om støtte i form af tilskud til selvstændigt erhvervsdrivende, jf. § 136 i lov om en aktiv beskæftigelsesindsats.
 7) Førtidspension, jf. § 16 i lov om social pension, til personer, som har fast bopæl i Danmark, og som ikke er omfattet af § 3, stk. 1, nr. 11, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 8) Førtidspension, jf. § 13 i lov om højeste, mellemste, forhøjet almindelig og almindelig førtidspension m.v., til personer, som har fast bopæl i Danmark.
 9) Førtidspension, jf. § 3, stk. 2-5, i lov om social pension eller § 3, stk. 2, i lov om højeste, mellemste, forhøjet almindelig og almindelig førtidspension m.v., til personer, der ikke har fast bopæl i Danmark.
 10) Efterløn, jf. § 74 n i lov om arbejdsløshedsforsikring m.v.
 11) Fleksydelse efter lov om fleksydelse.
 12) Delpension efter lov om delpension.
 13) Feriedagpenge, jf. § 75 h i lov om arbejdsløshedsforsikring m.v.
 14) Barselsdagpenge efter barselsloven.
 15) Jobrotationsydelse, jf. § 149 i lov om en aktiv beskæftigelsesindsats.
 16) Tilskud til lønnen til voksenlærlinge, jf. § 154 i lov om en aktiv beskæftigelsesindsats.
 17) Seniorjob efter lov om seniorjob.
 18) Statens Uddannelsesstøtte i form af stipendium, jf. § 7, stk. 1, nr. 1, i SU-loven.
 19) Folkepension, jf. § 1 i lov om social pension.
 20) Efterlevelsespension til den længstlevende pensionist, jf. § 48 i lov om social pension.
Den enkelte kommunes finansieringsbeløb § 4. Den enkelte kommunes finansieringsbeløb består af summen af de beløb, som fremgår af § 2, stk. 3.
Stk. 2. Den enkelte kommune skal efter § 198, i lov om en aktiv beskæftigelsesindsats, medfinansiere statens udgifter til befordringsgodtgørelse, der udbetales af arbejdsløshedskasserne efter § 179 i samme lov, jf. § 79, stk. 1, i lov om arbejdsløshedsforsikring m.v.
Bidraget til udgifterne til befordringsgodtgørelse skal betales af den kommune, der er den lediges opholdskommune den første mandag i kalendermåneden.
 Stk. 3. Den enkelte kommune har ret til et særligt fleksbidrag fra staten, når kommunen modtager refusion på 20 pct. af udbetalt fleksløntilskud, jf. § 7 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 § 5. For at kommunen kan opnå ret til refusion, skal kravene i denne bekendtgørelse og § 3 i bekendtgørelse om statsrefusion og tilskud samt regnskabsaflæggelse og revision på visse områder inden for Social- og Indenrigsministeriets, Beskæftigelsesministeriets, Udlændinge- og Integrationsministeriets, Børne- og Undervisningsministeriets og Transport- og Boligministeriets ressortområder være opfyldt.
 Stk. 2. Hvis det konstateres, at udbetaling af en ydelse er sket med urette, herunder på grund af fejl i sagsbehandlingen, og ydelsesmodtageren som følge heraf skal tilbagebetale et beløb, skal kommunen korrigere data om ydelsen i de systemer, hvor data registreres og indberettes efter § 7, stk. 2, til brug for beregning af finansieringsbeløbet.
 Stk. 3. Korrektion af data, jf. stk. 2, som følge af fejl og mangler, herunder misforståelser, skal ske uden hensyn til, om de ansvarlige har været i god tro, eller om fejlen eller manglen på anden måde har været undskyldelig.
 Stk. 4. Hvis kommunen konstaterer, at der er fejl i de data, der ligger til grund for beregning af finansieringsbeløbet, og disse data ikke kan korrigeres af kommunen, skal kommunen gøre Ydelsesrefusion opmærksom på fejlen.
Stk. 5. Bliver Ydelsesrefusion bekendt med, at en kommune har undladt at korrigere data om ydelsen, jf. stk. 2, eller har undladt at gøre Ydelsesrefusion opmærksom på fejl, jf. stk. 4, og kommunens undladelse har eller kan have medført økonomisk tab for staten, skal Ydelsesrefusion orientere Styrelsen for Arbejdsmarked og Rekruttering herom.
Styrelsen kan herefter foretage modregning ved opgørelsen af finansieringsbeløbet til kommunen.
 Stk. 6. Har revisionen konstateret, at der er fejl og mangler med betydning for beregningen af finansieringsbeløbet i et større antal ensartede sager, fordi kommunen har anvendt reglerne forkert, skal kommunen gennemgå de øvrige sager inden for vedkommende område med henblik på korrektion af data i alle sager med fejl.
§ 6. Kommunen skal ikke medfinansiere udbetaling af arbejdsløshedsdagpenge, midlertidig arbejdsmarkedsydelse og befordringsgodtgørelse til en forsikret ledig, hvis udbetalingen er sket med urette.
Det gælder, uanset om det fejludbetalte beløb skal betales tilbage af arbejdsløshedskassen eller den ledige.
Kommunen skal heller ikke medfinansiere ydelserne, hvis arbejdsløshedsdagpenge, midlertidig arbejdsmarkedsydelse eller befordringsgodtgørelse er udbetalt med rette, men arbejdsløshedskassen har mistet retten til refusionen på grund af en åbenbar fejl i arbejdsløshedskassens sagsbehandling.
Kapitel 2 Indberetninger til Ydelsesrefusion Indberetninger til brug for opgørelse af kommunernes finansieringsbeløb § 7. Ydelsesrefusion opgør de enkelte kommuners finansieringsbeløb på baggrund af oplysninger på individniveau fra indkomstregisteret, Styrelsen for Arbejdsmarked og Rekruttering, kommunerne, Udbetaling Danmark og arbejdsløshedskasserne.
 Stk. 2. Kommunerne, Udbetaling Danmark og arbejdsløshedskasserne har ansvaret for at registrere og indberette oplysninger i de systemer, som de har ansvaret for i forhold til data, der ligger til grund for opgørelsen af finansieringsbeløbet, således at finansieringsbeløbet efter § 4 kan beregnes korrekt.
 Stk. 3. Kommunerne har ansvaret for, at de data, som ligger til grund for opgørelsen af finansieringsbeløbet, stemmer overens med data i kommunernes dokumentations- og regnskabssystem.
 § 8. Styrelsen for Institutioner og Uddannelsesstøtte, kommunerne, Udbetaling Danmark og arbejdsløshedskasserne indberetter de oplysninger, som er omfattet af § 9 til indkomstregisteret.
Oplysninger fra indkomstregisteret § 9. Til brug for opgørelse af kommunernes finansieringsbeløb anvendes følgende oplysninger fra indkomstregisteret, jf. lov om et indkomstregister, om udgifterne til ydelser nævnt i § 3, stk. 1, nr. 4-12, og 14-16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, samt udgifter til ydelser omfattet af § 3, stk. 2, nr. 1-9, 11, 12, 14, 18 og 20, i denne bekendtgørelse:
 1) CPR-nummer på ydelsesmodtager.
 2) Ydelsesperioden angivet ved start- og slutdato for den periode udbetalingen omfatter.
 3) Ydelsesudgift før skat.
 4) Kontonummer.
 5) Kommunenummer.
 6) CVR-nummer for virksomhed for tilskudsydelser.
 7) Tidsstempling.
 Stk. 2. Til brug for opgørelse af kommunernes finansieringsbeløb anvendes følgende oplysninger fra indkomstregisteret, jf. lov om et indkomstregister, om udgifterne til ydelser nævnt i § 3, stk. 1, nr. 13, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne:
 1) CPR-nummer på ydelsesmodtager.
 2) Ydelsesperioden angivet ved start- og slutdato for den periode udbetalingen omfatter.
 3) Ydelsesudgift før skat.
 4) Kontonummer.
 5) Kommunenummer.
 6) CVR-nummer for virksomhed for tilskudsydelser.
 7) Tidsstempling.
 Stk. 3. Til brug for opgørelse af kommunernes finansieringsbeløb anvendes følgende oplysninger fra indkomstregisteret, jf. lov om et indkomstregister, om udgifterne til befordringsgodtgørelse, jf. § 4, stk. 2, i denne bekendtgørelse:
 1) CPR-nummer for ydelsesmodtager.
 2) Ydelsesperioden angivet ved start- og slutdato for den periode udbetalingen omfatter.
 3) Udgift til befordringsgodtgørelse.
 4) Det særlige SE.nr. for indberetter (arbejdsløshedskasse), som vedrører befordringsgodtgørelse.
 Stk. 4. Til brug for opgørelse af kommunernes finansieringsbeløb anvendes følgende oplysninger fra indkomstregisteret, jf. lov om et indkomstregister, om udgifterne til ydelser nævnt i § 3, stk. 1, nr. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne vedrørende personer omfattet af den midlertidige arbejdsfordelingsordning:
 1) CPR-nummer på ydelsesmodtager.
 2) Samlet antal dagpengetimer i dagpengemåneden.
 3) Dagpengemåned.
 4) Ydelsesudgift før skat.
 5) Kontonummer.
 6) Kommunenummer.
 8) Tidsstempling.
 Stk. 5. Opsamling af data om løn til fleksjobansatte, jf. § 4, stk. 3, i denne bekendtgørelse fra indkomstregisteret til brug for beregning af kommunernes finansieringsbeløb, jf. stk. 1, kan aftales mellem Selskabet, der driver Ydelsesrefusion, og SKAT.
 Stk. 6. Oplysninger efter stk. 1-5 for en måned udtrækkes løbende digitalt via indkomstregisteret frem til den sidste hverdag i den pågældende måned.
Oplysninger fra Styrelsen for Arbejdsmarked og Rekruttering § 10. Til brug for opgørelse af kommunernes finansieringsbeløb anvender Ydelsesrefusion følgende oplysninger fra det fælles it-baserede datagrundlag i Styrelsen for Arbejdsmarked og Rekruttering, jf. bekendtgørelse om det fælles it-baserede datagrundlag og det statistiske datavarehus på beskæftigelsesområdet:
 1) For ydelsen nævnt i § 3, stk. 2, nr. 10, i denne bekendtgørelse:
 a) CPR-nummer.
 b) År og måned, der indberettes oplysninger for.
 c) Antal timer, der udbetales efterløn for i den pågældende måned.
 d) Perioder med fradrag.
 2) For ydelsen nævnt i § 3, stk. 2, nr. 13, i denne bekendtgørelse:
 a) CPR-nummer.
 b) Start- og slutdato for perioden med feriedagpenge.
 3) For ydelser nævnt i § 3, stk. 2, nr. 15-17, i denne bekendtgørelse:
 a) CPR-nummer.
 b) Udbetalingskommune.
 c) Start- og slutdato for den periode udbetalingen omfatter.
 d) Udgift til ydelse før skat.
 e) Ydelsestype.
 § 11. Til brug for opgørelse af kommunernes finansieringsbeløb anvender Ydelsesrefusion oplysninger om fradragsperioder, perioder med EØS-dagpenge, karantæner, udbetalte timer pr. måned  sats pr. måned samt den midlertidige arbejdsfordelingsordning  fra det fælles it-baserede datagrundlag i Styrelsen for Arbejdsmarked og Rekruttering, jf. bekendtgørelse om det fælles it-baserede datagrundlag og det statistiske datavarehus på beskæftigelsesområdet, om ydelserne nævnt i § 3, stk. 1, nr. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 Stk. 2. Til brug for opgørelse af fradragsperioder, jf. stk. 3, anvendes følgende oplysninger:
 1) CPR- nummer.
 2) Datoer for dage med fradrag.
 3) Fradragstype, jf. stk. 3.
 4) Antal timer pr. fradragstype pr. dag med fradrag.
 Stk. 3. Oplysninger efter stk. 2 udtrækkes for følgende fradragstyper:
 1) Arbejde.
 2) Pension.
 3) Belægning  Indtægter og hverv mm.
 4) Selvstændig virksomhed.
 5) Anden ydelse  Efterløn.
 6) Anden ydelse  VEU.
 7) Anden ydelse  LG lån.
 8) Belægning  Karensperiode for dimittender/selvstændige.
 9) Belægning  Fri for egen regning.
 10) Belægning  Syg - ej Dagpenge Under Sygdom.
 11) Belægning  Ferie.
 12) Belægning  G-dage.
 13) Belægning  Ej rådighed.
 14) Belægning  Ej rettidig tilbagevenden efter EØS.
 15) Belægning  Manglende frigørelsesattest.
 16) Belægning  Udløb af ret til supplerende dagpenge, men arbejde i ugen.
 17) Belægning  Fritidsaktivitet med fradrag.
 18) Belægning  Frivilligt ulønnet arbejde ud over 44 timer pr. måned.
 19) Belægning  Manglende dokumentation ved ophør af selvstændig virksomhed.
Stk. 4. Til brug for opgørelse af yderligere fradragsperioder vedr.
EØS-dagpenge, anvendes følgende oplysninger:
 1) CPR- nummer.
 2) Start- og slutdato.
 Stk. 5. Til brug for opgørelse af karantæneperioder anvendes følgende oplysninger:
 1) CPR-nummer.
 2) Samlet antal karantænetimer afviklet i dagpengemåneden.
 3) Dagpengemåned.
 Stk. 6. Til brug for opgørelse af udbetalte arbejdsløshedsdagpenge anvendes følgende oplysninger:
 1) CPR-nummer.
 2) Antal udbetalte timer pr. dagpengemåned.
 3) Sats pr. måned.
 4) Dagpengemåned.
 Stk. 7. Til brug for opgørelse af dagpengeperioder for personer under den midlertidige arbejdsfordelingsordning anvendes følgende oplysninger:
 1) CPR-nummer for omfattede af ordningen.
 2) Start- og slutdato for forløb.
Indberetninger fra kommunerne § 12. Kommunerne skal til brug for Ydelsesrefusions opgørelse af kommunernes finansieringsbeløb indberette følgende oplysninger til Ydelsesrefusion om udgifterne til ydelse nævnt i § 3, stk. 1, nr. 7, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne for så vidt angår tilbagebetaling fra arbejdsgiverne om forskudsudlagte sygedagpenge efter sygedagpengelovens § 72:
 1) CPR-nummer.
 2) Udbetalingskommune.
 3) Start- og slutdato for den periode den oprindelige udbetaling omfatter.
 4) Udgift til ydelse før skat.
 5) Ydelsestype.
 Stk. 2. Oplysningerne skal indberettes én gang årligt inden for de første 5 hverdage i januar måned.
 Stk. 3. Oplysningerne indberettes via den brugergrænseflade, som Ydelsesrefusion stiller til rådighed.
Indberetninger om fejludbetalinger som følge af fejl i kommunerne, Udbetaling Danmark og arbejdsløshedskasserne Indberetninger fra kommunerne § 13. Kommunerne skal særskilt indberette følgende oplysninger til Ydelsesrefusion om udgifter til ydelser nævnt i § 3, stk. 1, nr. 4-10 og 12-14, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, som ikke er refusionsberettiget, jf. § 5, stk. 1:
 1) CPR-nummer.
 2) Udbetalingskommune.
 3) Start- og slutdato for den periode udbetalingen omfatter.
 4) Udgift til ydelse før skat.
 5) Ydelsestype.
 Stk. 2. Oplysningerne skal indberettes én gang årligt inden for de første 5 hverdage i januar måned.
 Stk. 3. Oplysningerne indberettes via den brugergrænseflade som Ydelsesrefusion stiller til rådighed.
 Stk. 4. De indberettede oplysninger, jf. stk. 1, skal tillige indgå i den endelige refusions- og tilskudsopgørelse, som kommunalbestyrelsen afgiver efter reglerne i bekendtgørelse om statsrefusion og tilskud samt regnskabsaflæggelse og revision på visse områder inden for Social- og Indenrigsministeriets, Beskæftigelsesministeriets, Udlændinge- og Integrationsministeriets og Transport- og Boligministeriets ressortområder.
Indberetninger fra Udbetaling Danmark og kommunerne § 14. Udbetaling Danmark skal særskilt indberette følgende oplysninger til Ydelsesrefusion om udgifter til førtidspension og seniorpension nævnt i § 3, stk. 1, nr. 11 og 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor ydelsen er udbetalt med urette på grund af fejl fra Udbetaling Danmark, og skal finansieres efter § 26, stk. 2, i lov om Udbetaling Danmark, da borgeren ikke skal tilbagebetale ydelsen:
 1) CPR-nummer.
 2) Udbetalingskommune.
 3) Start- og slutdato for den periode udbetalingen omfatter.
 4) Udgift til ydelse før skat.
 Stk. 2. Udbetaling Danmark skal særskilt indberette følgende oplysninger til Ydelsesrefusion om udgifter til førtidspension og seniorpension nævnt i § 3, stk. 1, nr. 11 og 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor ydelsen er udbetalt med urette på grund af fejl fra kommunen, og hvor kommunen skal finansiere udgifterne fuldt ud efter § 26, stk. 4, i lov om Udbetaling Danmark, da borgeren ikke skal tilbagebetale ydelsen:
 1) CPR-nummer.
 2) Udbetalingskommune.
 3) Start- og slutdato for den periode udbetalingen omfatter.
 4) Udgift til ydelse før skat.
 Stk. 3. Kommunen skal særskilt indberette følgende oplysninger til Ydelsesrefusion om udgifter til særlig støtte nævnt i § 3, stk. 1, nr. 15, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor ydelsen er udbetalt med urette på grund af fejl fra Udbetaling Danmark, og ydelsen skal finansieres efter § 26, stk. 2, i lov om Udbetaling Danmark, da borgeren ikke skal tilbagebetale ydelsen:
 1) CPR-nummer.
 2) Udbetalingskommune.
 3) Start- og slutdato for den periode udbetalingen omfatter.
 4) Udgift til ydelse før skat.
 Stk. 4. Kommunen skal særskilt indberette følgende oplysninger til Ydelsesrefusion om udgifter til særlig støtte nævnt i § 3, stk. 1, nr. 15, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor ydelsen er udbetalt med urette på grund af fejl fra kommunen, og hvor kommunen skal finansiere udgifterne fuldt ud efter § 26, stk. 4, i lov om Udbetaling Danmark, da borgeren ikke skal tilbagebetale ydelsen:
 1) CPR-nummer.
 2) Udbetalingskommune.
 3) Start- og slutdato for den periode udbetalingen omfatter.
 4) Udgift til ydelse før skat.
 Stk. 5. Oplysningerne skal indberettes én gang årligt inden for de første 5 hverdage i januar måned.
 Stk. 6. Oplysningerne indberettes via den brugergrænseflade som Ydelsesrefusion stiller til rådighed.
Indberetninger fra arbejdsløshedskasserne § 15. Til brug for opgørelse af kommunernes finansieringsbeløb skal arbejdsløshedskasserne indberette oplysninger til Ydelsesrefusion om ydelser omfattet af § 3, stk. 1, nr. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, som er udbetalt med urette, hvor a-kassen ikke har krav på at få refusion, og hvor medlemmet ikke skal tilbagebetale ydelsen, jf. § 6.
 Stk. 2. Arbejdsløshedskasserne skal indberette følgende oplysninger til Ydelsesrefusion om afgørelser vedrørende udgifter til ydelser nævnt i stk. 1 truffet i perioden december til og med november:
 1) CPR-nummer.
 2) Start- og slutdato for den periode udbetalingen omfatter.
 3) Udgift til ydelse før skat.
 4) Ydelsestype.
 Stk. 3. Arbejdsløshedskasserne skal til brug for opgørelsen af kommunernes finansieringsbeløb indberette følgende oplysninger til Ydelsesrefusion vedrørende trufne afgørelser om udgifter til ydelser nævnt i § 3, stk. 1, nr. 1, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor udgiften er udbetalt med rette til modtageren af ydelsen, men hvor arbejdsløshedskasserne ikke har ret til refusion på grund af en åbenbar sagsbehandlingsfejl, jf. § 6, 3. pkt., i perioden december til og med november:
 1) CPR-nummer.
 2) Start- og slutdato for den periode udbetalingen omfatter.
 3) Udgift til ydelse før skat.
 4) Ydelsestype.
 Stk. 4. Oplysningerne skal indberettes én gang årligt inden for de første 5 hverdage i januar måned.
 Stk. 5. Arbejdsløshedskasserne indberetter oplysningerne via den brugergrænseflade, som Ydelsesrefusion stiller til rådighed.
Indberetning fra Kommunernes pensionssystemer § 16. Kommunerne skal særskilt indberette følgende oplysninger til Ydelsesrefusion om udgifter til førtidspension og seniorpension nævnt i § 3, stk. 1, nr. 11 og 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne:
 1) CPR-nummer.
 2) Bevillingskommune.
 3) Finansieringskommune.
 4) Start- og slutdato for udbetalingsperioden.
 Stk. 2. Oplysninger om løbende udgifter til ydelser nævnt i stk. 1, skal indberettes efter § 9, stk. 5, mens oplysninger om udbetalinger efter § 14, stk. 1 og 2, skal indberettes efter § 14, stk. 5 og 6.
 Opgørelse af finansieringsbeløb ved tilbagebetalingspligt og efterbetaling m.v.
 § 17. Ydelser efter § 3, stk. 1, nr. 4-10, 12 og 14, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, der er ydet med tilbagebetalingspligt, indgår fuldt ud i finansieringsbeløbet efter § 4 på det tidspunkt, hvor ydelsen tilbagebetales.
 Stk. 2. Ydelser efter § 3, stk. 1, nr. 4-10, og 12-14, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor der er truffet afgørelse om efterbetaling, indgår fuldt ud i finansieringsbeløbet efter § 4, når ydelsen efterbetales.
 Stk. 3. Ydelser efter § 3, stk. 1, nr. 4-10, og 12-14, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor der er truffet afgørelse om tilbagebetaling, indgår fuldt ud i finansieringsbeløbet efter § 4 på det tidspunkt, hvor ydelsen tilbagebetales.
 Stk. 4. Hvis der er ydet en ydelse med tilbagebetalingspligt eller truffet afgørelse om efterbetaling eller tilbagebetaling af en ydelse efter stk. 1-3 for en periode, skal kommunen registrere efterbetalingen eller tilbagebetalingen i de systemer, som ligger til grund for opgørelsen af finansieringsbeløbet, således at finansieringsbeløbet efter § 4 korrigeres.
 Stk. 5. Registreringen skal ske på tidspunktet for efterbetalingen eller tilbagebetalingen, og registreres på den periode, som efterbetalingen eller tilbagebetalingen dækker.
 § 18. Ydelse efter § 3, stk. 1, nr. 11 og 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor der er truffet afgørelse om efterbetaling, indgår fuldt ud i finansieringsbeløbet efter § 4 på det tidspunkt, hvor Udbetaling Danmark træffer afgørelse om efterbetaling.
 Stk. 2. Ydelse efter § 3, stk. 1, nr. 11 og 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, hvor der er truffet afgørelse om tilbagebetaling, indgår fuldt ud i finansieringsbeløbet efter § 4 på det tidspunkt, hvor Udbetaling Danmark træffer afgørelse om tilbagebetaling.
 Stk. 3. Hvis der er truffet afgørelse om efterbetaling eller tilbagebetaling af en ydelse efter § 3, stk. 1, nr. 11 og 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne for en periode, skal Udbetaling Danmark registrere efterbetalingen eller tilbagebetalingen i de systemer, som ligger til grund for opgørelsen af finansieringsbeløbet, således at finansieringsbeløbet efter § 4 korrigeres.
 Stk. 4. Registreringen skal ske på tidspunktet for Udbetaling Danmarks afgørelse om efterbetaling eller tilbagebetaling og registreres for den periode, som efterbetalingen eller tilbagebetalingen dækker.
§ 19. Hvis kommunen har truffet afgørelse om, at særlig støtte nævnt i § 3, stk. 1, nr. 15, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, skal udbetales med tilbagebetalingspligt, hæver Udbetaling Danmark det fulde beløb hos staten.
Når borgeren betaler den særlige støtte tilbage til kommunen, overfører kommunen tilbagebetalingerne til Styrelsen for Arbejdsmarked og Rekruttering via refusionssystemet, der anvendes ved anvisning og berigtigelse af statsrefusion og tilskud efter bekendtgørelse om statsrefusion og tilskud samt regnskabsaflæggelse og revision på visse områder inden for Social- og Indenrigsministeriets, Beskæftigelsesministeriets, Udlændinge- og Integrationsministeriets, Børne- og Undervisningsministeriets og Transport- og Boligministeriets ressortområder.
 Stk. 2. Hvis Udbetaling Danmark har udbetalt særlig støtte nævnt i § 3, stk. 1, nr. 15, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, og kommunen efterfølgende træffer afgørelse om, at den særlige støtte skal tilbagebetales, overfører kommunen tilbagebetalingerne til Styrelsen for Arbejdsmarked og Rekruttering via refusionssystemet, der anvendes ved anvisning og berigtigelse af statsrefusion og tilskud efter bekendtgørelse om statsrefusion og tilskud samt regnskabsaflæggelse og revision på visse områder inden for Social- og Indenrigsministeriets, Beskæftigelsesministeriets, Udlændinge- og Integrationsministeriets, Børne- og Undervisningsministeriets og Transport- og Boligministeriets ressortområder, når borgeren betaler den særlige støtte tilbage.
 Stk. 3. Når særlig støtte nævnt i § 3, stk. 1, nr. 15, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, betales tilbage og overføres til Styrelsen for Arbejdsmarked og Rekruttering, jf. stk. 1 og 2, for en periode, skal kommunen registrere tilbagebetalingen i de systemer, som ligger til grund for opgørelsen af finansieringsbeløbet, jf. § 4, således at finansieringsbeløbet korrigeres.
Kapitel 3 Grundlaget for opgørelsen af kommunernes refusion og medfinansiering af udbetalte ydelser Beregningsgrundlag § 20. Ydelsesrefusion opgør kommunernes refusion og medfinansiering på baggrund af kommunernes, Udbetaling Danmarks, Styrelsen for Arbejdsmarked og Rekrutterings og arbejdsløshedskassernes indberettede oplysninger og på baggrund af oplysninger fra indkomstregisteret, jf. kapitel 2.
Stk. 2. Hvis udbetalingen af en ydelse dækker en længere periode end en uge, fordeles udgifterne ligeligt ud på dagene mellem start- og slutdato.
Udgifterne fordeles på de dage, som udbetalingen dækker.
Udgiften pr. uge udgør summen af udgiften pr. dag fra mandag til søndag.
Stk. 3. Beregning af medfinansiering af udgifter til og opgørelse af perioder med arbejdsløshedsdagpenge sker på baggrund af oplysninger fra det fælles it-baserede datagrundlag i Styrelsen for Arbejdsmarked og Rekruttering om de udbetalte timer i måneden og satsen for måneden.
Det samlede udbetalte beløb placeres på de perioder i måneden, der ikke er belagt med fradragstypen i § 11, stk. 3, nr. 2 og 5, eller fradragstyper defineret som selvforsørgelse, jf. § 23 stk. 3, eller perioder med fradrag for EØS-dagpenge, jf. § 11, stk. 4, samt timer med karantæne, jf. stk. 4 og § 11, stk. 5. Perioder med de nævnte fradrag og karantæne tæller således ikke som berørt af arbejdsløshedsdagpenge.
Stk. 4. Antallet af afviklede karantænetimer for perioden deles ud på de dage i måneden, hvor ydelsesmodtageren kunne have modtaget dagpenge.
Timerne deles ud på dagene således, at de placeres på den første mulige dag i måneden og efterfølgende dage, hvor ydelsesmodtageren helt eller delvist er berettiget til dagpenge.
Der kan placeres op til 7,4 timer med karantæne pr. dag.
Stk. 5. Er der registeret mere end 6 timers arbejde for deltidsforsikrede og 7,4 timers arbejde for fuldtidsforsikrede på en dag, jf. § 11, stk. 3, nr. 1, lægges timerne med 6 timer for deltidsforsikrede og 7,4 timer for fuldtidsforsikrede på de resterende dage i ugen, hvor borgeren ville kunne have modtaget arbejdsløshedsdagpenge.
Hvis der derefter fortsat er resterende arbejdstimer tilbage, lægges disse på dage i de følgende uger efter fraværsdagen frem til månedsskiftet.
Hvis der fortsat resterer timer, lægges disse timer fra månedens start og frem til fradragsdagen.
Herefter bortfalder eventuelle yderligere timer.
For alle øvrige fradragstyper i § 11, stk. 3, nr. 2-19, ses der bort for timer ud over 6 timer for deltidsforsikrede og 7,4 timer for fuldtidsforsikrede.
Stk. 6. Antallet af dagpengetimer for personer omfattet af den midlertidige arbejdsfordelingsordning for perioden deles ud på de dage i måneden, hvor ydelsesmodtageren kunne have modtaget dagpenge.
Timerne deles ud på dagene således, at de placeres på den første mulige dag i måneden og efterfølgende dage, hvor ydelsesmodtageren helt eller delvist er berettiget til dagpenge efter karantænetimerne er fordelt.
Der kan placeres op til 7,4 timer med dagpenge pr. dag.
Timerne fordeles efter startdatoen og før slutdatoen for det midlertidige arbejdsfordelingsforløb.
De samlede dagpengeudbetalinger for måneden divideres med antal dagpengetimer for måneden og de gennemsnitlige dagpengeudbetalinger pr. time ganges på de fordelte timer i måneden.
 Stk. 7. Hvis der ikke er en dagpengesats for måneden, benyttes den seneste kendte dagpengesats fra forudgående måneder.
Stk. 8. Ved beregning af medfinansiering af efterlevelsespension, jf. § 3, stk. 1, nr. 11 og 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne er det den afdødes anciennitet, der lægges til grund.
Det er alene efterlevelsespension i form af førtids- eller seniorpension, der beregnes medfinansiering af.
Refusions- og medfinansieringssatser § 21. Opgørelsen af kommunernes refusion og medfinansiering af udbetalte ydelser sker på baggrund af antallet af berørte uger, jf. § 2, stk. 6, samt oplysninger om berørte uger efter stk. 2 og § 23.
 Stk. 2. Antallet af berørte uger efter stk. 1 og antallet af uger med selvforsørgelse, jf. § 23, fastlægger fra den 1. juli 2014, hvilken procentsats efter § 5 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, der skal anvendes ved opgørelse af kommunernes refusions- eller medfinansieringsbeløb pr. uge.
 Stk. 3. Hvis udbetalingen af en ydelse dækker en længere periode end en uge, fordeles udgifterne efter § 20, stk. 2.
Fastlæggelse af om en ydelse er omfattet af § 24, når en person er visiteret til fleksjob, har fået tilkendt støtte i form af tilskud til selvstændig virksomhed eller er tilkendt førtidspension § 22. Ydelser nævnt i § 3, stk. 2, nr. 2-4, i denne bekendtgørelse, udbetalt til en person, som er visiteret til fleksjob eller som har fået tilbud om støtte i form af tilskud til selvstændig virksomhed i perioden fra den 1. januar 2013 til og med den 30. juni 2014, indgår som berørte uger i § 21, hvis kommunen har indberettet oplysningerne om ydelser nævnt i § 3, stk. 1, nr. 8 og 12, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne i de autoriserede grupperinger i Budget- og Regnskabssystem for kommuner som følge af, at personen den 1. juli 2014 eller senere 1) er blevet ansat i et fleksjob, jf. § 70 c i lov om en aktiv beskæftigelsesindsats, 2) er revisiteret til fleksjob, jf. § 70 c i lov om en aktiv beskæftigelsesindsats, eller 3) på ny har fået tilbud om støtte i form af tilskud til selvstændig virksomhed, jf. § 70 g i lov om en aktiv beskæftigelsesindsats.
 Stk. 2. Hvis kommunen har oplysninger om de faktiske visitationstidspunkter til fleksjobordningen, skal kommunen anvende disse datoer og indberette disse til Ydelsesrefusion.
 Stk. 3. Ved fastlæggelse af, om en person er visiteret til fleksjob eller har fået tilbud om støtte i form af tilskud til selvstændig virksomhed i perioden fra den 1. januar 2013 til og med den 30. juni 2014, og kommunen ikke har oplysninger om den faktiske visitationsdato, jf. stk. 2, skal kommunen anvende den tidligste af følgende datoer som visitationstidspunkt:
 1) Startdato for udbetaling af fleksløntilskud fra og med den 1. januar 2013 (ny ordning).
 2) Startdato for udbetaling af støtte i form af tilskud til selvstændig virksomhed fra og med den 1. januar 2013 til selvstændig virksomhed (ny ordning).
 3) Startdato for fleksjob før den 1. januar 2013 (gammel ordning).
 4) Startdato for tilbud om støtte i form af tilskud til selvstændig virksomhed før den 1. januar 2013 til selvstændig virksomhed (gammel ordning).
 5) Startdato for udbetaling af ledighedsydelse.
 Stk. 4. Ved fastlæggelsen af, om udbetalt førtidspension indgår i opgørelsen af berørte uger, jf. § 21, anvendes datoen, hvor kommunen træffer afgørelse om tilkendelse af førtidspension.
Selvforsørgelse § 23. Hvis en person i en uge ikke har fået udbetalt en offentlig forsørgelsesydelse, jf. § 3, stk. 2, tæller ugen som selvforsørgelse.
Stk. 2. Hvis en person er selvforsørgende i 52 uger inden for en 3-årig periode, starter kommunen forfra på refusions- eller medfinansieringstrappen.
Den første uge med udbetaling af ydelser til personen, jf. § 1, efter genindplacering på refusions- eller medfinansieringstrappen tæller med som en berørt uge i den nye opgørelse efter § 21.
 Stk. 3. Selvforsørgelse defineres for dagpengemodtagere som hele dage med fradragstyperne efter § 11, stk. 3, nr. 1, 3, 4, 6-19 og dage med karantæne efter § 20, stk. 4, samt dage med ydelser omfattet af § 3, stk. 2, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
Kapitel 4 Opgørelse af kommunernes finansieringsbeløb Opgørelse af refusion og medfinansiering af ydelser § 24. For hver ydelse beregnes kommunernes refusions- og medfinansieringsbeløb pr. uge på baggrund af den refusions- og medfinansieringsprocent, der følger af § 5 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
Beregningen foretages ved at gange den fastsatte refusions- eller medfinansieringsprocent i en given uge med bruttobeløbet, jf. § 2, stk. 4, i denne bekendtgørelse.
 Stk. 2. For uger, der berører 2 måneder, medregnes refusions- og medfinansieringsbeløbet kun for de dage i ugen, der vedrører den første måned, mens refusion- og medfinansieringsbeløbet for de resterende dage regnes med i den næste måneds opgørelse.
Opgørelse af det særlige fleksbidrag § 25. Det særlige fleksbidrag fra staten, jf. § 4, stk. 3, beregnes pr. måned.
Det særlige fleksbidrag beregnes fra det tidspunkt, hvor kommunen modtager 20 pct. i refusion fra staten af udbetalt fleksløntilskud i en eller flere uger inden for en kalendermåned.
 Stk. 2. Ved beregningen af det særlige fleksbidrag anvendes den lønindtægt fra fleksjobbet og evt. anden lønindtægt, som er indberettet til indkomstregisteret for den periode beregningen omfatter.
Stk. 3. Er der i indkomstregisteret ikke indberettet en lønindtægt for perioden, skal den senest kendte indberettede lønindtægt for forudgående måneder anvendes.
Er der ikke lønoplysninger for en periode i indkomstregisteret, beregnes og udbetales det særlige fleksbidrag ikke.
 Stk. 4. Lønnen er før skat og arbejdsmarkedsbidrag fratrukket personens eget bidrag til ATP.
Opgørelse af medfinansiering af befordringsgodtgørelse § 26. Kommunernes medfinansiering af befordringsgodtgørelse, jf. § 4, stk. 2, beregnes pr. måned og udgør 50 pct. af statens udgifter til befordringsgodtgørelse før skat.
Kapitel 5 Afregning og efterregulering Afregning § 27. Styrelsen for Arbejdsmarked og Rekruttering foretager afregning af kommunernes finansieringsbeløb.
 Stk. 2. Afregning af finansieringsbeløbet sker for en hel kalendermåned ad gangen.
 Stk. 3. Korrektioner til tidligere perioders opgjorte finansieringsbeløb, som skyldes efterregistreringer til de indberettede data, afregnes samtidig med finansieringsbeløbet.
Efterregulering af finansieringsbeløb på baggrund af ydelser udbetalt med urette eller ydelser udbetalt med rette af arbejdsløshedskasserne, hvor kommunen ikke skal medfinansiere ydelsen § 28. Ydelsesrefusion efterregulerer én gang årligt kommunernes finansieringsbeløb på baggrund af de indberettede oplysninger om ydelser, der er ydet med urette, eller ydelser udbetalt med rette af arbejdsløshedskasserne, hvor arbejdsløshedskasserne selv skal finansiere ydelsen, jf. § 6, og ydelsen derfor ikke er refusionsberettiget eller medfinansieringspligtig, jf. §§ 13-19, hvorefter Styrelsen for Arbejdsmarked og Rekruttering udbetaler beløbet.
 Stk. 2. Efterreguleringerne opgøres efter reglerne fastsat i §§ 20-26.
 Stk. 3. Efterreguleringerne sker i forbindelse med den første opgørelse af kommunernes finansieringsbeløb efter kalenderårets udløb.
Kapitel 6 Videregivelse af oplysninger til kommunerne, Styrelsen for Arbejdsmarked og Rekruttering og Udlændinge- og Integrationsministeriet § 29. Ydelsesrefusion videregiver oplysninger, herunder oplysninger på individniveau, til kommunerne og Styrelsen for Arbejdsmarked og Rekruttering.
Der videregives følgende oplysninger om hver ordning, kommunens egne borgere og om de øvrige personer, kommunen har udbetalt ydelser til:
 1) Bruttobeløb, finansieringsbeløb, samt fordelingen heraf på refusion, medfinansiering, medfinansiering af befordringsgodtgørelse og det særlige fleksbidrag, jf. § 2.
 2) Fordeling af bruttobeløb, refusion og medfinansiering på procentsatser, jf. § 5 i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne.
 3) Oplysninger, der anvendes som beregningsgrundlag:
 a) Oplysninger, der indhentes fra indkomstregisteret, jf. § 9.
 b) Oplysninger, der indhentes fra Styrelsen for Arbejdsmarked og Rekruttering, jf. §§ 10-11.
 c) Oplysninger, der indberettes fra kommunerne, jf. §§ 12, 13 og § 14, stk. 3 og 4.
 d) Oplysninger, der indberettes fra Udbetaling Danmark, jf. § 14, stk. 1 og 2.
 e) Oplysninger, der indberettes fra arbejdsløshedskasserne, jf. § 15.
 4) Antallet af berørte uger med ydelse, jf. § 21, stk. 1, og antallet af uger med selvforsørgelse, jf. § 23.
 Stk. 2. I forbindelse med opgørelsen af kommunernes finansieringsbeløb oplyser Ydelsesrefusion kommunen om, hvor stor en del af finansieringsbeløbet efter stk. 1, nr. 1-2, der vedrører opgørelsesmåneden, og hvor stor en del der vedrører efterreguleringer fra tidligere perioder.
Stk. 3. Ydelsesrefusion videregiver foreløbige oplysninger, jf. stk. 1 og 2, summeret for alle kommunerne til Styrelsen for Arbejdsmarked og Rekruttering, når alle oplysninger er indhentet og beregning af finansieringsbeløb er foretaget, dog senest den 20. i måneden efter opgørelsesmåneden.
Styrelsen for Arbejdsmarked og Rekruttering og Udlændinge- og Integrationsministeriet skal i løbet af 4 arbejdsdage godkende de foreløbige oplysninger, inden finansieringsbeløb anvises, jf. stk. 4.
 Stk. 4. Ydelsesrefusion videregiver oplysningerne, jf. stk. 1 og 2, senest, når kommunernes finansieringsbeløb anvises i henhold til § 30, stk. 1, jf. dog § 30, stk. 3 og 4.
 Stk. 5. Ydelsesrefusion skal videregive oplysninger summeret for hver kommune til Styrelsen for Arbejdsmarked og Rekruttering, således at styrelsen kan foretage en betalingsoverførsel til kommunerne, jf. § 31.
 Stk. 6. Ydelsesrefusion skal til Styrelsen for Arbejdsmarked og Rekruttering videregive oplysninger summeret for alle kommunerne fordelt på ydelser hørende til henholdsvis Styrelsen for Arbejdsmarked og Rekruttering og Udlændinge- og Integrationsministeriet, således at styrelsen og ministeriet kan bogføre udgifterne som minimum opdelt på ydelserne nævnt i § 3, stk. 1, nr. 1-2 og 4-16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, medfinansiering af udgifter til befordringsgodtgørelse, jf. § 4, stk. 2, samt det særlige fleksbidrag, jf. § 4, stk. 3.
Stk. 7. Oplysningerne i stk. 5 og 6 videregives senest den tredjesidste bankdag i måneden.
De tekniske specifikationer til oplysningerne i stk. 1, 5 og 6, samt overførselsformat og teknisk overførselsmetode fastsættes og kan ændres af Styrelsen for Arbejdsmarked og Rekruttering og Udlændinge- og Integrationsministeriet efter forudgående drøftelse med Selskabet, som driver Ydelsesrefusion.
Kapitel 7 Opgørelsestidspunkt § 30. Ydelsesrefusion meddeler kommunerne finansieringsbeløbet én gang månedligt på baggrund af de senest indberettede oplysninger til indkomstregisteret, jf. dog §§ 10-19.
 Stk. 2. Opgørelsen sker månedligt, selv om der måtte være kendte fejl eller forsinkelser i dataleverancer.
 Stk. 3. Styrelsen for Arbejdsmarked og Rekruttering kan i helt særlige tilfælde træffe afgørelse om, at Ydelsesrefusion skal foretage en ekstra opgørelse af refusion og medfinansiering samt af det særlige fleksbidrag, jf. kapitel 4, og anvisning af finansieringsbeløbet, jf. § 31. Ydelsesrefusion skal i så fald give den enkelte kommune de oplysninger, som fremgår af § 29.
 Stk. 4. Styrelsen for Arbejdsmarked og Rekruttering kan i helt særlige tilfælde træffe afgørelse om kortvarigt at afvige fra de frister, der fremgår af §§ 9 og 12-15. Styrelsen for Arbejdsmarked og Rekruttering skal i så fald orientere kommunerne om, hvornår anvisning af finansieringsbeløb efter § 31 forventes at ske, og hvornår oplysningerne, jf. § 29, forventes videregivet af Ydelsesrefusion.
 Stk. 5. Styrelsen for Arbejdsmarked og Rekruttering kan i helt særlige tilfælde, f.eks. på grund af længerevarende servernedbrud, som medfører, at finansieringsbeløbet efter stk. 1 ikke kan opgøres, anvende det seneste opgjorte finansieringsbeløb til brug for a-conto udbetaling eller opkrævning fra kommunerne af finansieringsbeløbet.
Kapitel 8 Anvisning af finansieringsbeløbet § 31. Styrelsen for Arbejdsmarked og Rekruttering foretager en betalingsoverførsel på den enkelte kommunes konto i Offentlig BetalingsSystem (OBS). Det sker den sidste bankdag i måneden efter opgørelsesmåneden.
Stk. 2. Når betalingen, jf. stk. 1, er gennemført, skal Styrelsen for Arbejdsmarked og Rekruttering sende en kvittering digitalt til kommunen.
Kvitteringen skal indeholde:
 1) Betalingsmåned og -år.
 2) Opgørelsesmåned, dvs. måneden som opgørelsen vedrører.
 3) Kommunenummer.
 4) Betalt finansieringsbeløb.
 5) Opgørelsestidspunkt.
 6) Reference YR.
Kapitel 9 Regnskabsaflæggelse og revision § 32. Regnskabsaflæggelse i kommunerne og revision af kommunernes regnskaber for udgifter omfattet af refusion eller medfinansiering efter denne bekendtgørelse sker efter reglerne herom i bekendtgørelse om statsrefusion og tilskud samt regnskabsaflæggelse og revision på visse områder inden for Social- og Indenrigsministeriets, Beskæftigelsesministeriets, Udlændinge- og Integrationsministeriets, Børne- og Undervisningsministeriets og Transport- og Boligministeriets ressortområder.
Revisionen påser tillige, at kommunen 1) har korrigeret data i de systemer, hvis data ligger til grund for opgørelsen af finansieringsbeløbet, jf. § 5, stk. 2, 2) har gjort Ydelsesrefusion opmærksom på fejl i data, jf. § 5, stk. 4, 3) har indberettet oplysninger om udgifter, som ikke er refusionsberettiget, jf. § 13, 4) har indberettet oplysninger om udgifter til særlig støtte, der er udbetalt med urette, jf. § 14, stk. 3 og 4, 5) har registreret tilbagebetaling eller efterbetaling i de systemer, hvis data ligger til grund for opgørelsen af finansieringsbeløb, jf. §§ 16-19, og 6) har registreret finansieringsbeløb efter retningslinjerne i Budget- og Regnskabssystem for kommuner.
 § 33. Reglerne i bekendtgørelse om revision af de anerkendte a-kasser finder også anvendelse ved registreringer og indberetninger fra arbejdsløshedskasserne til brug for opgørelsen af kommunernes finansieringsbeløb.
Kapitel 10 Ikrafttrædelses- og overgangsregler § 34. Bekendtgørelsen træder i kraft den 1. januar 2021.
 Stk. 2. Bekendtgørelse nr. 1305 af 7. september 2020 om finansiering af visse offentlige ydelser, der udbetales af kommunerne, Udbetaling Danmark og arbejdsløshedskasserne ophæves.
 § 35. Frem til det tidspunkt, hvor Ydelsesrefusion kan indhente oplysninger fra indkomstregisteret, jf. § 9, stk. 1, om henholdsvis førtidspension efter § 3, stk. 1, nr. 11, og seniorpension efter § 3, stk. 1, nr. 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne fordelt på hver sin ydelsesgruppe, skal Ydelsesrefusion endvidere anvende oplysninger om seniorpension efter § 3, stk. 1, nr. 16, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne, som de modtager på individniveau fra i første omgang Styrelsen for Arbejdsmarked og Rekruttering og senere fra Udbetaling Danmark, således at udgifterne og dermed kommunernes medfinansiering kan opdeles på henholdsvis førtidspension og seniorpension.
 § 36. Frem til det tidspunkt, hvor Ydelsesrefusion kan indhente oplysninger fra en kommune i indkomstregisteret for ydelsen nævnt i § 3, stk. 1, nr. 13, i lov om kommunernes finasiering af visse offentlige ydelser udbetalt af kommunerne, Udbetaling Danmark og arbejdsløshedskasserne, jf. § 9, stk. 2, skal Ydelsesrefusion til brug for opgørelse af kommunernes finansieringsbeløb anvende følgende oplysninger fra det fælles it-baserede datagrundlag, jf. bekendtgørelse om det fælles it-baserede datagrundlag og det statistiske datavarehus på beskæftigelsesområdet, om ydelser nævnt i § 3, stk. 1, nr. 13, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne:
 1) CPR-nummer.
 2) Udbetalingskommune.
 3) Start- og slutdato for den enkelte aktivitet.
 4) Udgift til ydelsen før skat.
 5) Gennemsnitligt ugentligt timetal og minuttal for den enkelte aktivitet.
 Stk. 2. Så længe oplysninger om løntilskud hentes fra det fælles it-baserede datagrundlag til beregning af refusion af udgiften til løntilskud, herunder løntilskud efter lov om integration af udlændinge i Danmark, anvendes de gældende satser for løntilskudsansættelse pr. time for offentlig og privat løntilskudsansættelse, jf. § 75, stk. 2, i lov om en aktiv beskæftigelsesindsats, ganget med det registrerede gennemsnitlige antal timer og minutter pr. uge, jf. dog stk. 3.
 Stk. 3. For personer, hvor der ikke er en fast tilskudssats pr. time, anvendes den maksimale sats, der kan udbetales pr. time til disse personer/målgrupper.
 Stk. 4. Hvis en person modtager en ydelse nævnt i § 3, stk. 1, nr. 7, i lov om kommunernes finansiering af visse offentlige ydelser udbetalt af kommunerne, Udbetaling Danmark og arbejdsløshedskasserne inden for samme periode som den registrerede løntilskudsperiode, fratrækkes udgiften til denne ydelse i den beregnede udgift til løntilskud, jf. stk. 2 og 3.
