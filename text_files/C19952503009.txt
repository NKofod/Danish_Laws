§ 1.  Forsvarsministeriets Jagtbestyrer udpeges af Forsvarsministeriet blandt tjenstgørende eller pensioneret personel fra forsvaret.
 § 2.  Forsvarsministeriets Jagtbestyrer varetager det  

 overordnede tilsyn med vildtplejen, herunder jagtudøvelsen, på de under  

 Forsvarsministeriets område hørende arealer m.v. og vejleder i den  

 forbindelse forsvarets etablissementsforvaltende myndigheder i  

 jagtanliggender.
 Jagtbestyrerens tilsynsvirksomhed skal - som et led i Forsvarsministeriets  

 Miljøstrategi - bidrage til, at arealerne i den udstrækning anvendelsen gør  

 det muligt til enhver tid fremtræder som fristeder for faunaen i sin helhed.
 Jagtbestyreren yder rådgivning om vildtpleje i forbindelse med  

 udarbejdelsen af drifts- og plejeplaner for forsvarets øvelsespladser samt  

 skyde- og øvelsesterræner, ligesom Jagtbestyrerens virke skal foregå inden  

 for de rammer, som drifts- og plejeplanerne udstikker.
Jagtbestyreren tilser - at forsvarets arealer kun gøres til genstand for jagtmæssig udnyttelse i  

 den udstrækning, det er foreneligt med arealernes primære anvendelse, - at jagtudøvelsen tjener vildtplejen i en passende udstrækning, samt - at jagten ikke gøres til genstand for udlejning.
 § 3.  Jagtbestyreren er Forsvarsministeriets konsulent  

 i jagtsager og har som sådan adgang til de under Forsvarsministeriets  

 myndigheder hørende arealer, dog under iagttagelse af de gældende  

 sikkerhedsbestemmelser.
 § 4.  Jagtbestyreren har bemyndigelse til at  

 indskrænke beskydningen af en eller flere vildtarter eller helt frede et  

 areal for en kortere eller længere periode, såfremt det skønnes  

 formålstjenligt for opretholdelsen af en passende fauna på området.
 Jagtbestyreren kan henvise de etablissementsforvaltende myndigheder til  

 samarbejde med det lokale statsskovdistrikt.
 § 5.  Jagtbestyreren fører det overordnede tilsyn med  

 administrationen af vildtplejen og bidrager til at skabe de bedste vilkår for  

 faunaen på forsvarets arealer.
 Jagtbestyreren kan i den forbindelse i fornødent omfang rådføre sig med  

 myndigheder og styrelser udenfor Forsvarsministeriets område.
 Jagtbestyreren kan vejlede øvrige under Forsvarsministeriet hørende  

 myndigheder for så vidt angår udarbejdelse af supplerende bestemmelser for  

 vildtplejen og initierer og tilrettelægger jagtmæssig uddannelse af udpegede  

 jagtofficerer.
 § 6.  Jagtbestyreren skal medvirke til at skabe det  

 fornødne samarbejde med bestyrere af tilgrænsende jagtdistrikter eller til  

 arealer, for hvilke der fra anden side er truffet reservatordninger.
 § 7.  Jagtbestyreren indsender årligt pr. 1. marts  

 indberetning til Forsvarsministeriet vedrørende jagtforholdene på forsvarets  

 arealer herunder oplysning om vildtbestandens størrelse, antallet af jagter  

 samt nedlagt vildt m.v.
 Jagtbestyreren indsender samtidig et driftsregnskab med en nærmere  

 redegørelse for de midler, der måtte være indkommet ved salg af nedlagt vildt  

 eller på anden måde samt forslag til disse midlers anvendelse.
 Herudover indsender Jagtbestyreren et budgetforslag for det følgende år  

 til godkendelse i Forsvarsministeriet.
 § 8.  Jagtbestyreren fastsætter efter forhandling med  

 Forsvarsministeriet priser på det vildt, der efter Jagtbestyrerens nærmere  

 bestemmelse kan bortsælges til det jagtudøvende personel og til personel  

 tilknyttet den pågældende etablissementsforvaltende myndighed, hvor vildtet  

 er nedlagt.
 Forsvarsministeriet træffer efter indstilling fra Jagtbestyreren  

 bestemmelse om de fra salget indkomne midlers anvendelse til gavn for  

 vildtet, specielt til biotopforbedringer, planter, såsæd, foder, udsætning,  

 etablering af kunstgrave, m.v.
 § 9.  Jagtbestyreren er permanent medlem af  

 Forsvarsministeriets Miljø- og Naturbeskyttelseskommission.
 P.M.V.
 E.B.
