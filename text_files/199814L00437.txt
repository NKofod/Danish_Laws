Betænkning afgivet af Skatteudvalget den  

 5. maj 1999 Betænkning over Forslag til lov om ændring af  

 vurderingsloven, ejendomsværdiskatteloven, ligningsloven og  

 personskatteloven (Mindre ejendomme i landzone m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Der er af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres, Fremskridtspartiets og  

 Kristeligt Folkepartis medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

vedtagelse med de stillede ændringsforslag.
Ændringsforslag Af	et mindretal (SF), tiltrådt af et mindretal (EL)  

 :
Til § 1 1) I den under nr. 2 foreslåede ændring af  

§ 33 udgår stk. 9.
Til § 2 2) I den under nr. 1 foreslåede ændring  

 udgår nr. 10.
 3) I nr. 2 ændres »nr. 4, 5, 9 og 10« til: »nr. 4,  

 5 og 9«.
Bemærkninger Til nr. 1-3 Ændringsforslagene indebærer, at den del af  

 lovforslaget, som har til formål at lempe ejendomsværdiskatten  

 for parcelhuse, der er samnoteret med vindmølleparceller, udgår.  

 I lovforslagets bemærkninger vurderes provenutabet vedrørende  

 denne del af lovforslaget at udgøre ca. 2,5 mio. kr. årligt.
I lovforslagets § 1, nr. 2, vedrørende  

 ændring af vurderingslovens § 33 foreslås det i stk. 9, at der  

 for ejendomme, der er samnoteret med en vindmølleparcel, og hvor  

 vurderingsmyndighederne ikke i forvejen har foretaget en ejerboligfordeling,  

 skal foretages en fordeling af ejendomsværdien mellem den del af  

 værdien, der knytter sig til boligdelen, og den del, der knytter sig  

 til vindmølleparcellen.
Det betyder, at der for alle ejere af  

 vindmølleparceller skal foretages en ejerboligfordeling uanset  

 vindmølleparcellens andel af ejendomsværdien.
Med  

 ændringsforslag nr. 1 foreslås det, at det foreslåede stk.  

 9 udgår af lovforslaget.
I lovforslagets § 2, nr. 1, foreslås  

 ejendomsværdiskatten ændret, således at det fremgår,  

 at de ejendomme, der er omfattet af vurderingslovens § 33, stk. 8 (ejendomme  

 i landzone over 5.000 m2 ) og stk. 9 (ejendomme, der er samnoteret  

 med en vindmølleparcel), er omfattet af ejendomsværdiskatten, og  

 i lovforslagets § 2, nr. 2, foreslås ejendomsværdiskatteloven  

 ændret således, at det direkte fremgår, at det for de  

 ejendomme, hvor der er foretaget en fordeling efter vurderingslovens § 33,  

 stk. 8 og 9, alene er ejerboligdelen, der indgår i beregningsgrundlaget  

 for ejendomsværdiskatten.
Med ændringsforslag nr. 2 og 3  

 foreslås disse ændringer, for så vidt angår ejendomme  

 med vindmølleparceller, at udgå af lovforslaget.
