 Pressenævnet  

 fandt, at klagerne havde retlig interesse i at klage over offentliggørelsen,  

 uanset at Børn & Unge bragte kendelsen på ny og uden kommentarer 13. maj  

 2005.
Det var  

 nævnets opfattelse, at en eventuel redaktionel artikel bragt i direkte  

 forbindelse med en kendelse, hverken i opsætning eller i indhold, måtte kunne  

 opfattes som en kommentar til kendelsen.
Pressenævnet fandt, at kendelsen i  

 sag  

 2004-6-111 ved offentliggørelsen 29. april 2005 var bragt med uberettigede  

 kommenterende tilføjelser, og at der specielt med overskriften var sket en  

 forvanskning af kendelsens budskab.
Derfor havde Børn & Unge handlet i  

 strid med god presseskik, og nævnet udtalte sin alvorlige kritik.
Det var i  

 den  

 forbindelse uden betydning, at kendelsen på ny var trykt 13. maj 2005 uden  

 kommentarer.
Efter  

 Pressenævnets opfattelse beror det i vid udstrækning på mediet, hvor i dette  

 og  

 med hvilken typografi en kendelse offentliggøres.
Nævnet vil på denne  

 baggrund  

 ikke kritisere placeringen i bladet af kendelserne, og nævnet vil heller ikke  

 pålægge Børn & Unge at bringe kendelsen igen, da der 13. maj 2005 var  

 sket  

 en offentliggørelse af denne i overensstemmelse med medieansvarslovens  

 bestemmelser.
Kendelse  

 fra Pressenævnet i sag 2005-6-186 Advokat Jan Presfeldt har på vegne RABO A/S og Lappset klaget  

 til Pressenævnet over Børn & Unges offentliggørelse af Pressenævnets  

 kendelse  

 i sag 2004-6-111, RABO A/S og Lappset mod Børn & Unge, idet  

 offentliggørelsen er i strid med medieansvarslovens § 49, 2. pkt., hvorfor  

 bladet har handlet i strid med god presseskik.
Den 29. april 2005 bragte Børn & Unge resumé af kendelsen,  

 som bladet ved Pressenævnets kendelse af 14. april 2005 var pålagt at  

 offentliggøre.
Offentliggørelsen blev bragt på side 9 under overskriften  

   

  

 RABO A/S OG LAPPSET MOD BØRN & UNGE  

  

 ,  

 og lød som følger:
   

  

 Kendelse fra Pressenævnet  

  

 :
Børn & Unge bragte den 10. og 17. september 2004 to artikler  

 om sikkerhed på legepladser med legeredskaber.
De tog udgangspunkt i en sag  

 fra  

 en skole i Holte, der havde fået legeredskaber fra et finsk firma, Lappset,  

 forhandlet i Danmark af RABO A/S.
Legeredskaberne var forsynet med et  

 certifikat  

 fra firmaet TÜV Product Service GmbH.
Certifikatet viser, at legeredskaberne  

 opfylder kravene i den europæiske standard for legeredskaber, EN 1176,  

 angående  

 sikkerhed.
Det fremgik, at en legepladsinspektør, [A], i en rapport fra juni  

 2004 havde udtalt, at redskaberne på flere punkter ikke overholdt kravene i  

 bl.a.
DS/EN 1176. RABO havde imidlertid afslået at foretage udbedring, idet  

 firmaet henviste til certifikatet fra TÜV.
 Lappset og RABO har klaget til Pressenævnet over artiklerne,  

 idet de mener, at god presseskik er overtrådt.
 Pressenævnet udtaler i sin afgørelse bl.a.:
Det forhold, at beskrivelsen af den generelle problemstilling  

 tager udgangspunkt i en konkret sag, giver ikke anledning til kritik, selvom  

 dette eksponerer klagerne, fordi de er involveret i sagen.
Artiklernes  

 indhold  

 er i alt væsentligt baseret på gengivelse af udsagn fra offentlige  

 myndigheder  

 og institutioner om en problemstilling af væsentlig betydning og giver ikke  

 anledning til kritik.
Det gælder, selvom det efterfølgende måtte vise sig, at  

 der kan rejses tvivl om rigtigheden af visse af udsagnene, eller at visse af  

 udsagnene, f.eks. om lempeligere tyske regler, ikke har relevans for den  

 konkrete sag, hvor de lempeligere tyske regler ikke er anvendt ved TÜVs  

 certificering af redskaberne.
Pressenævnet finder imidlertid, at der ikke i artiklerne er  

 dækning for følgende overskrifter: RABO leger med sikkerhed,  

 gradbøjer  

 legepladssikkerhed og tolker   reglerne.
I  

 indholdsfortegnelsen er en sådan  

 urigtig overskrift sammenstillet med udsagnet Forbrugerstyrelsen: Vi  

 kender  

 problemet.
Dette indebærer, at det sidste udsagn må forstås som en  

 bekræftelse  

 fra Forbrugerstyrelsen af, at RABO leger med sikkerhed, hvilket  

 der heller  

 ikke er dækning for i artiklerne.
I en overskrift anføres det om RABOs  

 påståede  

 tolkning af reglerne, at en række legepladsinspektører, DTI og  

 Forbrugerstyrelsen vurderer, at den går ikke.
Heller ikke denne  

 overskrift er  

 der dækning for.
Der er herved og i kombination med den kraftige eksponering  

 af  

 navnlig RABO sket en væsentlig tilsidesættelse af god presseskik, og nævnet  

 udtaler sin alvorlige kritik.
København, den 14. april 2005 Niels Grubbe,  

 Lotte Meilhede, Lene Sarup og Ole Askvig. Ovenfor resumeet af kendelsen var bragt en artikel, der blev  

 illustreret med forsiden af det tidligere Børn & Unge, der gav anledning  

 til klagesagen og med et billede fra artiklen i samme klagesag.
Artiklen lød:
  

  

 Børn & Unge får medhold og kritik Pressenævnet har nu  

  

 afgjort sagerne, der var indbragt mod Børn & Unge af henholdsvis  

 RABO/Lappset  

 og testhuset TÜV på grund af bladets artikler om legepladssikkerhed og  

 certificering.
Børn & Unge får medhold i det meste af sagskomplekset, men  

 får alvorlig kritik for nogle overskrifter i forbindelse med artikler om  

 RABO/Lappset.
Kendelsen offentliggøres nedenfor.  

  

 Sagerne stammer tilbage fra september sidste år, hvor Børn & Unge bragte  

 en  

 række artikler omkring legepladssikkerhed og certificeringer ifølge EU-normen  

 EN1176. Børn & Unge viste, at et certifikat fra det store  

 certificeringsfirma  

 TÜV ikke er nogen garanti for, at sikkerheden på legepladserne er god nok -  

 og  

 heller ikke en garanti for, at den kan godkendes af en dansk  

 legepladsinspektør.  

  

 Sagen tog udgangspunkt i nogle konkrete legeredskaber i Holte, og siden har  

 Børn  

 & Unge bragt en lang række artikler om problemstillingen, herunder, at  

 problemerne med certificeringen - og dermed sikkerheden - kan genfindes over  

 hele landet.
RABO, der er en større dansk leverandør af legeredskaber,  

 indbragte sagen for Pressenævnet sammen med producenten af de konkrete  

 legeredskaber, Lappset.
TÜV indbragte også sagen for Pressenævnet med henblik  

 på genmæle.
I begge sager afviste Pressenævnet at give klager genmæle.
Ifølge  

 Pressenævnet betyder "Genmæle", at en person, organisation eller  

 virksomhed  

 selv får lejlighed til at korrigere oplysninger i en sag, der har været  

 omtalt  

 i et massemedie. I fortsættelse af resumeet af kendelsen var en gengivelse af en  

 kendelse i en anden klagesag mellem TÛV og Børn & Unge samt henvisning  

 til  

 indklagedes hjemmeside, som lød:
  

  

 TÜV Product Service GmbH mod Børn &  

 Unge  



  

 Pressenævnet udtaler  

  

 :  

  

 Af de grunde, der er anført af Børn & Unge, finder Pressenævnet, at  

 rigtigheden  

 af de omstridte oplysninger efter bevisførelsen - herunder oplysningerne om  

 tilladte normfravigelser i Tyskland - må anses for utvivlsom.  

  

 Herefter tiltræder nævnet, at TÜV ikke er berettiget til genmæle, jf.  

 medieansvarslovens  

 § 36, stk. 1.  

  

 På  

  

 www.boernogunge.dk  

  

 (søg på  

 legepladssikkerhed) kan du finde alle Børn & Unges artikler om  

 legepladssikkerhed. Advokat Jan Presfeldt har anført, at Børn & Unge i strid med  

 medieansvarsloven § 49 har offentliggjort Pressenævnets kendelse ved at  

 indlede  

 med et kommenterende afsnit.
Overskriften er endvidere misvisende,  

 manipulerende og utilbørlig, og det er anført i overskriften, at Børn &  

 Unge får medhold og kritik, uanset at Pressenævnet har fundet, at Børn &  

 Unge væsentligt har tilsidesat god presseskik og har udtalt sin alvorlige  

 kritik.
 Advokat Jan Presfeldt har videre anført, at det fremgår af Børn  

 & Unges kommentar, at Børn & Unge får medhold i det meste af  

 sags-komplekset, hvilket er misvisende, manipulerende og utilbørligt.
 Børn & Unge har på samme side i bladet valgt at bringe  

 billeder med de forsider af bladet, hvor RABOs navn fremgår sammen med de  

 overskrifter, som Pressenævnet har kritiseret, hvilket ifølge advokat Jan  

 Presfeldt er egnet til at forstærke den voldsomme og uberettigede  

 eksponering,  

 RABO har været udsat for.
 Advokat Jan Presfeldt anfører endelig, at da omtalen af RABO i  

 sin tid blev bragt med store overskrifter på bladets forside og i  

 hovedartikler,  

 skal offentliggørelsen af kendelsen fra Pressenævnet også ske på en af de  

 første sider i bladet og ikke på side 9.
 Den 13. maj 2005 bragte Børn og Unge på ny resumeet af kendelsen  

 fra Pressenævnet på side 13 i bladet, denne gang uden kommentar.
 Advokat Tyge Trier bad på vegne Børn & Unge på denne  

 baggrund advokat Jan Presfeldt om at trække klagen til Pressenævnet tilbage.
 Advokat Jan Presfeldt har i sit høringssvar af 25. maj 2005 til  

 Pressenævnet fastholdt klagen, idet han har anført, at uanset den  

 efterfølgende  

 offentliggørelse af Pressenævnets kendelse har klagerne retlig interesse i at  

 få fastslået, om den første offentliggørelse er en overtrædelse af god  

 presseskik, hvilket kan have betydning for en eventuel efterfølgende  

 erstatningssag ved domstolene.
 Advokat Jan Presfeldt har videre anført, at heller ikke  

 offentliggørelsen af kendelsen den 13. maj 2005 er sket på en så fremtrædende  

 måde, som det med rimelighed kan forlanges, jf. medieansvarsloven § 49.  

 Kendelsen er bragt langt tilbage i bladet på side 13 og fylder under en halv  

 side, hvilket skal sammenholdes med, at den oprindelige artikel fyldte hele  

 forsiden af bladet og fremhævede RABO med meget store bogstaver og fed  

 skrift.  

 Også i den opfølgende artikel var der tale om en forsidehistorie, som blev  

 fulgt op med store overskrifter på side 3-5.
 Advokat Jan Presfeldt har endelig henvist til, at Børn &  

 Unge i første omgang offentliggjorde kendelsen med kommentarer og store  

 overskrifter, hvilket fyldte en hel side med en skadegørende illustration af  

 de  

 tidligere overskrifter, som dannede grundlag for Pressenævnets alvorlige  

 kritik, og som i sig selv har forøget skadevirkningen af de tidligere  

 artikler  

 betydeligt.
 Advokat Tyge Trier har på vegne Børn & Unge anført, at  

 klagerne ikke har fornøden retlig interesse i klagen, idet kendelsen blev  

 offentliggjort på ny den 13. maj 2005 i overensstemmelse med  

 medieansvarslovens  

 § 49 og nævnets praksis.
Advokat Tyge Trier har endvidere anført, at den første  

 offentliggørelse af kendelsen den 29. april 2005 opfyldte lovens krav, idet  

 den  

 blev bragt i sin fulde ordlyd på en fremtrædende placering i bladet på side  

 9.  

 Børn & Unge har ikke tilføjet kommenterende udtalelser, men alene  

 ledsaget  

 gengivelsen af kendelsen med neutrale og korrekte faktuelle oplysninger om  

 tvistens grundlag til vejledning af læserne.
Endvidere er kendelsen trykt med  

 blå farve, hvilket fremhæver opmærksomheden på teksten.
 Advokat Tyge Trier har derudover anført, at offentliggørelsen  

 den 13. maj 2005 er sket med normal skrift og rubrikstørrelse i første del af  

 bladet på side 13. Endvidere er det nævnets faste praksis at overlade det til  

 mediet ud fra sædvanlige redaktionelle overvejelser hvor i mediet,  

 offentliggørelsen skal finde sted.
 Advokat Tyge Trier har endelig anført, at yderligere offentliggørelse  

 er ufornøden.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Kirsten Dyregaard.
 Pressenævnet udtaler:
 Pressenævnet finder, at RABO A/S og Lappset har retlig interesse  

 i at klage over offentliggørelsen, uanset at Børn & Unge bragte kendelsen  

 på ny og uden kommentarer 13. maj 2005.
Det er nævnets opfattelse, at en eventuel redaktionel artikel  

 bragt i direkte forbindelse med en kendelse, hverken i opsætning eller i  

 indhold, må kunne opfattes som en kommentar til kendelsen.
Pressenævnet  

 finder,  

 at kendelsen i sag 2004-6-111 ved offentliggørelsen 29. april 2005 er bragt  

 med  

 uberettigede kommenterende tilføjelser, og at der specielt med overskriften  

 er  

 sket en forvanskning af kendelsens budskab.
Derfor har Børn & Unge  

 handlet  

 i strid med god presseskik, og nævnet udtaler sin alvorlige kritik.
Det er i  

 den forbindelse uden betydning, at kendelsen på ny er trykt 13. maj 2005 uden  

 kommentarer.
 Efter Pressenævnets opfattelse beror det i vid udstrækning på  

 mediet, hvor i dette og med hvilken typografi en kendelse offentliggøres.  

 Nævnet vil på denne baggrund ikke kritisere placeringen i bladet af  

 kendelserne,  

 og nævnet vil heller ikke pålægge Børn & Unge at bringe kendelsen igen,  

 da  

 der 13. maj 2005 er sket en offentliggørelse af denne i overensstemmelse med  

 medieansvarslovens bestemmelser.
 I medfør af medieansvarsloven § 49 pålægges det herefter den  

 ansvarshavende redaktør af Børn & Unge at offentliggøre følgende:
   

  

 Kendelse fra Pressenævnet:
Pressenævnet afsagde 14.  

 april 2005 kendelse i sag 2004-6-111, RABO A/S og Lappset mod Børn &  

 Unge,  

 og pålagde i den forbindelse i medfør af medieansvarsloven § 49 den  

 ansvarshavende redaktør af Børn & Unge at offentliggøre et nærmere anført  

 resume af nævnets kendelse. 29. april 2005 bragte bladet resumeet af nævnets  

 kendelse på side 9 og desuden på samme side en artikel med overskriften  

   

  

 Børn & Unge får medhold og kritik  

  

 .  

 Artiklen indeholdt en omtale af klagesagen og en anden klagesag mellem  

 testhuset TÜV og Børn & Unge.
På samme side bragte bladet endvidere  

 Pressenævnets kendelse i den anden klagesag, hvor der ikke blev udtalt  

 kritik.
 13. maj 2005 bragte Børn & Unge på ny  

 efter klage fra advokat Jan Presfeldt resumeet af nævnets kendelse i sag  

 2004-6-111, denne gang uden kommentarer.
 Advokat Jan Presfeldt har  

 efterfølgende på vegne RABO A/S og Lappset klaget til Pressenævnet, idet man  

 finder, at nævnets kendelse er offentliggjort 29. april 2005 i strid med  

 medieansvarsloven § 49, 2. pkt., og at god presseskik er tilsidesat.
 Pressenævnet udtaler:
 Pressenævnet finder, at  

 RABO A/S og Lappset har retlig interesse i at klage over offentliggørelsen,  

 uanset at Børn & Unge bragte kendelsen på ny og uden kommentarer 13. maj  

 2005.
Det er nævnets opfattelse,  

 at en eventuel redaktionel artikel bragt i direkte forbindelse med en  

 kendelse,  

 hverken i opsætning eller i indhold, må kunne opfattes som en kommentar til  

 kendelsen.
Pressenævnet finder, at kendelsen i sag 2004-6-111 ved  

 offentliggørelsen 29. april 2005 er bragt med uberettigede kommenterende  

 tilføjelser, og at der specielt med overskriften er sket en forvanskning af  

 kendelsens budskab.
Derfor har Børn & Unge handlet i strid med god  

 presseskik,  

 og nævnet udtaler sin alvorlige kritik.
Det er i den forbindelse uden  

 betydning,  

 at kendelsen på ny er trykt 13. maj 2005 uden kommentarer.
Efter Pressenævnets  

 opfattelse beror det i vid udstrækning på mediet, hvor i dette og med hvilken  

 typografi en kendelse offentliggøres.
Nævnet vil på denne baggrund ikke  

 kritisere placeringen i bladet af kendelserne, og nævnet vil heller ikke  

 pålægge Børn & Unge at bringe kendelsen igen, da der 13. maj 2005 er sket  

 en offentliggørelse af denne i overensstemmelse med medieansvarslovens  

 bestemmelser.
 København, den 27. juni 2005.
Axel Kierkegaard, Bo Maltesen, Kaare R.
Skou og Kirsten Dyregaard. Afgjort den 27. juni 2005.
