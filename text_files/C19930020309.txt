(Eksportcirkulære) 1. Sundhedsstyrelsen opretter et eksportregister for lægemidler.
I  

 eksportregistret kan efter anmodning optages lægemidler, som fremstilles og  

 frigives af en dansk virksomhed, der har tilladelse i medfør af § 8 i lov om  

 lægemidler.
 Lægemidler, som frigives af præparatets ejer, og som helt eller delvist er  

 fremstillet i lønarbejde hos en anden godkendt dansk virksomhed eller af en  

 udenlandsk virksomhed, som efter Sundhedsstyrelsens vurdering opfylder de  

 danske krav til fremstilling af lægemidler, kan ligeledes optages.
 Endvidere kan optages præparater, som efter dansk lovgivning ikke er  

 lægemidler, men som i modtagerlandet anses for lægemidler (f.eks. svage  

 vitaminpræparater og desinfektionsmidler). Optagelse forudsætter, at  

 produkterne fremstilles og håndteres i overensstemmelse med generelle  

 GMP-regler.
2. Anmodning om optagelse i eksportregistret sker ved anmeldelse  

 til Sundhedsstyrelsen ledsaget af oplysninger i henhold til bilag A.
Ved  

 optagelsen tildeles præparatet et nummer, der skal benyttes ved henvendelse  

 til Sundhedsstyrelsen.
 3. Sundhedsstyrelsen kan nægte optagelse i eksportregistret,  

 såfremt de fremsendte oplysninger om præparatet eller dets tiltænkte  

 anvendelse giver anledning til bemærkninger.
 4. Sundhedsstyrelsen kan slette et præparat af eksportregistret,  

 såfremt det gennem den under punkt 6 nævnte kontrol eller på anden måde viser  

 sig, at præparatet ikke længere opfylder forudsætningerne for optagelse i  

 registret.
 5. Virksomheden kan trække en anmeldelse tilbage og skal orientere  

 Sundhedsstyrelsen om grunden hertil.
6. Sundhedsstyrelsen kontrollerer virksomheder, der har præparater  

 optaget i eksportregistret.
Kontrollen omfatter præparaternes indhold,  

 sammensætning, kvalitet, opbevaring og den måde, hvorpå præparaterne  

 fremstilles, forhandles og udleveres.
 7. Sundhedsstyrelsen udsteder efter anmodning  

 standardcertifikater, batchcertifikater samt individuelle certifikater for  

 præparater optaget i eksportregistret.
 8. For anmeldelse af et præparat betales en afgift på 1.500 kr.  

 for hver dispenseringsform og styrke.
For et præparat, der er optaget i eksportregistret, betales en årlig  

 afgift på 1.500 kr. for hver dispenseringsform og styrke.
For et præparat,  

 der optages i årets sidste 3 måneder, betales ingen afgift for det pågældende  

 år.
 9. Dette cirkulære træder i kraft den 1. januar 1994.
 10. Sundhedsministeriets cirkulære af 14. november 1990 om  

 regulativ for Sundhedsstyrelsens eksportregister for lægemidler m.v. ophæves.
Sundhedsministeriet, den 13. december  

 1993 Torben Lund / J.
Bartels Petersen Bilag A Oplysninger, som skal fremsendes ved anmeldelse af et præparat til  

 eksportregistret:
 Lægemidlets navn.
 Lægemiddelform og styrke.
 Alternative produktnavne.
 Navn og adresse på anmelderen.
 Dato for tilladelse i henhold til § 8 i lov om lægemidler.
 Kvantitativ angivelse af aktive og inaktive indholdsstoffer samt  

 specifikationer for disse.
 Opbevaringstid/betingelser.
 Oplysning om hvorvidt præparatet er registreret for salg i Danmark, har  

 andre styrker end de i Danmark registrerede eller består af sammensætninger  

 af to eller flere præparater, der er registreret for salg i Danmark.
 Katalogtekst.
 Pris.
 Dato for anmeldelsen.
