Cirkulære om ændring  

 af satser for fradrag for befordring mellem hjem og arbejdsplads, jf.  

 ligningslovens § 9 C, og skattefri godtgørelse  

 vedrørende erhvervsmæssig befordring, jf. ligningslovens  

 § 9, stk. 5 og § 9 B1) 1.
 Ligningsrådet har under indtryk af de stedfundne  

 prisstigninger på benzin besluttet at regulere satserne for 2000  

 vedrørende befordringsfradrag og befordringsgodtgørelse med  

 virkning fra 20. marts 2000.
 2. Befordringsfradrag:
 2.1	Ligningsrådet har fastsat fradrag efter ligningslovens  

 § 9 C for befordring mellem hjem og arbejdsplads gældende fra 20.  

 marts i indkomståret 2000 således:
 0 - 24 km inkl.
intet fradrag 25 -100 km inkl.
154 øre pr. km over 100 km 77 øre pr. km 3. Befordringsgodtgørelse:
 Ligningsrådet har med virkning fra 20. marts 2000  

 fastsat følgende:
 3.1	Godtgørelse til dækning af udgifter ved benyttelse af  

 egen bil til erhvervsmæssig kørsel omfattet af ligningslovens  

 § 9 B er skattefri, hvis den ikke overstiger følgende  

 beløb :
kørsel til og med 20.000 km årligt 2,66 kr. pr. km kørsel udover 20.000 km årligt 1,54 kr. pr. km For benyttelse af egen motorcykel er satsen som for egen  

 bil.
 3.2	Det er en forudsætning, at arbejdsgiveren fører  

 kontrol med antallet af kørte kilometer.
 20.000 km-grænsen gælder kun for den enkelte  

 arbejdsgiver.
 Faste månedlige eller årlige  

 befordringsgodtgørelser er aldrig skattefri, men skal medregnes ved  

 indkomstopgørelsen.
3.3	Der kan ikke udbetales skattefri befordringsgodtgørelse,  

 når arbejdsgiveren har stillet firmabil til rådighed for den  

 ansatte.
Tilsvarende gælder, hvis firmabil er stillet til  

 rådighed af en anden arbejdsgiver.
En undtagelse er dog de  

 tilfælde, hvor lønmodtageren betaler den arbejdsgiver, der har  

 stillet firmabilen til rådighed, fuldt vederlag for den kørsel,  

 der sker for den arbejdsgiver, der ikke har stillet bilen til  

 rådighed.
3.3.1	Hvis godtgørelsen udbetales med et højere  

 beløb end satserne i punkt 3.1., anses hele beløbet for  

 personlig indkomst.
Det gælder dog ikke, såfremt arbejdsgiveren  

 har anset det beløb, der overstiger satsen, for løn i relation  

 til A-skat, AM-bidrag og SP-bidrag.
 For lønmodtagere, der ikke har modtaget skattefri  

 befordringsgodtgørelse, kan der alene foretages det sædvanlige  

 befordringsfradrag i den skattepligtige indkomst, efter ligningslovens  

 § 9 C, dvs. med satserne i punkt 2.1.
 Lønmodtagere, som i forbindelse med kundeopsøgende  

 aktiviteter har befordring, der vedrører flere arbejdsgivere på  

 én gang, jf. ligningslovens § 9 B, stk. 3, kan i det omfang,  

 der ikke er modtaget skattefri godtgørelse med satserne i punkt 3.1.,  

 i stedet foretage fradrag i den personlige indkomst med disse satser.
3.4	Der kan ikke udbetales skattefri befordringsgodtgørelse,  

 hvis den modregnes i en forud aftalt bruttoløn.
Herved forstås,  

 at lønnen løbende reguleres i overensstemmelse med den  

 udbetalte befordringsgodtgørelse.
 4. Cirkulæret har virkning fra den 20. marts 2000 og  

 afløser Told- og Skattestyrelsens cirkulære 1999-44.
