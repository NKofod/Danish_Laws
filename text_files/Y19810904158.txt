En forhandler indrykkede en annonce for et HFI-relæ med overskriften  

 »Læste De aviserne i sidste uge? Ung kvinde el-dræbt i brusebad«  

 Forbrugerombudsmanden udtalte, at det må anses for både rimeligt og  

 hensigtsmæssigt at beskrive de sikkerhedsmæssige fordele ved HFI-afbrydere i  

 markedsføringen af disse.
Han fandt dog, at den påklagede annonce var  

 utilbørlig både i forhold til den omtalte kvindes pårørende og overfor  

 forbrugerne i almindelighed, idet den på en sensationspræget måde udnyttede  

 ulykken.
Annoncen var efter Forbrugerombudsmandens opfattelse i strid med  

 markedsføringslovens § 1 og § 2, stk. 2.
 Henvisning til ulykke i annonce for HFI-afbrydere.
 En el-installatør indrykkede en annonce med følgende overskrift:
»LÆSTE DE AVISERNE I SIDSTE UGE? UNG KVINDE EL-DRÆBT i BRUSEBAD« Endvidere var der i annoncen følgende iøjenfaldende angivelse: »Dræbt  

 i brusebad: Vandet var elektrisk«, og i tilslutning hertil var der  

 anført »Det kunne have været undgået med en HFI-afbryder«.
 I annoncen var der endelig en nærmere beskrivelse af omstændighederne i  

 forbindelse med en ulykke, hvor en bruser blev strømførende.
FO udtalte, at det må anses for rimeligt og hensigtsmæssigt i annoncer for  

 HFI-afbrydere at beskrive de sikkerhedsmæssige fordele, der er forbundet med  

 opsætningen af disse.
Den påklagede annonce fandtes imidlertid utilbørlig  

 både over for de pårørende til den i annoncen omtalte kvinde og over for  

 forbrugerne i almindelighed, idet annoncen på en sensationspræget måde  

 udnyttede et nyligt sket ulykkestilfælde for at fremme salg af HFI-afbrydere.  

 FO fandt således annoncen i strid med markedsføringslovens § 1 og § 2, stk.  

 2.
 (* 1) Offentliggjort i Forbrugerombudsmandens Årsberetning 1981-1982, side  

 51.
