Betænkning afgivet af Skatteudvalget den  

 2. maj 2001 Betænkning over Forslag til lov om ændring af lov om  

 afgift af ledningsført vand (Godtgørelse ved vandspild m.v.) [af skatteministeren (Frode Sørensen)] 1. Ændringsforslag Der er stillet 8 ændringsforslag til lovforslaget.  

 Skatteministeren har stillet ændringsforslag nr. 1-3 og 5-7, og  

 Venstres og Det Konservative Folkepartis medlemmer af udvalget har stillet  

 ændringsforslag nr. 4 og 8.
2. Udvalgsarbejdet Lovforslaget blev fremsat den 1. februar 2001 og var til  

 1. behandling den 20. februar 2001. Lovforslaget blev efter 1. behandling  

 henvist til behandling i Skatteudvalget.
Høring Et udkast til lovforslag har inden fremsættelsen  

 været sendt i høring, og Skatteministeriet sendte den 9. januar  

 2001 et udkast til udvalget, jf. alm. del   bilag 222. Skatteministeren har  

 på baggrund af et spørgsmål fra udvalget sendt et notat  

 til udvalget, hvor bemærkningerne i høringssvarene og  

 skatteministerens kommentarer hertil kort er gengivet, jf.
L 158   bilag  

 9.
Møder Udvalget har behandlet lovforslaget i 6 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Private Vandværker, Kontaktudvalget for vandværker i Helsinge Kommune  

 og Tage Vejrup, Herning.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 15 spørgsmål til  

 skatteministeren til skriftlig besvarelse, som denne har besvaret.
Et af  

 udvalgets spørgsmål samt skatteministerens besvarelse heraf er  

 optrykt som bilag til betænkningen.
3. Emner, udvalget særlig har behandlet Kommunernes praksis for eftergivelse af  

 vandafledningsbidrag/spildevandsafgift Skatteministeren har, for så vidt angår  

 kommunernes praksis for eftergivelse af vandafledningsbidrag, herunder  

 spildevandsafgiften, i sit svar til udvalget på spørgsmål  

 5 oplyst, at han ikke med lovforslaget har ønsket at indskrænke  

 det kommunale selvstyre.
Skatteministeren har samtidig oplyst, at Kommunernes  

 Landsforening i forbindelse med lovforslagets høringsfase har meddelt,  

 at landsforeningen » er positiv over for at rette  

 en henvendelse til kommunerne, når lovbestemmelsen om eftergivelse er  

 vedtaget, hvori man anbefaler kommunerne at eftergive spildevandsafgiften for  

 de m3 vand, der er omfattet af eftergivelse i forbindelse med  

 vandspild«.
Endvidere har skatteministeren i sit  

 svar til udvalget på spørgsmål 12 henvist til, at  

 Miljøstyrelsen har meddelt, at Miljøstyrelsen i en kommende ny  

 vejledning til lov om betalingsregler for spildevandsafgift vil  

 præcisere, at vandforbruget, der anvendes til beregning af  

 vandafledningsbidraget, nedsættes svarende til eftergivelsen i  

 vandafgiften, og at det er Miljøstyrelsens forventning, at kommunerne  

 generelt vil følge retningslinjerne i den nye vejledning.
Udvalget har  

 noteret sig, at skatteministeren har givet tilsagn om, at Skatteministeriet  

 når lovforslaget er vedtaget   vil følge praksis for  

 eftergivelse af spildevandsafgift med henblik på at undersøge,  

 om denne praksis giver anledning til problemer i forhold til forbrugerne.
4. Indstillinger Et flertal i udvalget (V, KF, DF, CD, KRF og Kim  

 Behnke (UP)) indstiller lovforslaget til vedtagelse med de stillede  

 ændringsforslag.
Et mindretal i udvalget (S, SF, RV og EL)  

 indstiller lovforslaget til vedtagelse med de af skatteministeren  

 stillede ændringsforslag.
Mindretallet vil stemme imod de af V og KF  

 stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
5. Ændringsforslag med bemærkninger Ændringsforslag Til § 1 Af	skatteministeren, tiltrådt af udvalget:
 1) I det under nr. 2 foreslåede § 25, stk. 2,  

 1. pkt., ændres »private ejendomme« til: »ejendomme«.
[Præcisering af anvendelsesområdet] 2) I det under nr. 2 foreslåede § 25, stk. 2,  

 2. pkt., ændres »den private  

 ejendom« til: »ejendommen« .
[Præcisering af anvendelsesområdet] 3) I det under nr. 2 foreslåede § 25, stk.  

 4, ændres »den private ejendom« til: »ejendommen«.
[Præcisering af anvendelsesområdet] Af	et mindretal (V og KF), tiltrådt af et mindretal  

 (DF, CD, KRF og Kim Behnke (UP)):
 4) I det under nr. 2 foreslåede § 25, stk. 5,  

 1. pkt., ændres »300 m3« til: »150  

 m3« .
[Nedsættelse af mindstegrænsen for, hvor stor  

 en del af vandspildet der kan opnås eftergivelse for] Til § 2 Af	skatteministeren, tiltrådt af udvalget:
 5) Stk. 1 affattes således:
» [Præcisering af virknings- og  

 ikrafttrædelsestidspunktet] 6) I stk. 2 ændres 2 steder »private ejendomme« til:  

»ejendomme«.
[Præcisering af anvendelsesområdet] 7) I stk. 3 ændres »den  

 private ejendom« til: »ejendommen«.
[Præcisering af anvendelsesområdet] Af	et mindretal (V og KF), tiltrådt af et mindretal  

 (DF, CD, KRF og Kim Behnke (UP)):
 8) I stk. 4, 1. pkt., ændres »300 m3« til:  

»150 m3«.
[Nedsættelse af mindstegrænsen for, hvor stor  

 en del af vandspildet der kan opnås eftergivelse for] Bemærkninger Til nr. 1, 2, 3, 6 og 7 Den hidtidige ordlyd kunne give det indtryk, at lejere i  

 offentligt ejede ejendomme, hvor vandafgiften blev målt i forhold til  

 den enkelte lejer og dermed betalt af denne, var afskåret fra at  

 være omfattet af den foreslåede godtgørelsesregel.
Det har  

 imidlertid ikke været hensigten, at ejerforholdet til ejendommen skulle  

 være afgørende for, om eftergivelse kan ske eller ej.
Det  

 foreslås derfor, at lovforslaget præciseres ved, at lovforslaget  

 gælder for ejendomme til boligformål generelt.
Dette har  

 været hensigten gennem hele forberedelsesprocessen, og de  

 økonomiske skøn, der indgår i det fremsatte lovforslag,  

 har heller ikke sondret mellem private og offentligt ejede ejendomme til  

 boligformål.
De stillede ændringsforslag har dermed ingen  

 yderligere provenumæssige konsekvenser i forhold til det fremsatte  

 lovforslag.
Til nr. 4 og 8 I lovforslaget er der foreslået en  

 mindstegrænse for, hvor stor en del af vandspildet, som kan eftergives.  

 Eftergivelsen foreslås i lovforslaget begrænset til det  

 vandspild, der ligger ud over det årlige normalforbrug af vand tillagt  

 300 m3. Begrundelsen er ifølge bemærkningerne til  

 lovforslaget, at forbrugeren dermed gives et incitament til at forsøge  

 at begrænse vandspild gennem ledningsbrud.
Venstre og Det Konservative Folkeparti har noteret sig  

 begrundelsen for den foreslåede mindstegrænse.
Forslagsstillerne  

 finder imidlertid, at hensynet til den forbruger, der er så uheldig at  

 blive ramt af vandspild gennem ledningsbrud, tilsiger, at denne ikke  

 påføres en unødig høj økonomisk belastning  

 som følge heraf.
På den baggrund foreslås, at  

 mindstegrænsen nedsættes til det årlige normalforbrug  

 tillagt 150 m3, hvilket efter forslagsstillernes opfattelse er et  

 mere passende niveau.
Til nr. 5 Den hidtidige ordlyd af lovforslagets § 2, stk. 1, kunne  

 give anledning til tvivl om virknings- og ikrafttrædelsestidspunktet  

 for lovforslaget.
Det foreslås derfor, at bestemmelsen præciseres  

 som anført.
Der er alene tale om en tekstmæssig  

 præcisering, som fastslår, at der kan ske eftergivelse  

 såvel før som efter lovens ikrafttræden, men som ikke  

 medfører yderligere konsekvenser.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 158 Bilagsnr.
Titel 1 Henvendelse af 16/2-01 fra Tage Vejrup, Herning 2 Spm. 1 om konsekvenserne af en udvidelse af lovforslagets  

 virkningstidspunkt til 1/1-94 i forhold til antal sager og provenu, til  

 skatteministeren Spm. 2 om udvidelse af lovforslagets virkningstidspunktet til 1/1-94 i  

 forhold til forældelsesregler i 1908-loven, til skatteministeren 3 Spm. 3 om forbrugerens/ejendomsejerens tilsynsforpligtelser over for  

 kloakledninger samt selvrisiko m.v., til skatteministeren 4 Spm. 4 om oversigtsnotat over høringssvarene, til skatteministeren 5 Spm. 5 om eftergivelse af det kommunale vandafledningsbidrag og sikring af  

 ensartet praksis m.v., til skatteministeren Spm. 6, om mindstegrænsen på 300 m3 også  

 finder anvendelse i forhold til eftergivelse af kommunalt  

 vandafledningsbidrag/-afgift, til skatteministeren Spm. 7 om tilbagebetalingsprocedurerne ved eftergivelse af vandafgift m.v.  

 og momsen heraf, til skatteministeren 6 Henvendelse af 22/2-01 fra Kontaktudvalget for vandværker i Helsinge  

 Kommune 7 Svar på spm. 6, om mindstegrænsen på 300 m3  

 også finder anvendelse i forhold til eftergivelse af kommunalt  

 vandafledningsbidrag/-afgift, fra skatteministeren 8 Svar på spm. 7 om tilbagebetalingsprocedurerne ved eftergivelse af  

 vandafgift m.v. og momsen heraf, fra skatteministeren 9 Svar på spm. 4 om oversigtsnotat over høringssvarene, fra  

 skatteministeren 10 Svar på spm. 5 om eftergivelse af det kommunale vandafledningsbidrag  

 og sikring af ensartet praksis m.v., fra skatteministeren 11 Kommentar fra skatteministeren til henvendelse af 22/2-01 fra  

 Kontaktudvalget for vandværker i Helsinge Kommune 12 Ændringsforslag til 2. behandling, fra skatteministeren 13 Spm. 8, om eftergivelsesordningen omfatter vandafgift af vandspild ved  

 brud på rør/jordledninger før vandmålerens  

 placering, til skatteministeren Spm. 9 om betydningen af vandmålerens placering i forhold til  

 eftergivelses- og dokumentationsspørgsmålet, til  

 skatteministeren Spm. 10 om vandmålerens typiske placering, til skatteministeren Spm. 11 om, i hvilket omfang vandspild hidtil er opstået som  

 følge af brud på rør før måleren m.v., til  

 skatteministeren 14 Spm. 12 om ministerens kommentar til anonymiseret henvendelse om  

 eftergivelse af vandafledningsbidrag, til skatteministeren 15 Kommentar fra skatteministeren til henvendelse af 16/2-01 fra Tage Vejrup,  

 Herning 16 Svar på spm. 1 om konsekvenserne af en udvidelse af lovforslagets  

 virkningstidspunkt til 1/1-94 i forhold til antal sager og provenu, fra  

 skatteministeren 17 Svar på spm. 2 om udvidelse af lovforslagets virkningstidspunkt til  

 1/1-94 i forhold til forældelsesregler i 1908-loven, fra  

 skatteministeren 18 Ændringsforslag til 2. behandling, fra skatteministeren 19 Svar på spm. 3 om forbrugerens/ejendomsejerens tilsynsforpligtelse  

 over for kloakledninger samt selvrisiko m.v., fra skatteministeren 20 1. udkast til betænkning 21 Meddelelse om tidspunkt for betænkningsafgivelse og frist for  

 spørgsmål m.v.
22 Henvendelse af 18/3-01 fra Tage Vejrup, Herning 23 Svar på spm. 8, om eftergivelsesordningen omfatter vandafgift af  

 vandspild ved brud på rør/jordledninger før  

 vandmålerens placering, fra skatteministeren 24 Svar på spm. 12 om ministerens kommentar til anonymiseret  

 henvendelse om eftergivelse af vandafledningsbidrag, fra  

 skatteministeren 25 Svar på spm. 9 om vandmålerens placering i forhold til  

 eftergivelses- og dokumentationsspørgsmålet, fra  

 skatteministeren Svar på spm. 10 om vandmålerens fysiske placering, fra  

 skatteministeren Svar på spm. 11 om, i hvilket omfang vandspildet hidtil er  

 opstået som følge af brud før måleren m.v., fra  

 skatteministeren 26 Henvendelse af 25/3-01, fra Tage Vejrup, Herning 27 Spm. 13, om ministeren finder det retssikkerhedsmæssigt betryggende,  

 at forbrugernes mulighed for eftergivelse afhænger af det enkelte  

 vandværks evne til at fastslå vandmængden, til  

 skatteministeren Spm. 14 om, hvilke muligheder vandværkerne har til entydigt at  

 fastslå vandmængden, til skatteministeren 28 2. udkast til betænkning 29 Kommentar fra skatteministeren til henvendelser af 18/3-01 og 25/3-01 fra  

 Tage Vejrup, Herning 30 Svar på spm. 13, om ministeren finder det  

 retssikkerhedsmæssigt betryggende, at forbrugernes mulighed for  

 eftergivelse afhænger af det enkelte vandværks evne til at  

 fastslå vandmængden, fra skatteministeren Svar på spm. 14, om hvilke muligheder vandværkerne har til  

 entydigt at fastslå vandmængden, fra skatteministeren 31 Henvendelse af 16/4-01 fra Tage Vejrup, Herning 32 Meddelelse om udskydelse af betænkningsafgivelse 33 Kommentar fra skatteministeren til henvendelse af 16/4-01 fra Tage Vejrup,  

 Herning 34 Henvendelse af 22/4-01 fra Tage Vejrup, Herning 35 Henvendelse af 23/4-01 fra Danmarks Private Vandværker 36 3. udkast til betænkning 37 Spm. 15 om kommentar til artikel i Ekstra Bladet af 20/4-01: »Ruineret af vandregning«,  

 til skatteministeren 38 Kommentar fra skatteministeren til henvendelse af 22/4-01 fra Tage Vejrup,  

 Herning 39 Kommentar fra skatteministeren til henvendelse af 23/4-01 fra Danmarks  

 Private Vandværker 40 Svar på spm. 15 om kommentar til artikel i Ekstra Bladet af 20/4-01:  

»Ruineret af vandregning«, fra skatteministeren Bilag 2 Udvalgets spørgsmål 15 og skatteministerens  

 svar herpå Spørgsmålet og svaret er optrykt efter  

 ønske fra udvalget.
 Spørgsmål:
 Ministeren bedes kommentere vedlagte artikel fra Ekstra  

 Bladet den 20. april 2001: »Ruineret af  

 vandregning«, herunder bedes oplyst, om den  

 aktuelle sag vil være omfattet af den i L 158 foreslåede  

 eftergivelse.
 Svar:
Den sag, som artiklen i Ekstra Bladet omhandler,  

 vedrører en lækage på grund af en defekt sikkerhedsventil.  

 På grund af defekten er der udstrømmet en vandmængde  

 på omkring 1000 m3 . Herved er forbrugeren   en lejer  

 blevet mødt af et krav på 32.000 kr., hvoraf angivelig 11.000  

 kr. udgøres af statslige afgifter og moms.
I en afsnitsoverskrift er  

 dette tydeliggjort som » Staten scorer«.
 Ifølge lovforslagets § 1, nr. 2, og § 2, stk. 2,  

 kan der ske eftergivelse for den del af vandafgiften, der vedrører  

 vandspild forårsaget af brud på skjulte vandinstallationer  

 herunder sådanne, der befinder sig i udlejningsejendomme, og hvor  

 vandafgiften overvæltes på lejeren.
Om den i artiklen omtalte situation er omfattet af  

 godtgørelsen, må bero på en konkret vurdering.
Efter  

 lovforslaget foretages vurderingen af vandforsyningen og den  

 pågældende told- og skatteregion.
Jeg kan ikke ud fra artiklen  

 vurdere, om den pågældende lejers forhold er omfattet; men  

 vandværket er under alle omstændigheder berettiget til på  

 vegne af forbrugeren at rette henvendelse til de statslige told- og  

 skattemyndigheder.
For så vidt angår den del af vandspildet, som  

 vedrører perioden før 1. januar 2001, vil forbrugeren endog  

 selv kunne rette henvendelse til de statslige told- og skattemyndigheder.
 Om den installation, som har afstedkommet vandspildet   en  

 sikkerhedsventil   kan jeg dog oplyse følgende:
 Udgangspunktet for, om der i det hele taget kan ske  

 eftergivelse, vil være, om defekte sikkerhedsventiler alt andet lige  

 omfattes af begrebet »skjulte  

 vandinstallationer« .
 I bemærkningerne til lovforslaget udtales det, at  

 definitionen af skjulte vandinstallationer også omfatter ikkesynlige  

 vandinstallationer inde i bygningen i modsætning til vandhaner,  

 cisterner, varmtvandsbeholdere med videre.
Sikkerhedsventiler, der for eksempel benyttes for at  

 undgå tilbagestrømning i vandledningerne, kan sidde såvel  

 synligt som skjult.
I artiklen nævnes der ikke noget herom eller om, at  

 skaden kunne opdages, før vandregningen blev præsenteret for  

 lejeren.
Meget tyder imidlertid på, at der i det pågældende  

 tilfælde er tale om en skjult installation, som vil være omfattet  

 af eftergivelsesreglerne.
