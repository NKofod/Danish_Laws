§ 1 I Arbejdsministeriets bekendtgørelse nr. 1200 af 27. december 1993 om en  

 aktiv arbejdsmarkedsindsats, fastsættes:
 Efter § 161 indsættes som nyt Kapitel:
Overgangsordning § 162.  Arbejdsformidlingen udbetaler i 1994  

 tilskuddet ved ansættelse i jobtræning og særligt tilrettelagte  

 jobtræningsforløb i henhold til kvoterne til (amts)kommunerne forud for een  

 måned ad gangen.
 Stk. 2.  Afregning af det faktiske forbrug skal foregå  

 på baggrund af kvartalsvise opgørelser fra (amts)kommunerne, indeholdende  

 oplysninger om (amts)kommunens navn, adresse på arbejdsstedet og telefon samt  

 Postgironummer eller bankkontonummer, den lediges navn, personnummer,  

 adresse, ansættelsesdato, timelønssatsen, samt det antal arbejdstimer for  

 hvilke, der er udbetalt løn i den pågældende måned.«.
§ 2 I Arbejdsministeriets bekendtgørelse nr. 906 af 1. december 1993 om  

 overgangsordninger for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v., fastsættes:
 Efter § 31 indsættes som nyt:
» Overgangsordning § 32.  Arbejdsformidlingen udbetaler i 1994  

 genoptræningsstøtten ved ansættelse i arbejdstilbud forud for een måned ad  

 gangen på baggrund af (amts)kommunernes anmodning om udbetaling af  

 genoptræningsstøtten.
Afregning af det faktiske forbrug skal foregå på  

 baggrund af kvartalsvise opgørelser fra (amts)kommunerne.«.
§ 3 Bekendtgørelsen træder i kraft ved offentliggørelsen i Lovtidende.
