 Efter § 14, stk. 4 i lov om dagpenge ved sygdom eller fødsel, jfr.  

 lovbekendtgørelse nr. 949 af 23. december 1986 fastsættes følgende  

 forretningsorden for Dagpengeudvalget:
 § 1.  Dagpengeudvalget afgør tvistigheder om ret til  

 dagpenge efter dagpengelovens afsnit I om dagpenge ved sygdom i  

 arbejdsgiverperioden.
§ 2.  Dagpengeudvalget består af 3 medlemmer og en  

 opmand samt disses suppleanter, der alle udnævnes af socialministeren, jf.  

 dagpengelovens § 14, stk. 2. 1 medlem udnævnes efter indstilling fra Dansk  

 Arbejdsgiverforening, 1 medlem efter indstilling fra Landsorganisationen i  

 Danmark og 1 medlem efter indstilling fra Sikringsstyrelsen.
Sidstnævnte  

 medlem er formand for udvalget.
 Stk. 2.  I tilfælde af tvistigheder om ret til dagpenge  

 efter bekendtgørelse om dagpenge til søfarende ved sygdom eller fødsel  

 suppleres udvalget med en repræsentant udpeget af den implicerede  

 rederorganisation og en repræsentant udpeget af den implicerede organisation  

 for de søfarende.
 Stk. 3.  Dagpengeudvalgets sekretariatsfunktioner  

 varetages af Sikringsstyrelsen.
Mødeindkaldelse og mødebehandling § 3.  Sekretariatet indkalder til møder, så ofte det  

 skønnes nødvendigt.
Indkaldelse til møde skal ske med rimeligt varsel.  

 Dagsorden for mødet samt det materiale, der er nødvendigt for sagernes  

 behandling, udsendes sammen med indkaldelsen til mødet.
 Stk. 2.  Dagpengeudvalget kan indkalde en af Kommunernes  

 Landsforening udpeget observatør til uden stemmeret at deltage i møder, hvor  

 der behandles sager af principiel karakter.
 § 4.  Udvalget er kun beslutningsdygtigt, når alle  

 medlemmer (eller disses suppleanter) er til stede.
 Stk. 2.  Sager afgøres ved enstemmighed eller flertal,  

 se dog stk. 3.
Stk. 3.  Såfremt et af udvalgets medlemmer forlanger  

 det, tilkaldes opmanden, der herefter træffer afgørelse i sagen.
Ved  

 behandling af sager om ret til dagpenge efter bekendtgørelse om dagpenge til  

 søfarende ved sygdom eller fødsel tilkaldes opmanden, såfremt to af udvalgets  

 medlemmer forlanger det.
Herefter træffes afgørelsen af opmanden.
Bemyndigelse § 5.  Dagpengeudvalget kan bemyndige udvalgets  

 sekretariat til at varetage bestemte opgaver efter nærmere af udvalget  

 fastsatte forskrifter.
Dagpengeudvalgets afgørelser § 6.  Udvalgets afgørelser udfærdiges skriftligt med  

 en begrundelse og underskrives af formanden eller den, han har bemyndiget  

 hertil.
 § 7.  Afgørelser, der er principielle, eller i øvrigt  

 har almindelig interesse, offentliggøres ved sekretariatets foranstaltning.  

 Det må ikke af de offentliggjorte afgørelser fremgå, hvem afgørelsen  

 vedrører.
