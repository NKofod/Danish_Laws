Fældnings-  

 og skovningsarbejde  

  

 At-vejledning D.2.8 September 2002  

  

 Erstatter At-meddelelse nr. 4.04.1 af november 1983 1. Oplæring Fældnings- og skovningsarbejde forudsætter, at den  

 ansatte er oplært i sikkerheden ved arbejdet.
Det gælder også de  

 sikkerhedsmæssige  

 forhold og begrænsninger i arbejdet med nedtagning af hængere (træer, der  

 bliver hængende i nabotræer e.l. ved fældningen), ved alenearbejde og ved  

 kontakt med arbejdsgiver eller kolleger.
Topbeskæring og topkapning ved klatring må kun udføres  

 af ansatte, der har gennemgået Skovskolens kursus i topkapning, grundlæggende  

 og udvidet klatring eller tilsvarende oplæring.
Det gælder dog ikke, hvis  

 topbeskæring og topkapning sker fra en arbejdsplatform.
2. Fældnings- og skovningsarbejde 2.1. Almene bestemmelser Den, der udfører fældningsarbejdet, skal sikre sig, at  

 ingen uvedkommende kan blive ramt af træet, når det falder.
Hvis det kan forventes, at der er uvedkommende i  

 arbejdsområdet, skal den ansatte sikre sig, at der ikke er nogen personer i  

 faldområdet, når træet falder.
Faldområdet er træets højde i alle retninger  

 fra  

 fældestedet.
Det kan sikres med en vagtmand eller ved at udføre fældningen  

 med  

 en såkaldt bagtå, der giver tid til at sikre sig, at der ikke opholder sig  

 nogen i faldområdet.
 Kun de personer, der fælder træet, må opholde sig inden  

 for træets faldområde.
 Hvis flere personer udfører fældnings- og  

 skovningsarbejde (fældning, afkvistning, kapning og sammenlægning) i samme  

 område,  

 skal afstanden mellem de træer, der arbejdes på, være større end træernes  

 samlede længder målt mellem stødene - se figur 1.
 Figur 1. Sikkerhedsafstanden skal være større end  

 træernes samlede længde mellem stødene.
 Ved tynding i bevoksninger og ved fældning af samtlige  

 træer (renafdrift) bør arbejdet planlægges, så der er et arbejdsfrit skifte  

 mellem de ansatte.
 I kuperet terræn skal træfældningen tilrettelægges, så  

 man imødegår de farer, der kan opstå, hvis træet ruller eller glider efter  

 fældningen.
2.2. Flugtveje Inden fældning skal man sikre sig, at der er en  

 flugtvej.
Det vil sige, at man skal fjerne grene og ris.
 Man skal gå skråt bagud til sikker afstand, når træet  

 falder.
2.3. Hjælpemidler til fældning i ønsket retning Træer, der er tykkere end ca.  

 12 cm  

 i brysthøjde, skal fældes med  

 forhug sammen med en passende mængde holdetræ (fældekam). Det sikrer, at  

 træet  

 falder i den ønskede retning.
 Vindstød kan påvirke træet så meget, at det ikke vælter  

 i den ønskede retning (følger forhugget). Derfor skal der altid fældes med en  

 bagtå i blæsevejr, når der bruges motorsav til fældning af træer, der er  

 tykkere end ca.  

 25 cm  

 i brysthøjde.
 En bagtå er et passende udsnit af fældesnittet.  

 Udsnittet kan være et rodudløb - en tå - og skal ligge så langt væk fra  

 forhugget  

 som muligt.
Der skal være hensigtsmæssige hjælpemidler til at  

 tvinge træet til at falde i den ønskede retning.
Det er fx hammer, kile og  

 fældejern med vendekrog.
 Når der fældes tæt ved huse, veje, el-ledninger o.l.,  

 bør man bruge et trækspil med et så langt ståltov, at de personer, der  

 betjener  

 spillet, er uden for træets rækkevidde, når det falder.
 Der må ikke arbejdes under hængere.
 Hængere er træer, der bliver hængende i nabotræer e.l.  

 ved fældningen.
 Hængere må ikke tages ned ved at fælde et andet træ, så  

 det falder på hængeren (krydsfældning). Hængere må heller ikke tages ned ved  

 at  

 fælde det træ, som hængeren er fanget i.
Der skal være hensigtsmæssige hjælpemidler til  

 nedtagning af hængere.
Det er fx håndspil, traktor med spil og vendekrog.  

 Hjælpemidlerne skal bruges ved behov.
 Når der nedtages hængere, skal arbejdsgiveren sørge  

 for, at der er givet klare instruktioner om, hvilke indarbejdede  

 arbejdsmetoder  

 der skal bruges og i hvilken rækkefølge.
 Arbejdsmetoder og rækkefølgen kan fx se sådan ud:
 1.  

 	  

 Brug et fældejern  

 med vendekrog.
 2.  

 	  

 Brug en vendekrog  

 eller et vendebånd, der har en momentarm på over  

 2 m.
 3.  

 	  

 Brug en vægtstang  

 til at flytte hængeren bagud.
 4.  

 	  

 Brug et håndspil.
 5.  

 	  

 Lykkes det ikke at  

 få hængeren ned ved en af de første fire metoder, skal man bruge traktor med  

 spil e.l.
Hvis hængeren først nedtages på et senere tidspunkt,  

 skal dens faldområde afmærkes med farvede plastbånd, reb e.l.
Desuden skal  

 der  

 advares mod at gå ind i området.
2.4. Alenearbejde De ansatte må ikke arbejde alene ved friskæring af  

 vindfælder, ved topbeskæring, ved topkapning af stående træer og ved  

 nedtagning  

 af hængere.
Alenearbejde kan dog tillades ved nedtagning af hængere af  

 ufarlig  

 størrelse.
Det vil sige, at hængeren kan tages ned med en almindelig  

 vendekrog.
Fældnings- og skovningsarbejde skal tilrettelægges, så  

 den ansatte har kontakt med en anden person mindst fire gange på en  

 almindelig  

 arbejdsdag.
Kontakten skal være jævnt fordelt over dagen.
Kontakten ved skovningsarbejde kan erstattes af radio-  

 eller mobiltelefonkontakt, hvis der, som rutine, foretages fem kontrolopkald  

 i  

 løbet af dagen.
Opkaldene skal være jævnt fordelt over dagen.
Opkaldene kan  

 være: Tilmelding, tre kontrolopkald og afmelding.
Radio- og mobiltelefonkontakt forudsætter, at man på  

 hjemstationen ved, hvor de ansatte arbejder, og at det er fysisk muligt at nå  

 hurtigt frem med hjælp.
Samtidig skal der være indarbejdet en rutine til  

 personlig kontakt ved manglende radio- eller telefonkontakt.
2.5. Forbinding Ved fældnings- og skovningsarbejde skal den ansatte  

 altid have en trykforbinding på sig.
 Læs også arbejdstilsynets vejledning om:
(1)  

 	  

 Arbejde med  

 motorkædesave Læs også  

 branchearbejdsmiljørådenes vejledninger mv.
 Branchearbejdsmiljørådenes vejledninger kan findes på  

 Arbejdstilsynets hjemmeside www.at.dk.
