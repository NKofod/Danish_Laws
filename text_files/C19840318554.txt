 Arbejdsmarkedsnævnenes sekretariater.
 På baggrund af henvendelser fra flere arbejdsmarkedsnævn om, hvorvidt  

 nævnene er pålagt at udlevere referater af nævnets møder, hvis nogen anmoder  

 herom, har Landsarbejdsnævnet kontaktet justitsministeriet vedrørende dette  

 spørgsmål.
Det kan herefter oplyses, at arbejdsmarkedsnævnene ikke er pålagt at  

 indsende referater af nævnsmøderne til Landsarbejdsnævnet.
Hvis nævnet  

 imidlertid indsender nævnsreferater til Landsarbejdsnævnet, er disse  

 referater dermed omfattet af lov om offentlighed i forvaltningen, hvorefter  

 nævnet skal udlevere referaterne ved anmodning herom.
 Det er således nævnenes egen afgørelse, om de vil indsende nævnsreferater  

 til Landsarbejdsnævnet og dermed også være pålagt at udlevere referaterne til  

 andre interesserede.
 Arbejdsmarkedsnævnene kan imidlertid informere Landsarbejdsnævnet om  

 forhold, som nævnet finder relevante for Landsarbejdsnævnet, jvf.  

 arbejdsministeriets cirkulære af 23. august 1983 om arbejdsmarkedsnævn, § 2,  

 stk. 1.
 P.F.V.
Per Hersby kontorchef /Anders Korsby fm.
