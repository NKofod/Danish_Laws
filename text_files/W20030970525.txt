Landsskatteretskendelse af 22. juli 2003 vedr.
Fradrag for  

 forbedringer for udgifter til forureningsoprensning af ejendom Ejendommen, der er omfattet af lokalplan nr. 287 og udlagt til  

 etageboligbebyggelse med en maksimal bebyggelsesprocent på 60, har et samlet  

 grundareal på 34.175 m  

  

 2  

  

 , heraf 719 m  

  

 2  

  

 vej og er bebygget  

 med etageboligbebyggelse med i alt 185 boliger.
Indflytningen i boligerne er  

 sket i etaper med start i april 2000 og afslutning i oktober samme år.
 I 1991 blev der tinglyst dokument om affaldsdepot på ejendommen.
Ejerens repræsentant, advokat A - advokatfirmaet B, klager over  

 grundværdien med principal påstand om, at der gives et miljønedslag på ikke  

 under 15 % af grundværdien uden forurening.
Det påstås endvidere, at der  

 godkendes fradrag for grundforbedringer på ikke under 23.750.000 kr.
 Til støtte for påstanden om miljønedslaget gør repræsentanten  

 bl.a. gældende, at grundens handelsværdi uagtet den skete oprensning vil være  

 påvirket af, at der er en restforurening på ejendommen, og at Miljøkontrollen  

 har stillet krav om tilsyn med specialdepotet.
 Der henvises endvidere til Miljøkontrollens brev af 11. marts  

 2002, hvoraf det fremgår, at der fortsat er tvivl om, hvilke konsekvenser den  

 på ejendommen værende forurening kan have, herunder for indeklimaet i visse  

 af  

 bygningerne.
Det må derfor være åbenbart, at der ved fastsættelsen af  

 grundværdien ikke blot skal tages hensyn til de positive udgifter, som  

 forureningen påfører ejeren her og nu, men tillige til tvivlen om de  

 fremtidige  

 konsekvenser.
Det er klart at en uafhængig køber vil kræve en prisreduktion  

 for  

 at overtage denne risiko.
Det skal i den forbindelse erindres, at der er tale  

 om en ganske alvorlig forurening, herunder med tungmetaller.
Til støtte for påstanden om fradrag for forbedringer i  

 forbindelse med oprensning af grunden, anfører repræsentanten bl.a., at det  

 ikke er lovhjemlet, når Skyldrådet afviser fradrag efter vurderingslovens §  

 17  

 med henvisning til, at der ikke er sket en forbedring af grunden men alene en  

 retablering af en tidligere tilstand, idet der hverken i bestemmelsens ordlyd  

 eller forarbejder er grundlag for en sådan indskrænkende fortolkning Der kan i denne forbindelse være anledning til at understrege de  

 indenfor skatte- og afgiftsretten almindeligt gældende  

 fortolkningsprincipper,  

 der er beskrevet i Skatteministeriets meddelelse, offentliggjort i TfS  

 1998.137, således:
"Den  

 væsentligste hovedkonklusion er, at Højesteret synes at have indskærpet  

 kravet  

 om klar hjemmel til beskatning i lovgivningen.
Synspunktet er formentlig, at  

 er  

 der tvivl om hjemmelsgrundlaget, er dette ubetinget myndighedernes problem.  

 Heri ligger ikke blot, at der ikke kan fortolkes i skærpende retning, ud over  

 hvad lovens tekst  og eventuelt klare lovmotiver  berettiger til;  

  

 men  

 tillige, at usikkerhed om rækkevidden af en hjemmel trækker i retning af en  

 udvidende fortolkning. hvor dette er til gunst for skatteyderen.  

  

 "  

 (repræsentantens understregning) Hertil kommer det helt centrale, at betingelsen i § 17, at  

 forbedringen skal have medført en stigning i grundværdien, utvivlsomt er  

 opfyldt i den foreliggende sag.
Det bemærkes herved, at boligforeningen  

 erhvervede en grund, der som følge af massiv forurening var værdiløs.  

 Boligforeningen har herefter ved afholdelse af betydelige omkostninger til  

 oprensning m.v. forbedret grunden, hvilket har bevirket en betydelig stigning  

 i  

 grundværdien, selv om der som ovenfor anført fortsat skal ydes et  

 miljønedslag.  

 Den foretagne oprensning af grunden findes således at være en forbedring  

 omfattet af vurderingslovens § 17, der berettiger til det i påstanden anførte  

 fradrag i grundværdien.
 Hvis det på trods heraf antages af Landsskatteretten, at  

 anvendelsesområdet for § 17 kan indskrænkes ud fra blot en antagelse om  

 bestemmelsen formål, er der klart tale om en undtagelse, der i  

 overensstemmelse  

 med almindelige fortolkningsregler skal fortolkes indskrænkende, således at  

 der  

 kun i helt særlige tilfælde kan nægtes fradrag for grundforbedringer på  

 grundlag af en sådan fortolkning.
 Det må i den forbindelse være klart, at en sådan mulig begrænsning  

 under ingen omstændigheder kan udstrækkes til at omfatte hele typer af  

 foranstaltninger som f.eks. oprensning mv. af forurening.
 Den eneste begrænsning, der muligvis vil kunne indfortolkes i  

 vurderingslovens § 17, må i givet fald være baseret på en fortolkning af  

 udtrykket "forbedringer" ud fra en antagelse om, at det vil stride  

 mod bestemmelsens formål, hvis en ejer får nedslag får grundforbedringer i  

 situationer, hvor de pågældende forbedringer alene fjerner forringelser, som  

 samme ejer selv har forårsaget.
 Selv om en sådan fortolkning af vurderingslovens § 17 måske kan  

 forekomme rimelig, da den "kun" forhindrer fradrag for  

 grundforbedringer, hvis ejeren blot genopretter egne ødelæggelser, må det  

 fastholdes, at fortolkningen kun vanskeligt kan forenes med de ovenfor  

 citerede  

 fortolkningsprincipper.
 I en sag som nærværende, hvor ejeren har gennemført  

 foranstaltninger, der notorisk har medført en værdiforøgelse efter  

 erhvervelsen af grunden, er der dog under alle omstændigheder ikke hjemmel  

 til  

 at nægte fradrag for grundforbedringer.
Endelig henviser repræsentanten til, at der gennem årene i de  

 udarbejdede vurderingsvejledninger er nævnt en række eksempler på fradrag for  

 forbedringer i tilfælde, hvor der ikke er tale om en forbedring af en  

 oprindelig tilstand, men derimod genopretning af en tidligere tilstand.
Dette  

 gælder bl.a. for opdyrkning af hede, planering/påfyldning af muldjord på  

 afgravede arealer samt dybdepløjning.
Tidligere hedearealer  der i  

 øvrigt var  

 menneskeskabte  er således i dag dækket af skov, ligesom tilfældet var,  

 før  

 heden bredte sig, medens dybdepløjning blandt andet foretages for at nedbryde  

 såkaldt traktose (jordpakning) forårsaget af kørsel med tunge maskiner.
 En del af udgifterne til oprensning af den i nærværende sag  

 omhandlede grund er oven i købet afholdt til påfyldning af muldjord på  

 afgravede arealer og dermed ikke blot til genopretning, men tillige til en af  

 de i både tidligere og nuværende vejledninger direkte nævnte  

 foranstaltninger,  

 som berettiger til fradrag efter vurderingslovens § 17. Skyldrådets  

 fortolkning  

 er således i strid med den vejledning, som Skyldrådet er underlagt.
 Sagen har været forhandlet på Landsskatterettens kontor med  

 boligforeningens advokat, der tillige har haft adgang til at udtale sig på et  

 retsmøde.
 Ejerens repræsentant fastholdt under retsmødet de nedlagte  

 påstande, hvorefter han gennemgik sagens faktiske omstændigheder og  

 anbringender i overensstemmelse med de skriftlige indlæg.
For så vidt angik spørgsmålet om ansættelsen af grundværdien ved  

 vurderingen pr. 1. januar 1999 og 2000 blev det særligt fremhævet, at man ved  

 klagen over 1998-vurderingen ikke havde påklaget miljønedslaget, 20.630.000  

 kr., idet den væsentligste problemstilling på dette tidspunkt vedrørte  

 bebyggelsesprocenten på ejendommen.
Denne fejl var imidlertid ikke  

 ensbetydende  

 med, at der ikke skulle være godkendt et højere miljønedslag også på dette  

 tidspunkt.
Repræsentanten anførte herefter, at man ikke havde noget at  

 indvende imod den fastsatte områdepris, 1.300 kr./m  

  

 2  

  

 , såfremt  

 ejendommen ikke havde været forurenet.
Ejendommens handelspris må imidlertid  

 på  

 trods af den foretagne oprensning antages at være væsentligt påvirket af den  

 tilstedeværende restforurening, der består af såvel organiske midler som  

 tungmetaller, idet den blotte viden om, at en ejendom er eller har været  

 forurenet vil gøre den mindre attraktiv end en ejendom, der aldrig har været  

 forurenet.
Der er endvidere årlige udgifter til overvågning af ejendommens  

 forureningstilstand på ca. 30.000 kr.
 Endelig fandt repræsentanten, at der ikke nødvendigvis kan  

 tillægges de øvrige handler med forurenede ejendomme i Københavns Kommune  

 betydning ved skønnet over handelsværdien af den omhandlede ejendom, idet det  

 ikke er oplyst i hvilket omfang og med hvilke stoffer, de handlede ejendomme  

 var forurenet.
Told- og skattestyrelsens repræsentant anførte i  

 overensstemmelse med styrelsens udtalelse i sagen, at ansættelserne ved 1999-  

 og 2000-vurderingen blev stadfæstet, idet der blev henvist til, at  

 nedsættelsen  

 af miljøfradraget alene skyldtes oprensningen af ejendommen og den dermed  

 udvidede anvendelsesmulighed af denne.
Der blev endvidere henvist til, at der  

 er solgt adskillige tidligere industriarealer i området til beboelse og til  

 priser, der væsentligt overstiger vurderingen, heraf i hvert fald 2  

 affaldsdepoter.
Disse ejendomme er noteret under D som den  

 omhandlede  

 ejendom.
 For så vidt angik påstanden om fradrag for forbedringer i form  

 af oprensningsudgifter ved 2000-vurderingen på ikke under 23.750.000 kr.  

 henholdt  

 ejerens repræsentant til sine skriftlige indlæg i sagen.
Styrelsens repræsentant udtalte sig i henhold til styrelsens  

 skriftlige erklæring i sagen.
Det blev herunder særligt anført, at der ikke  

 er  

 tale om en indskrænkende fortolkning af vurderingslovens § 17 i den  

 foreliggende sag, men at man har fulgt praksis på området.
De eksempler, som  

 A  

 har anført, har været en del af vurderingsvejledningen siden 1922 og gælder  

 landbruget.
Det drejer sig derfor om meget små beløb, da de skal kunne rummes  

 indenfor ha-værdierne.
Styrelsens repræsentant anførte endvidere, at C er et gammelt  

 industriområde, hvortil der allerede var fremført vand, veje og kloak, som  

 der  

 normalt gives forbedringsnedslag for.
Oprensningen af grunden ses derimod  

 mere  

 naturligt at skulle henføres til byggeomkostningerne, idet oprensningen af  

 grunden skete i forbindelse med bebyggelsen af arealet og inde på selve  

 arealet.
Styrelsens repræsentant påpegede endelig, at forbedringen under  

 alle omstændigheder skal have medført en stigning i grundværdien, før der kan  

 gives fradrag.
Imidlertid handles forurenede ejendomme i området til 1.300  

 kr./m  

  

 2  

  

 trods forureningen.
Det må herefter vurderes, at en  

 uforurenet grund/oprenset grund har en højere værdi, hvorfor ejendommen først  

 skal ansættes i overensstemmelse hermed, før der kan overvejes et nedslag.
Landsskatteretten bemærker, at grundværdien i henhold til  

 bestemmelserne i vurderingslovens § 6, jf. § 13, stk. 1, udgør grundens  

 handelsværdi i ubebygget stand under hensyn til beskaffenhed og beliggenhed  

 og  

 til en i økonomisk henseende god anvendelse.
Ved ansættelsen skal der tages  

 hensyn til de til grunden knyttede rettigheder og byrder af offentligretlig  

 karakter, jf. vurderingslovens § 13, stk. 2.
 Ifølge vurderingslovens § 16 skal grundværdien ansættes til det  

 beløb, som efter de gældende handelspriser antages at kunne opnås for den  

 pågældende ejendom i ubebygget stand ved salg til en efter samtlige forhold  

 økonomisk god anvendelse, i hvilken henseende hensyn må tages til såvel  

 ejendommens form og størrelse samt til udstyknings- og om lægningsmuligheder.
 Landsskatteretten er af den opfattelse, at bestemmelserne i  

 vurderingslovens § 13 om ansættelsen af grundværdien under hensyn til en i  

 økonomisk henseende god anvendelse af grunden i ubebygget stand må forstås  

 som  

 den bedste anvendelse ved salg på det åbne marked til en fornuftig køber,  

 hvori  

 indgår hensyn til grundens beliggenhed, form og udnyttelsesmulighed i forhold  

 til de gældende planlægningsbestemmelser.
Ved skønnet over handelsværdien for en forurenet ejendom må en  

 række momenter tages i betragtning.
Momenter, der må anses at have betydning  

 for værdiansættelsen i de enkelte tilfælde, er efter rettens opfattelse først  

 og fremmest de foreliggende retlige og faktiske begrænsninger i ejendommens  

 anvendelsesmuligheder.
Desuden må der lægges vægt på graden af forurening,  

 herunder størrelsen af udgifterne til oprensning, samt tidshorisonten for en  

 oprensning.
Retten bemærker, at der ved afgørelsen over 1999-vurderingen  

 blev givet et forureningsnedslag på 18.268.300 kr.
Ejendommen er  

 efterfølgende  

 blevet oprenset og frigivet til boligformål.
Forureningsnedslaget er som  

 konsekvens heraf bortfaldet.
 Selvom Landsskatteretten må være enig med repræsentanten i, at  

 en tidligere forurenet grund stadig kan være mindre værd efter gennemførelsen  

 af afværgeforanstaltninger/oprensning end en ejendom, der aldrig har været  

 forurenet, pga. usikkerheden forbundet med en evt. restforurenings betydning  

 for ejendommens fremtidige udnyttelse mv. finder retten, at der ved den  

 ansatte  

 grundværdi, 26.095.700 kr., er taget passende hensyn til de særlige forhold  

 på  

 den omhandlede ejendom.
Retten har ved afgørelsen bl.a. lagt vægt på, at en del af det  

 oprensede areal er blevet solgt til institutionsformål for 1.300 kr./m  

  

 2  

  

 ,  

 hvilket indicerer, at arealer udlagt til boligformål som minimum vil kunne  

 sælges til samme værdi henset til efterspørgslen efter boliger i  

 Hovedstadsområdet.
Der er endvidere lagt vægt på handelspriserne for en række  

 forurenede ejendomme i Københavns Kommune, idet disse inden for  

 skønsusikkerheden er solgt til vurderingen uden, at der er givet nedslag for  

 forurening.
Landsskatteretten stadfæster følgelig Skyldrådets afgørelse.
 For så vidt angår spørgsmålet om fradrag for forbedringer skal  

 Landsskatteretten bemærke, at fradrag for forbedringer i grundværdien ifølge  

 vurderingslovens § 17 gives for forbedringer, der bevirker en stigning i  

 grundværdien, hvad enten forbedringerne består i kapitalanvendelse eller i  

 ejers arbejde.
 Ifølge vurderingslovens § 18 må fradrag kun gives i det omfang,  

 hvori forbedringerne må antages at virke værdiforøgende ved ansættelsen af  

 grundværdien, og fradraget må ikke overstige de anvendte omkostninger, heri  

 medregnet værdien af ejers eget arbejde.
 I tilfælde, hvor der er givet fradrag ved den nærmest  

 forudgående vurdering, er det en forudsætning for at give fradrag ved den  

 efterfølgende vurdering, at betingelserne for at give fradrag stadig er til  

 stede.
 Der skal således ved hver ny vurdering af en ejendom, der skal  

 ansættes med fradrag for grundforbedringer, foretages et nyt selvstændigt  

 skøn  

 over den som følge af forbedringen skete værdiforøgelse ved den pågældende  

 vurdering.
 Ansættelsen af fradrag i grundværdien for grundforbedringer er  

 således en selvstændig ansættelse ved siden af ansættelsen af ejendomsværdi  

 og  

 grundværdi.
Landskatteretten finder herefter ikke, at der kan gives  

 repræsentanten medhold i den nedlagte påstand.
Retten har ved afgørelsen  

 bl.a.  

 lagt vægt på, at oprensning af en forurenet ejendom ikke kan anses for en  

 forbedring i vurderingslovens § 17s forstand.
Den foretagne oprensning  

 må  

 derimod kvalificeres som en afværgeforanstaltning i forhold til en opstået  

 skade på grunden.
Oprensningen ses således ikke at have bevirket en stigning  

 i  

 grundværdien, men alene at have bragt denne tilbage til normaltilstanden.  

 Skyldrådets afgørelse stadfæstes følgelig på dette punkt.
