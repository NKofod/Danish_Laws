 I henhold til § 87, § 90, jfr. § 87, § 93, stk. 7, og § 188, i lov om  

 rettens pleje, jfr. lovbekendtgørelse nr. 609 af 19. december 1969, som  

 ændret senest ved lov nr. 153 af 16. april 1971, samt § 70, stk. 8, i lov om  

 leje, jfr. lovbekendtgørelse nr. 385 af 4. juli 1969, fastsættes:
 § 1.  Der tilkommer nævninger, domsmænd, sagkyndige  

 retsmedlemmer, jfr. retsplejelovens kapitel 9, 9a. og 9b, og lægdommere i  

 boligretterne 125 kr. for hver dag og 50 kr. for hver nat, de i anledning af  

 deres hverv må være borte fra hjemmet.
 Stk. 2.  Har sagens behandling strakt sig over et  

 længere tidsrum, kan rettens formand undtagelsesvis tillægge en lægdommer en  

 særlig godtgørelse, såfremt den pågældendes deltagelse i sagens behandling  

 har påført ham et tab, som væsentligt overstiger det i stk. 1 nævnte  

 vederlag.
 § 2.  Der tilkommer vidner 10 kr. for hver påbegyndt  

 periode af 2 timer, de i anledning af vidnepligten må være borte fra hjemmet,  

 dog mindst 20 kr.
 Stk. 2.  Må det antages, at et vidne har haft udgifter  

 eller tab, der overstiger den i stk. 1 nævnte godtgørelse, kan retten, hvis  

 omstændighederne taler for det, tillægge vidnet en særlig godtgørelse herfor.
§ 3.  Lægdommere og vidner har endvidere krav på  

 godtgørelse for udgifter til befordring til og fra retten.
Ved befordring med  

 jernbane og skib godtgøres udgifter til fællesklasse.
 Stk. 2.  Benytter de pågældende eget befordringsmiddel,  

 ydes godtgørelse i overensstemmelse med reglerne i § 4 i cirkulæret om  

 godtgørelse til tjenestemænd for benyttelse af eget befordringsmiddel på  

 tjenesterejser, dog således at der uanset mortorkøretøjets art og vægt altid  

 ydes det højeste beløb.
 Stk. 3.  Der ydes normalt kun befordringsgodtgørelse,  

 hvis den pågældende må rejse mere end 3 kilometer for at nå til retten.
 § 4.  Bestemmelserne i § 2, stk. 2, og § 3 finder  

 efter begæring tilsvarende anvendelse med hensyn til personer, der efter  

 indkaldelse har afgivet forklaring til politiet.
 § 5.  Bekendtgørelsen træder i kraft den 1. maj 1971.
 Stk. 2.  Bekendtgørelse nr. 47 af 8. februar 1962 om  

 fastsættelse af vederlag m.v. til lægdommere ved boligretterne og  

 bekendtgørelse nr. 436 af 8. december 1967 om fastsættelse af vederlag og  

 rejsegodtgørelse til sagkyndige retsmedlemmer i sø- og hendelssager ophæves.
 Justitsministeriet, den 19. april 1971.
 Knud Thestrup.
/N.
Pontoppidan.
