Nr BTL 298 Betænkning over Forslag til lov om ændring af lov om  

 voksenuddannelsesstøtte (Uddannelse og jobrotation for privatansatte)   

 Nr L 298 1991-92, 1. samling Afgivet af Uddannelsesudvalget Afgivet: 19920612 Udvalget har behandlet lovforslaget i nogle møder og har herunder stillet spørgsmål til kulturministeren, som denne har besvaret skriftligt.
 Endvidere har udvalget modtaget mundtlige og/eller skriftlige henvendelser  

 fra:
AOF Frederiksborg Amt, Arbejdernes Fællesorganisation, Silkeborg, Fibertex Aps, Greve Kommune, Københavns Magistrat, LO Storkøbenhavn, Kaj Neckelmann A/S, Pædagogisk Medhjælper Forbund, Pædagogisk Medhjælper Forbund, Djursland, Pædagogisk Medhjælper Forbund, Ribe Amt, og Storstrøms Amt.
 Udvalget anmoder om, at lovforslaget efter 2. behandling henvises til  

 fornyet behandling i udvalget.
 Et mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 2. behandling.
 Et andet mindretal (Det Konservative Folkepartis og Venstres  

 medlemmer af udvalget) vil redegøre for sin stilling til lovforslaget ved 2.  

 behandling.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget ved 2. behandling.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og anfører,  

 at allerede i marts 1988 blev der fremsat forslag i Folketinget om betalt  

 frihed til uddannelse af Det Radikale Venstre, Socialistisk Folkeparti og  

 Socialdemokratiet.
 Mindretallet har hele vejen igennem afvist betalt frihed til uddannelse.
Fremskridtspartiet er naturligvis et parti, der også accepterer og  

 forstår, at der ligger mange muligheder i at have ordentlige uddannelser i  

 vort samfund.
Men man må også være klar over, at der er begrænsede  

 statsmidler til rådighed til dette formål.
Opgaverne må prioriteres, og  

 opgaven er efter Fremskridtspartiets opfattelse ikke, at man får betalt  

 frihed til uddannelse, som VUS indebærer.
 Bemærkelsesværdigt er det, at netop Venstre og Det Konservative Folkeparti  

 siden 1988 klart og tydeligt har afvist betalt frihed til uddannelse, men at  

 disse partier igennem kulturministeren nu fremsætter et lovforslag, der har  

 til formål at gøre uddannelsesordningen (VUS) permanent.
Vedrørende de økonomiske konsekvenser gør man i lovforslaget opmærksom på,  

 at der vil være ekstra administrationsudgifter.
Disse er dog ikke opgjort.
Mindretallet er fortsat af den opfattelse, at skattetrykket bør nedsættes  

 ved hævelse af den skattefri bundgrænse, og dette kan kun ske ved offentlige  

 besparelser.
En hævelse af den skattefri bundgrænse vil medføre, at  

 lønningerne kan holdes i ave, og at konkurrencen derved forbedres for  

 erhvervslivet.
Hermed bliver flere beskæftiget, og flere arbejdspladser giver  

 et mindre udgiftsniveau til dagpenge.
Mindretallet afviser altså lovforslaget, når det handler om lovforslagets  

 ekstraudgifter.
De, der skal betale, er de danske familier, og det vil sige  

 alle dem, som partierne bag lovforslaget gerne vil have på kursus.
Det er  

 dem, der skal betale bare over skattebilletten.
Tror man virkelig, at man  

 hjælper på deres situation på denne måde? Det tror mindretallet ikke.
 Ud over VUS-ordninger er der mange muligheder for ekstra uddannelse i  

 fritiden, og det anbefaler mindretallet.
 Et femte mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 2. behandling.
 Et sjette mindretal (Det Radikale Venstres medlem af udvalget) vil  

 redegøre for sin stilling til lovforslaget ved 2. behandling.
 Et syvende mindretal (Kristeligt Folkepartis medlem af udvalget)  

 vil redegøre for sin stilling til lovforslaget ved 2. behandling.
Poul Andersen (S) Helle Degn (S) Pernille Forchhammer (S) Frank Jensen (S)  

 Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Ebba Strange (SF) Jette Pors (CD) nfmd.
Eva Møller (KF) Pia  

 Christmas-Møller (KF) Jens Jørgensen (KF) Anders Mølgaard (V) Hanne  

 Severinsen (V) fmd.
Køpke Christensen (FP) Ole Vig Jensen (RV) Lysholm  

 Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet et spørgsmål til arbejdsministeren, som denne har besvaret skriftligt.
Udvalgets spørgsmål og ministerens besvarelse heraf er optrykt som bilag til tillægsbetænkningen.
 Endvidere har udvalget modtaget skriftlige henvendelser fra:
Detailhandelens Fællesråd, Kommunernes Landsforening og Københavns Amt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Flertallet ønsker at anføre, at der mellem forligspartierne er opnået  

 enighed om en fortsættelse af kombinationen af VUS- og ATB-ordningerne i  

 såvel den private som den offentlige sektor.
 De 300 mio. kr. til voksenuddannelsesstøtte (VUS), som blev afsat ved  

 aktiveringsforliget den 8. maj 1992, fordeles mellem de to sektorer ved en  

 kvoteordning, hvorefter 1/3 af bevillingen går til den offentlige sektor og  

 2/3 til den private sektor.
 Tillægsaftalen af 15. juni 1992 til aktiveringsaftalen af 8. maj 1992 er  

 optrykt som bilag til tillægsbetænkningen.
 Et mindretal (Fremskridtspartiets medlem af udvalget) indstiller  

 lovforslaget til forkastelse .
Poul Andersen (S) Helle Degn (S) Pernille Forchhammer (S) Frank Jensen (S)  

 Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Ebba Strange (SF) Jette Pors (CD) nfmd.
Eva Møller (KF) Pia  

 Christmas-Møller (KF) Jens Jørgensen (KF) Anders Mølgaard (V) Hanne  

 Severinsen (V) fmd.
Køpke Christensen (FP) Ole Vig Jensen (RV) Lysholm  

 Christensen (KRF) Bilag 1 Udvalgets spørgsmål til arbejdsministeren og dennes besvarelse heraf Spørgsmål nr. 7:
Ministeren bedes oplyse, om L 285 (Forslag til lov om ændring af lov om  

 arbejdsformidling og arbejdsløshedsforsikring m.v. (Aktivering af ledige))  

 indeholder elementer, som kan give problemer i forbindelse med  

 kombinationsaftaler mellem VUS og ATB, jf.
L 285, § 1, nr. 1, og § 20 b, stk.  

 1 og 2.
 Svar:
Jeg kan oplyse, at L 285 præciserer AF's rolle i forbindelse med  

 arbejdskraft til orlovsstillinger.
Der henvises således i pkt. 1 til  

 lov om voksenuddannelsesstøtte (uddannelse og jobrotation for private), lov  

 om forældreydelse og lov om orlovsydelse til uddannelse.
 Det præciseres videre, at den ledige, der ansættes i  

orlovsstillingen, skal være dagpengeberettiget.
Som det fremgår, omfatter bestemmelserne kun forhold i forbindelse med  

orlovsstillinger.
Dette begreb optræder alene i forbindelse med L 298,  

 L 283 og L 284.
 Der er således efter min opfattelse ingen problemer med  

 kombinationsaftaler mellem VUS og ATB i forhold til L 285.
Finansministeriet Bilag 2 Budgetdepartementet Den 15. juni 1992 Kombination af VUS og ATB i den offentlige sektor VUS-ordningen kan kombineres med arbejdstilbud både i den private og i  

 den offentlige sektor.
De 300 mio. kr. til VUS, som afsattes ved  

 aktiveringsforhandlingerne, fordeles mellem de to sektorer ved en  

 kvoteordning, hvorefter 1/3 af bevillingen går til den offentlige sektor og  

 2/3 til den private sektor.
Der foretages en midtvejsvurdering, når halvdelen af bevillingen er  

 disponeret.
Ved midtvejsvurderingen drøftes en evt. overførsel mellem de to  

 kvoter.
Ved midtvejsvurderingen drøftes endvidere, om overkompensationen i  

 den offentlige sektor i tilfælde, hvor der er kombination af VUS og ATB, kan  

 modsvares af en reduktion af VUS-tilskuddet til offentlige arbejdsgivere.
 Regeringen har tilkendegivet, at den forhandler med kommunerne på  

 sædvanlig vis om evt. overkompensation ved kombination af VUS og ATB.
