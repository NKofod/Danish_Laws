Bekendtgørelse om styring og  

 administration af den centrale  

 pulje til en særlig arbejdsmarkedsindsats I medfør af § 57, stk. 5 i lov om en aktiv  

 arbejdsmarkedspolitik, jf. lovbekendtgørelse nr. 54 af 29. januar  

 2001, fastsættes:
 § 1. Beskæftigelsesministeren  

 fastsætter årligt størrelsen af den centrale pulje til en  

 særlig arbejdsmarkedsindsats og efter indstilling fra  

 Landsarbejdsrådet de nærmere indholdsmæssige retningslinier  

 og indsatsområder for anvendelse af midler i den centrale pulje.
 Stk. 2. Beskæftigelsesministeren kan ændre de  

 indholdsmæssige retningslinier og indsatsområder, herunder  

 fordelingen på delpuljer, jf. stk.1, hvis der i løbet af  

 året opstår behov herfor.
 § 2. Midlerne i den centrale pulje administreres  

 af Arbejdsmarkedsstyrelsen.
 Stk. 2. Arbejdsmarkedsstyrelsen kan fastsætte  

 nærmere regler om procedurer for ansøgning, udbetaling og  

 afregning m.v.
 § 3. Den centrale pulje anvendes til at  

 imødegå flaskehals- og strukturproblemer på  

 arbejdsmarkedet.
 § 4. En del af puljen anvendes til  

 fleksibilitetsfremmende ydelse.
 Stk. 2. Fordeling af midler fra delpuljen til  

 fleksibilitetsfremmende ydelser sker i henhold til bekendtgørelsen om  

 fleksibilitetsfremmende ydelse.
 § 5. En del af puljen kan anvendes til  

 finansiering af informations- og analyseaktiviteter og forsøgs- og  

 udviklingsaktiviteter, der supplerer den regionale arbejdsmarkedsindsats.  

 Aktiviteterne skal have landsdækkende perspektiver, og helt eller  

 delvist iværksættes og gennemføres i samarbejde med  

 statslige institutioner, herunder institutioner på  

 Beskæftigelsesministeriets område.
 Stk. 2. Ansøgning om økonomisk støtte  

 indsendes til Arbejdsmarkedsstyrelsen.
§ 6. En del af puljen kan anvendes til  

 finansiering af regionale informations- og analyseaktiviteter og  

 forsøgs- og udviklingsaktiviteter.
Det er en betingelse, at  

 aktiviteterne kan henføres til et centralt fastsat  

 indsatsområde.
Aktiviteterne skal helt eller delvis  

 iværksættes og gennemføres af Arbejdsformidlingen.
Stk. 2. Ansøgning om økonomisk støtte  

 skal indsendes til Arbejdsmarkedsstyrelsen via de regionale  

 Arbejdsmarkedsråd.
Ansøgningen behandles af de regionale  

 Arbejdsmarkedsråd og indsendes til Arbejdsmarkedsstyrelsen ledsaget af  

 en begrundet indstilling.
 § 7. Arbejdsmarkedsstyrelsen forelægger  

 efter udløbet af hvert kvartal en status for anvendelse af midlerne  

 for Landsarbejdsrådet.
 § 8. Bekendtgørelsen træder i kraft  

 den 8. juni 2002 og har virkning for ansøgninger om økonomisk  

 støtte fra den centrale pulje til en særlig  

 arbejdsmarkedsindsats, der indgives efter denne dato.
 Stk. 2. Bekendtgørelse nr. 402 af 18. maj 2001 om  

 styring og administration af den centrale pulje til en særlig  

 arbejdsmarkedsindsats ophæves.
Arbejdsmarkedsstyrelsen, den 30. maj  

 2002 Lars Goldschmidt /Niels Kristoffersen Bilag 1 Indholdsmæssige retningslinier og  

 indsatsområder i 2002 for den centrale pulje til en særlig  

 arbejdsmarkedsindsats I 2002 afsættes 25 mill. kr. af den centrale pulje,  

 til følgende delpuljer:
 15 mill. kr. til den fleksibilitetsfremmende ydelse, jf.  

 Arbejdsministeriets bekendtgørelse nr. 1239 af 12. december 1996 om  

 fleksibilitetsfremmende ydelse som ændret ved en bekendtgørelse  

 nr. 1020 af 17 dec. 1997.
10 mill. kr. til landsdækkende informations- og  

 analyseaktiviteter og forsøgs- og udviklingsaktiviteter, der helt  

 eller delvist iværksættes og gennemføres i samarbejde med  

 statslige institutioner.
Inden for en ramme fastsat af  

 Arbejdsmarkedsstyrelsen, kan der finansieres regionale informations- og  

 analyseaktiviteter til fremme af centralt fastsatte aktiviteter.
 Indsatsområder i forhold til de regionale  

 informations- og analyseaktiviteter og forsøgs- og  

 udviklingsaktiviteter i 2002 er:
 At fokusere på projekter til fremme og udvikling af aktiviteter  

 på området Privat jobtræning.
 At fokusere på projekter der belyser, hvordan udsatte grupper  

 sikres en større tilknytning og integration på arbejdsmarkedet,  

 herunder særlig fokus på etniske minoriteter og  

 seniorer.
Bilag 2 I ansøgningen skal der redegøres for  

 følgende:
1.	Projektets titel 2.	Projektets formål, herunder hvilke flaskehals- og/eller  

 strukturproblemer som forebygges og/eller afhjælpes via projektet 3.	Dokumenteret behov for iværksættelse af projektet 4.	Målgruppe for projektet 5.	Projektets indhold og aktiviteter 6.	Forventet resultat 7.	Tidsplan, herunder iværksættelsestidspunktet og  

 afviklings- og evalueringsperiode.
8.	Specificeret budget, opdelt på etableringsomkostninger,  

 materialeudgifter, løbende driftsudgifter og fremmede tjenesteydelser  

 opgjort i antal timer og omkostninger per time.
Det bemærkes, at der  

 ikke kan gives tilskud til lønsum i AF-regioner..
 9.	Ansøgt beløb samt eventuelle medfinansieringspartnere.  

 I tilfælde, hvor der til formålet ligeledes ansøges om  

 midler via andre puljer/institutioner, bedes dette bemærket i  

 ansøgningen.
10.	Ansøger(e) og eventuelle samarbejdspartnere 11.	Evalueringsplan Tilsagn Ved godkendelse af projektansøgningen fremsendes  

 tilsagn om udbetaling og betingelserne herfor.
Udbetaling Udbetaling finder sted ved fremsendelse af regnskab i  

 henhold til tilsagnsbetingelserne senest en måned efter projektets  

 ophør.
Der kan afregnes måneds-/kvartalsvis såfremt der  

 til Styrelsen fremsendes regnskab for afholdte og godkendte udgifter.
Arbejdsmarkedsstyrelsen medsender revisionsinstruks og  

 krav til evalueringen for den centrale pulje til en særlig  

 arbejdsmarkedsindsats ved udsendelse af tilsagnsskrivelse.
For statslige  

 styrelser og institutioner, der revideres af Rigsrevisionen, skal regnskabet  

 godkendes af den administrativt ansvarlige.
