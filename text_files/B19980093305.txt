Bekendtgørelse om Udvalgene  

 vedrørende Videnskabelig Uredelighed I medfør af § 4e, stk. 4, i lov om forskningsrådgivning  

 m.v., jf. lovbekendtgørelse nr. 676 af 19. august 1997,  

 fastsættes:
 § 1. Forskningsforum opretter tre udvalg  

 vedrørende videnskabelig uredelighed inden for dansk forskning: Et  

 udvalg for naturvidenskabelig, jordbrugs- og veterinærvidenskabelig og  

 teknisk-videnskabelig forskning, et udvalg for sundhedsvidenskabelig  

 forskning og et udvalg for samfundsvidenskabelig og humanistisk forskning.  

 Udvalgene har en fælles formand, der bl. a. har til opgave at sikre  

 ensartethed i udtalelserne på tværs af  

 forskningsområder.
 Stk. 2. Udvalgenes navn er Udvalgene vedrørende  

 Videnskabelig Uredelighed.
§ 2. Udvalgene vedrørende Videnskabelig  

 Uredelighed har til opgave at behandle sager vedrørende videnskabelig  

 uredelighed, der rejses ved klage til udvalgene.
En person kan anmode om at  

 få en sag behandlet med henblik på at blive renset for verserende  

 rygter.
 Stk. 2. Sagen skal have betydning for dansk forskning.  

 Må det på forhånd anses for usandsynligt, at der kan gives  

 klager medhold, afvises sagen.
 § 3. Videnskabelig uredelighed omfatter handlinger  

 eller undladelser, hvorved der i forskning sker forfalskning eller  

 forvridning af det videnskabelige budskab eller grov vildledning om en  

 persons indsats i forskningen, og omfatter bl. a.:
 1)	Konstruktion af data.
 2)	Selektiv og skjult kassation af uønskede resultater.
 3)	Substitution med fiktive data.
4)	Bevidst vildledende anvendelse af statistiske metoder, 5)	Bevidst forvredet fortolkning af resultater og forvridning af  

 konklusioner.
 6)	Plagiering af andres resultater eller publikationer.
 7)	Bevidst fordrejet gengivelse af andres resultater.
 8)	Uretmæssig angivelse af forfatterrolle.
 9)	Ansøgninger med urigtige oplysninger.
 Stk. 2. For at kunne betegne en adfærd som videnskabelig  

 uredelighed skal det kunne dokumenteres, at den pågældende har  

 handlet forsætligt eller udvist grov forsømmelighed i  

 forbindelse med forholdet.
 § 4. Formanden fordeler klagerne til behandling i  

 udvalgene.
Stk. 2. Det enkelte udvalg træffer beslutning om,  

 hvorvidt en sag skal behandles eller afvises.
Udvalget underretter den  

 indklagede om klagen og om, hvorvidt det vil behandle klagen.
Stk. 3. Parterne i en sag om videnskabelig uredelighed kan  

 lade sig bistå af bisiddere.
Klageren kan lade sig bistå af  

 bisiddere, såfremt han/hun er part i sagen.
 Stk. 4. Udvalget undersøger selv klagen, herunder  

 tilvejebringer alle relevante oplysninger i sagen.
Stk. 5. Når en sag om videnskabelig uredelighed er  

 færdigbehandlet, udarbejder udvalget en udtalelse med en begrundet  

 stillingtagen til den rejste klage.
Udtalelsen meddeles sagens parter.
§ 5. En klage over videnskabelig uredelighed skal  

 indgives i rimelig tid efter, at klageren har fået det  

 nødvendige grundlag for at indgive klagen.
Udvalgene kan kun i  

 særlige tilfælde behandle forhold, der ligger mere end 5 år  

 tilbage i tiden.
 Stk. 2. Et udvalg kan beslutte, at en af udvalget tidligere  

 afsluttet sag skal genoptages, hvis særlige grunde taler herfor,  

 herunder navnlig forekomsten af nye oplysninger, som   hvis de havde  

 foreligget under udvalgsbehandlingen   må antages at ville have  

 medført et andet udfald af sagen.
 § 6. Såfremt et udvalg konstaterer, at der i  

 en konkret sag foreligger videnskabelig uredelighed, kan udvalget:
 1)	Orientere den indklagedes arbejdsgiver.
 2)	Henstille, at det pågældende videnskabelige arbejde  

 trækkes tilbage.
 3)	Foretage anmeldelse til vedkommende offentlige myndighed, som  

 fører tilsyn med området.
 4)	Foretage politianmeldelse, når der er tale om en strafbar  

 lovovertrædelse.
 5)	Efter særlig anmodning fra en ansættelsesmyndighed  

 udtale sig om et eventuelt sanktionsvalg.
§ 7. Udvalgene offentliggør en årlig  

 beretning om deres virksomhed.
I beretningen beskrives samtlige behandlede  

 sager om videnskabelig uredelighed i ikke-personhenførbar form.
§ 8. Udvalgene består hver af en formand og  

 2, 4 eller 6 medlemmer efter Forskningsforums bestemmelse.
Endvidere udpeges  

 suppleanter for medlemmerne.
Stk. 2. Formanden skal være landsdommer.
De udpegede  

 medlemmer og deres suppleanter skal være anerkendte forskere, der  

 tilsammen bedst muligt dækker de statslige forskningsråds  

 fagområder.
Formanden og medlemmerne beskikkes i deres personlige  

 egenskab.
 Stk. 3. Formanden beskikkes af forskningsministeren.  

 Medlemmerne og suppleanterne beskikkes af Forskningsforum efter høring  

 af de statslige forskningsråd.
Stk. 4. Medlemmerne og suppleanterne beskikkes for en periode  

 af 4 år og kan genbeskikkes i 2 år.
Hvis et medlem afgår i  

 en beskikkelsesperiode, kan det medlem, der beskikkes i stedet, beskikkes for  

 mindre end 4 år.
 § 9. Det enkelte udvalg kan beslutte, at det ved  

 undersøgelsen af en sag skal bistås af en eller flere eksterne  

 sagkyndige.
 Stk. 2. Ved et medlems forfald indtræder  

 suppleanten.
 Stk. 3. Udvalgene er beslutningsdygtige, når formanden  

 og medlemmerne eller disses suppleanter er tilstede.
Stk. 4. Udvalgenes beslutninger søges truffet i  

 enighed.
Kan enighed ikke opnås, træffes beslutningerne ved  

 almindelig flertalsbeslutning.
Et dissentierende medlem kan forlange, at  

 hans/hendes dissens fremgår af beslutningen.
 Stk. 5. I retlige spørgsmål træffes  

 afgørelse af formanden.
 § 10. Udvalgenes medlemmer har samme tavshedspligt  

 som for offentlige hverv med hensyn til det, de erfarer i deres egenskab af  

 medlemmer af udvalgene.
 § 11. Forskningsstyrelsen varetager  

 sekretariatsbetjeningen af udvalgene.
 § 12. Forvaltningslovens regler gælder for  

 udvalgenes sagsbehandling.
 Stk. 2. Forskningsforum fastsætter en forretningsorden  

 for udvalgene.
 § 13. Bekendtgørelsen gælder ikke for  

 Færøerne og Grønland.
 § 14. Bekendtgørelsen træder i kraft  

 den 1. januar 1999.
