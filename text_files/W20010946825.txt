Ligestillingsnævnets afgørelse Sagen er efterfølgende indbragt for domstolene og forligt i Sø- og Handelsretten.
J.nr.
E. 2.3.0003 Kvinde tilkendt et beløb svarende til forskellen mellem en mandlig kollegas løn og hendes løn, idet arbejdsgiveren fandtes at have overtrådt ligelønsloven (dissens).
En kvinde klagede over, at hun var lavere lønnet end to mandlige kolleger.
To medlemmer af nævnet fandt, at klageren havde sandsynliggjort, at der var tale om lønmæssig forskelsbehandling.
Herefter påhvilede det arbejdsgiveren at påvise, at dette ikke var tilfældet, og denne bevisbyrde fandtes ikke løftet.
Nævnets flertal bestemte herefter, at arbejdsgiveren skulle betale klageren et beløb svarende til lønforskellen.
Et medlem af nævnet fandt ikke, at klageren havde påvist faktiske omstændigheder, der gav anledning til at formode, at indklagede havde udøvet direkte eller indirekte kønsdiskrimination og stemte derfor for at klagen ikke skulle tages til følge.
 Sagen er efterfølgende indbragt for domstolene og forligt i Sø- og Handelsretten.
 I september 2001 blev en privat virksomhed af Ligestillingsnævnet dømt til at betale et beløb svarende til forskellen på den løn, der var udbetalt til klageren, og den løn, der har været udbetalt til en kollega, da nævnet havde fundet, at indklagede havde udøvet forskelsbehandling i strid med ligelønsloven. ¬¬Da den indklagede virksomhed var gået konkurs, og dermed ikke betalte det idømte beløb, blev sagen indbragt for domstolene. ¬¬Sagen blev forligt i Sø- og Handelsretten med en godtgørelse på 55.556 kr., og kravet blev anmeldt i virksomhedens konkursbo.
