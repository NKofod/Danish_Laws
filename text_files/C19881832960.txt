Delregistrering af eksportvirksomheder m fl Hurtigere tilbagebetaling af eksportmoms Januar1988 Det er besluttet at udvide adgangen til delregistrering af  

 momsregistrerede virksomheder.
Udvidelsen betyder, at alle virksomheder, der  

 har eksport, kan få momsen af eksporten tilbagebetalt månedsvis, eventuelt  

 ugevis.
Ordningen, der er frivillig, omfatter også momsregistrerede virksomheder  

 med anden momsfri omsætning, f eks bladhuse og skibsværfter.
Detailsalg af  

 aviser er ikke omfattet af ordningen.
Virksomheder, der ønsker at blive omfattet af ordningen, skal registreres  

 med et ekstra virksomhedsnummer, der kun omfatter eksporten.
Momsen af den  

 indenlandske omsætning skal som hidtil betales kvartalsvis.
 Der stilles ikke længere krav om, at eksportvirksomheden skal udskilles  

 som en selvstændig juridisk enhed.
Reglerne Virksomheden opdeles momsmæssigt i en indenlandsk hovedvirksomhed og i en  

 eksportvirksomhed.
Delregistreringen kan ske, såfremt der føres særskilt  

 regnskab.
Virksomhedens eksport skal faktureres i to led.
Hovedvirksomheden  

 fakturerer til eksportvirksomheden.
Der skal her beregnes normal salgsmoms i  

 hovedvirksomheden.
Denne moms kan trækkes fra i eksportvirksomheden.
 Herefter fakturerer eksportvirksomheden til den udenlandske køber på  

 normal måde, dvs uden moms.
Hovedvirksomheden betaler momsen kvartalsvis.
Eksportvirksomheden kan opnå  

 forkortet afregningsperiode og dermed få den moms, der er faktureret fra  

 hovedvirksomheden, tilbage månedsvis, eventuelt ugevis.
Eksportvirksomheden kan endvidere komme ind under ordningen om forskudsvis  

 udbetaling af moms.
Reglerne herom står i toldvæsenets vejledning Y 98.
 Reglerne gælder også for virksomheder med anden momsfri omsætning.
Yderligere oplysninger Yderligere oplysninger om den nye ordning kan fås på distriktstoldkamret.
