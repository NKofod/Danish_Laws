I medfør af § 25 i lov nr. 866 af 23. december 1987 om plantenyheder og efter bemyndigelse fastsættes:
 § 1.  Til dækning af omkostninger i 1992 ved  

 plantenyhedsbeskyttelse betales gebyr til Plantenyhedsnævnet i henhold til  

 bilaget.
 Stk. 2.  Gebyrerne tillægges merværdiafgift.
 § 2.  Betaling af gebyrerne påhviler anmelderen eller  

 den, der over for Plantenyhedsnævnet opgives som debitor.
 Stk. 2.  Hvis en anden person end anmelderen opgives som  

 debitor, skal anmelderens skriftlige bekræftelse medsendes og debitor  

 godkendes af Plantenyhedsnævnet.
Stk. 3.  Gebyrerne opkræves af Plantenyhedsnævnets  

 sekretariat, Teglværksvej 10, Tystofte, 4230 Skælskør.
Statens  

 Regnskabsdirektorat varetager betalingsafviklingen.
Gebyrerne forfalder ved  

 påkrav, og betaling skal ske senest 30 dage fra fakturaens dato.
 § 3.  Betales forfaldne gebyrer ikke rettidigt,  

 betales der rente af beløbet fra forfaldsdag.
 Stk. 2.  Renten fastsættes til en årlig rente svarende  

 til den til enhver tid fastsatte officielle diskonto med et tillæg på 5 pct.,  

 jf. § 5, stk. 1 i lov om renter ved forsinket betaling m.v., jf.  

 lovbekendtgørelse nr. 583 af 1. september 1986, som ændret ved § 1 i  

 bekendtgørelse nr. 896 af 21. december 1990.
 Stk. 3.  Gebyrerne er tillagt udpantningsret.
 § 4.  Bekendtgørelsen træder i kraft den 28. februar  

 1992.
 Stk. 2.  Samtidig ophæves bekendtgørelse nr. 778 af 29.  

 november 1991 om gebyr for plantenyhedsbeskyttelse m.m.
Plantedirektoratet, den 18. februar 1992 Erik Madsen / Susanne Rydeng Bilag Gebyr for plantenyhedsbeskyttelse Anmeldes en sort til plantenyhedsbeskyttelse og til sortslisteoptagelse,  

 jf. bekendtgørelse nr. 810 af 11. december 1987 om en sortsliste over  

 landbrugsplanter, benyttes s.e.s. - afprøvningen til begge formål.
