Fremsat den 27. februar 2002 af  

 trafikministeren (Flemming Hansen) Forslag til Lov om ændring af lov om  

 jernbanesikkerhed m.v.
(Jernbanetilsynets kompetencer m.v.,  

 promillegrænser) § 1 I lov nr. 336 af 1. maj 1996 om jernbanesikkerhed m.v., som ændret  

 ved lov nr. 1120 af 29. december 1999, foretages følgende  

 ændringer:
 1. § 2 affattes således:
»Jernbanetilsynet § 2. Jernbanetilsynet fører tilsyn med, 1)	at de sikkerhedsregler, som gælder for  

 jernbaneinfrastrukturforvaltere og jernbanevirksomheder, overholdes, 2)	at jernbanemateriel og -anlæg opfylder de sikkerhedskrav, der  

 gælder herom, 3)	at personer, der udfører sikkerhedsklassificerede funktioner,  

 besidder de nødvendige helbredsmæssige og faglige  

 kvalifikationer, 4)	at jernbaneinfrastrukturforvaltere og jernbanevirksomheder har en  

 forsvarlig og effektiv sikkerhedsorganisation samt råder over de  

 nødvendige sikkerheds- og kontrolsystemer i forhold til de  

 pågældende typer infrastruktur, materiel, trafik m.v., og 5)	at jernbaneinfrastrukturforvaltere og jernbanevirksomheder  

 overholder de gældende regler vedrørende befordring af farligt  

 gods med jernbane.
 Stk. 2. Jernbanetilsynet kan fastsætte nærmere  

 regler og træffe afgørelse om hvilke opgaver og funktioner, der  

 anses for at have et sikkerhedsmæssigt indhold.
Stk. 3. Trafikministeren kan henlægge andre  

 tilsynsopgaver til Jernbanetilsynet.« 2. Efter § 3 indsættes:
»§ 3 a.
Rullende materiel må ikke tages i brug,  

 før Jernbanetilsynet har udstedt en ibrugtagningstilladelse.
Stk. 2. Jernbanetilsynet kan udstede typegodkendelser for  

 rullende materiel.
Typegodkendelsen giver ikke ret til at ibrugtage det  

 rullende materiel.
 Stk. 3. Læsseenheder, herunder containere, veksellad  

 m.v., må ikke tages i brug, før Jernbanetilsynets godkendelse  

 foreligger.
Stk. 4. Delsystemer, der anvendes i jernbaneanlæg,  

 godkendes ved typegodkendelser udstedt af Jernbanetilsynet.
Delsystemer  

 må ikke tages i brug, før typegodkendelsen foreligger.
 Stk. 5. Jernbanetilsynet kan kræve, at virksomheder, der  

 ønsker tilsynets godkendelse af anlæg eller rullende materiel  

 m.v., skal bruge sagkyndig bistand, herunder assessorbistand, i forbindelse  

 med godkendelsen.
 Stk. 6. Jernbanetilsynet kan fastsætte nærmere  

 regler og træffe afgørelser om godkendelse af rullende materiel  

 og læsseenheder.
Undersøgelser m.v.« 3. I § 4 indsættes som stk. 9:
»Stk. 9. Jernbanetilsynet, havarikommissionen, tilkaldte  

 sagkyndige og andre, der medvirker i en undersøgelse, som foretages af  

 Jernbanetilsynet eller havarikommissionen, er under ansvar efter  

 straffelovens § 152 og § 152 a-e forpligtet til over for  

 uvedkommende at hemmeligholde, hvad de bliver vidende om i forbindelse med  

 undersøgelsen.« 4. § 5, stk. 1, affattes således:
»Jernbanetilsynet og personer, der af Jernbanetilsynet er  

 bemyndiget hertil, har til enhver tid uden retskendelse mod behørig  

 legitimation adgang til områder, der hører til  

 jernbaneinfrastrukturforvaltere og jernbanevirksomheder eller private, med  

 henblik på at udøve de beføjelser, loven eller regler  

 fastsat med hjemmel i loven tillægger tilsynet.« 5. I § 5 indsættes efter stk. 3 som  

 nyt stykke:
»Stk. 4. Ved konstatering af forhold, der udgør en  

 risiko for jernbanesikkerheden, kan Jernbanetilsynet udstede påbud til  

 jernbaneinfrastrukturforvalterne og jernbanevirksomhederne om, at disse  

 straks eller inden for en nærmere angivet tidsfrist skal foretage de  

 efter Jernbanetilsynets vurdering nødvendige foranstaltninger.
I  

 påbuddet kan fastsættes, at driften skal indstilles, indtil  

 påbuddet er efterkommet.
Efter udløbet af tidsfristen kan  

 Jernbanetilsynet om nødvendigt lade disse foranstaltninger  

 udføre for den pågældendes regning.« Stk. 4 bliver herefter stk. 5.
 6. Efter § 5 indsættes:
 »Alkohol og andre bevidsthedsforstyrrende midler  

 m.v.
§ 5 a.
Personer, der udfører  

 sikkerhedsklassificerede funktioner, må ikke udføre eller  

 forsøge at udføre disse funktioner, når den  

 pågældende har indtaget spiritus eller andre  

 bevidsthedsforstyrrende midler i et sådant omfang, at denne er ude af  

 stand til at gøre tjeneste på fuldt betryggende måde,  

 eller såfremt den pågældende har en alkoholkoncentration i  

 blodet på 0,20 promille eller derover.
 Stk. 2. Ingen må udføre eller forsøge at  

 udføre sikkerhedsklassificerede funktioner, når denne på  

 grund af sygdom, svækkelse, overanstrengelse, mangel på  

 søvn eller af lignende årsager befinder sig i en sådan  

 tilstand, at den pågældende er ude af stand til at udføre  

 sikkerhedsklassificerede funktioner på fuldt betryggende  

 måde.
 Stk. 3. Det er forbudt at lade nogen udføre  

 sikkerhedsklassificerede funktioner i forbindelse med driften af  

 jernbanevirksomhed eller jernbaneinfrastrukturforvaltning, når den  

 pågældende befinder sig i en tilstand som nævnt i  

 stk. 1 eller 2.
 Stk. 4. Har en arbejdsgiver eller en anden foresat formodning  

 om, at en person udfører eller forsøger at udføre  

 sikkerhedsklassificerede funktioner i forbindelse med jernbanevirksomhed  

 eller jernbaneinfrastrukturforvaltning i en sådan tilstand som  

 nævnt i stk. 1 og 2, skal arbejdsgiveren eller den foresatte  

 sørge for, at den pågældende person fritages for de  

 sikkerhedsklassificerede funktioner.
 Stk. 5. Politiet kan med henblik på at konstatere en  

 eventuel overtrædelse af stk. 1 til enhver tid forlange, at en  

 person foretager udåndingsprøve.
Stk. 6. Politiet kan fremstille en person til udtagelse af  

 blod- eller urinprøve, hvis der er grund til at antage, at den  

 pågældende har overtrådt bestemmelsen i stk. 1 og ikke  

 er i stand til eller nægter at deltage i en  

 udåndingsprøve.
Når særlige omstændigheder  

 taler derfor, kan politiet tillige fremstille den pågældende til  

 undersøgelse hos en læge.
Midlertidig inddragelse § 5 b.
Jernbanetilsynet kan midlertidigt inddrage retten til  

 at udføre sikkerhedsklassificerede funktioner, såfremt der under  

 udøvelsen af tjenesten sker væsentlig tilsidesættelse af  

 gældende regler og krav.
Straffebestemmelser« 7. I § 6, stk. 2, udgår »hæfte  

 eller«.
 8. I § 6 indsættes efter stk. 2 som  

 nyt stykke:
»Stk. 3. Med fængsel indtil 2 år straffes den, som  

 overtræder § 5 a, stk. 1-4, eller den, der udfører  

 sikkerhedsklassificerede funktioner for en jernbanevirksomhed eller  

 jernbaneinfrastrukturforvalter, til trods for, at retten hertil er  

 midlertidigt inddraget efter § 5 b eller frakendt pågældende  

 efter § 6 a.
Under særlig formildende omstændigheder kan dog  

 straf i form af bøde anvendes.« Stk. 3 og 4 bliver herefter stk. 4 og 5.
 9. Efter § 6 indsættes:
»§ 6 a.
Ret til at udføre sikkerhedsklassificerede  

 funktioner skal frakendes, når 1)	der ved tjenestens udførelse er blevet tilsidesat  

 væsentlige hensyn til jernbanesikkerheden, eller 2)	den pågældende har udført eller forsøgt at  

 udføre sikkerhedsklassificerede funktioner efter at have indtaget  

 spiritus eller andre bevidsthedsforstyrrende midler, jf. § 5 a,  

 stk. 1.
Stk. 2. Frakendelsen sker ubetinget, medmindre der foreligger  

 særligt formildende omstændigheder.
Ubetinget frakendelse sker  

 for et bestemt tidsrum af ikke under 6 måneder eller for bestandig.  

 Betinget frakendelse sker på vilkår, at den  

 pågældende i en prøvetid på indtil 3 år fra  

 endelig dom ikke udfører sikkerhedsklassificerede funktioner under  

 sådanne omstændigheder, at ret dertil skal frakendes.
 Stk. 3. Er en person, der enten har dansk indfødsret,  

 er bosat i den danske stat eller er ansat i en dansk jernbanevirksomhed eller  

 hos en dansk jernbaneinfrastrukturforvalter, i fremmed stat straffet for et  

 forhold, der bedømt efter denne lov ville have medført  

 frakendelse af ret til at udføre sikkerhedsklassificerede funktioner,  

 kan sådan frakendelse ske efter offentlig påtale her i  

 landet.
Stk. 4. Er en person, der har ret til at fremføre tog,  

 i medfør af færdselsloven frakendt retten til at føre  

 motordrevet køretøj ubetinget, kan Jernbanetilsynet, for det  

 tidsrum frakendelsen er sket, fratage den pågældende ret til at  

 fremføre tog, såfremt det strafbare forhold, for hvilket  

 vedkommende er dømt, begrunder en nærliggende fare for misbrug  

 af denne ret.
Den pågældende kan forlange fratagelsen indbragt  

 for domstolene.
Jernbanetilsynet skal i forbindelse med fratagelsen vejlede  

 den pågældende herom.« § 2 Loven træder i kraft den 1. juni 2002.
Bemærkninger til lovforslaget Almindelige bemærkninger 1. Indledning Dette lovforslags formål er at tilvejebringe en  

 justering af lovgrundlaget for Jernbanetilsynets virke i lyset af den  

 stedfundne udvikling siden vedtagelsen af lov nr. 336 af 1. maj 1996 om  

 jernbanesikkerhed m.v.
 Med vedtagelsen af lov nr. 336 af 1. maj 1996 om  

 jernbanesikkerhed m.v. blev der oprettet et jernbanetilsyn med virkning fra  

 den 1. august 1996. Jernbanetilsynet overtog de opgaver, der hidtil var  

 blevet varetaget af »DSB sikkerhed og godkendelser« og »Tilsynet med  

 Privatbanerne«.
I denne forbindelse fik Jernbanetilsynet bl.a. til opgave  

 at føre tilsyn med, at de sikkerhedsregler, der gælder for  

 jernbanen, overholdes.
Jernbanetilsynet fik endvidere til opgave at  

 undersøge sikkerhedsmæssige hændelser på dansk  

 territorium med henblik på disses forebyggelse.
 Ved samme lejlighed fik trafikministeren bl.a. hjemmel til  

 generelt at kunne fastsætte regler om sikkerhed på  

 jernbaneområdet, ligesom der blev givet hjemmel til, at  

 trafikministeren på nærmere bestemte områder kan bemyndige  

 Jernbanetilsynet til at udøve denne beføjelse.
Ved bekendtgørelse nr. 795 af 3. november 1998 om  

 henlæggelse af opgaver til Jernbanetilsynet fik Jernbanetilsynet  

 kompetence til at fastsætte regler om sikkerhed på områder,  

 som ikke indebærer væsentlige systemændringer eller har  

 væsentlig økonomisk betydning for jernbanevirksomheder eller  

 jernbaneinfrastrukturforvaltere.
På disse områder vil det fortsat  

 være trafikministeren, der om nødvendigt fastsætter  

 regler.
Endvidere blev der med lov nr. 1120 af 29. december 1999  

 om ændring af lov om jernbanesikkerhed m.v. tilvejebragt et formelt  

 grundlag for, at Jernbanetilsynet også kan foretage  

 undersøgelser i Danmark i forbindelse med sikkerhedsmæssige  

 hændelser, der er indtruffet i udlandet.
Ved samme lejlighed blev der  

 endvidere givet Jernbanetilsynet mulighed for på stedet at  

 nedlægge forbud mod jernbanedrift, såfremt det skønnes, at  

 de sikkerhedsmæssige forhold er klart uforsvarlige.
Den forløbne tid siden Jernbanetilsynets oprettelse  

 har været præget af en betydelig udvikling inden for  

 jernbanesektoren.
En udvikling, der har gjort det relevant at få  

 vurderet, hvorvidt tilsynet stadigvæk har mulighed for - og er i stand  

 til - at leve op til jernbanesektorens krav.
 Væsentligst i denne forbindelse er udskillelsen af  

 Banestyrelsen fra DSB i 1997, DSB s omdannelse til selvstændig  

 offentlig virksomhed og etableringen af DSB S-tog a/s i 1998.
På operatørsiden er der gennemført en  

 åbning af statens jernbanenet for både gods- og passagertrafik  

 udført af andre jernbanevirksomheder end DSB.
Derudover har  

 godstrafikken i Danmark fået en ny hovedoperatør med udenlandsk  

 ejer, Railion Denmark A/S, som følge af frasalget af DSB Gods  

 Vognladning.
På infrastruktursiden er der åbnet nye  

 baneafsnit ejet - og i et enkelt tilfælde forvaltet - af nye  

 virksomheder.
Dette er sket i form af åbningen i 1997 af den faste  

 jernbaneforbindelse over Storebælt ejet af A/S  

 Storebæltsforbindelsen, åbningen i 1998 af Kastrup-banen ejet af  

 A/S Øresundsforbindelsen samt endelig åbningen af  

 kyst-til-kystanlægget over Øresund, der både ejes og  

 forvaltes af Øresundsbro Konsortiet.
 På infrastruktursiden etableredes endvidere med lov  

 nr. 1317 af 20. december 2000 om amtskommunernes overtagelse af de statslige  

 ejerandele i privatbanerne en række nye af staten uafhængige  

 aktieselskaber som jernbanevirksomheder, infrastrukturejere og  

  forvaltere.
Hertil kommer, at der i den forløbne tid i flere  

 tilfælde har kunnet konstateres vanskeligheder i forbindelse med en  

 række opgaver på sikkerhedsområdet.
Der har navnlig  

 været lange sagsbehandlingstider i relation til godkendelse af nyt  

 materiel og ny infrastruktur, hvis ibrugtagning og bidrag til  

 kundeorienteringen og effektiviteten i sektoren herved er blevet  

 vanskeliggjort væsentligt.
 På denne baggrund blev der i forbindelse med  

 forhandlingerne om finansloven for år 2001 indgået en aftale om  

 jernbanesikkerheden, der bl.a. indeholdt en bevilling på 0,5 mio. kr.  

 til gennemførelse af en auditering af Jernbanetilsynet.
Den efterfølgende auditering, der blev foretaget af  

 Det Norske Veritas, Danmark A/S, og hvis afrapportering forelå i  

 løbet af oktober 2001, indeholdt en anbefaling af tiltag, der  

 skønnes at være særligt afgørende for, at  

 Jernbanetilsynet kan udvikles yderligere.
Auditeringsrapporten er sendt til  

 Folketingets Trafikudvalg med brev af 5. oktober 2001 (alm. del   bilag  

 19).
Erfaringen og vurderingen i auditeringsrapporten er, at  

 der er behov for en opdatering af det hjemmelsgrundlag, som styrer  

 Jernbanetilsynets ansvar og arbejdsopgaver, samt en formulering af en klar  

 strategi for tilsynets varetagelse af dets myndighedsopgaver, herunder  

 tilsynets gennemførelse af godkendelser og tilsyn.
Derudover vurderes  

 der at være behov for en systematisering af Jernbanetilsynets  

 forretningsprocesser, en tilpasning af tilsynets kompetenceprofil samt  

 tilførsel af ekstra ressourcer til tilsynet i form af øgede  

 bevillinger samt brugerfinansiering.
2. Lovforslagets indhold Lovforslaget indeholder en præcisering og  

 opstramning af lovgrundlaget for Jernbanetilsynet og dets kompetence.
Hermed  

 påbegyndes implementeringen af anbefalingerne i den stedfundne  

 auditeringen af Jernbanetilsynet.
 I lyset af den skitserede udvikling, herunder navnlig  

 tilsynekomsten af en række nye aktører samt den omtalte  

 auditering, er det fundet hensigtsmæssigt i nærværende  

 lovforslag at foretage en tilpasning og præcisering af  

 Jernbanetilsynets hjemmel til at godkende delsystemer under  

 jernbaneinfrastruktur samt rullende materiel, herunder person- og godsvogne  

 samt containere i international grænseoverskridende trafik.
 Det er vurderingen, at det forøgede antal  

 entreprenører og underentreprenører i sektoren også har  

 nødvendiggjort en fastlæggelse af, hvem der har ansvaret for  

 disses overholdelse af sikkerhedsreglerne m.v.
Navnlig i en situation med flere aktører er det  

 nødvendigt at være særlig opmærksom på, at  

 personer, der udfører jernbanesikkerhedsmæssige opgaver,  

 besidder de nødvendige helbredsmæssige og faglige  

 kvalifikationer.
Endvidere vurderes der at være behov for en styrkelse  

 af det fælles tilsyn med dette personales helbredsmæssige og  

 faglige kvalifikationer.
Det synes endvidere formålstjenligt at få  

 foretaget en præcisering af vilkårene for Jernbanetilsynets (og  

 havarikommissionens) gennemførelser af undersøgelser i  

 forbindelse med hændelser m.v.
Dette ikke mindst hvad angår  

 spørgsmålet om sikringen af undersøgelsernes fortrolighed  

 samt mulighederne for at iværksætte undersøgelser på  

 jernbanevirksomhedernes områder.
 Det er desuden vurderingen, at der er behov for en  

 præcisering af Jernbanetilsynets muligheder for at meddele påbud  

 og påbyde afhjælpningsforanstaltninger.
Endelig indføres der  

 bestemmelser om strafansvar for personer, der har indtaget alkohol eller  

 andre bevidsthedsforstyrrende stoffer eller i øvrigt befinder sig i en  

 tilstand, hvor den pågældende er ude af stand til at  

 udføre sikkerhedsklassificerede funktioner på fuldt betryggende  

 måde.
Der foreslås i den forbindelse en promillegrænse  

 på 0,20 promille, hvilket svarer til bestemmelserne inden for  

 luftfarten.
3. Økonomiske og administrative konsekvenser for det  

 offentlige Ved loven fritages DSB og Banestyrelsen for en række  

 traditionelle opgaver, idet disse opgaver overføres til  

 Jernbanetilsynet.
Hidtil har Banestyrelsen og DSB indstillet regler til  

 godkendelse i Jernbanetilsynet.
Liberaliseringen af jernbanesektoren er  

 imidlertid foregået meget hurtigere end forudset ved Jernbanetilsynets  

 oprettelse i 1996. Opgaven med at skabe generelle sammenhængende  

 regelsæt for sektoren, der også omfatter de nye aktører  

 på området, har vist sig større end forventet.  

 Jernbanetilsynet har derfor måttet påtage sig et forøget  

 arbejde med at udarbejde reglerne - en opgave, der med nærværende  

 lovforslag placeres entydigt i Jernbanetilsynet.
 På den baggrund ventes lovforslaget at  

 medføre visse initialomkostninger for Jernbanetilsynet i den kommende  

 tid og en mindre stigning i driftsomkostningerne herefter.
Desuden vil de nuværende jernbaneaktører  

 på markedet blive lettet for visse omkostninger, som ved  

 ændringerne påføres Jernbanetilsynet.
Denne  

 omkostningsforøgelse for Jernbanetilsynet vil blive finansieret gennem  

 gebyrer over for jernbanesektorens aktører, idet  

 målsætningen vil være, at der ikke pålægges  

 betaling for forhold, som jernbanesektorens aktører ikke traditionelt  

 har betalt.
Gebyrerne vil således være provenumæssigt  

 neutrale.
 Som en konsekvens af denne omlægning af  

 arbejdsopgaver inden for sektoren forudsættes det, at provenuet fra  

 gebyrer anvendes til finansiering af det yderligere personale, som i  

 Jernbanetilsynet vil medgå til løsning af sådanne omlagte  

 opgaver.
 På forslaget til finanslov for 2003 vil de  

 økonomiske konsekvenser på såvel udgiftssiden som  

 indtægtssiden blive søgt vurderet og indarbejdet.
4. Økonomiske og administrative konsekvenser for  

 erhvervslivet Lovforslaget forventes ikke at have økonomiske  

 konsekvenser for erhvervslivet.
 Lovforslaget har ikke været forelagt for  

 Økonomi- og Erhvervsministeriets testpanel.
I samråd med Erhvervs- og Selskabsstyrelsens Center  

 for Administrative Lettelser er det vurderet, at det vil være  

 unødigt byrdefuldt for virksomhederne at deltage i en  

 panelundersøgelse.
Dette skyldes, at ændringen af lov om  

 jernbanesikkerhed ikke vurderes at have væsentlige administrative  

 konsekvenser for erhvervslivet, da forslaget primært vedrører en  

 præcisering af Jernbanetilsynets kompetencer.
Dog vil lovforslagets  

 efterfølgende bekendtgørelser blive vurderet i forhold til,  

 hvorvidt en forelæggelse for et Test- eller fokuspanel er  

 nødvendig.
Dette vil ske i samråd med Erhvervs- og  

 Selskabsstyrelsens Center for Administrative Lettelser.
Virksomhederne har tidligere skulle betale for f. eks.
DSB  

 s godkendelse af veksellad, huckepack m.v.
Der vil for disse virksomheders  

 vedkommende være tale om, at virksomheden nu skal betale til  

 Jernbanetilsynet, som er myndighed på området.
For nye  

 virksomheder vil der være tale om en etableringsomkostning, som  

 virksomheden under alle omstændigheder skulle have afholdt.
Da fastlæggelse og udarbejdelse af nyt  

 regelsæt vil være ressourcekrævende for Jernbanetilsynet,  

 vil der senere blive tale om en gebyrfastsættelse for ydelser, som  

 jernbanebranchen delvist tidligere har afholdt udgifterne for.
Provenuet fra  

 gebyrerne forudsættes anvendt til finansiering af yderligere personale  

 til udførelse af opgaverne.
5. Miljømæssige konsekvenser Forslaget skønnes ikke at have  

 miljømæssige konsekvenser.
6. Forholdet til EU-retten Forslaget indeholder ikke EU-retlige aspekter.
7. Høring Lovforslaget er sendt til høring hos  

 Amtsrådsforeningen, Arbejderbevægelsens Erhvervsråd,  

 Auditøren, Dansk Industri, Dansk Jernbaneforbund og Handelskammeret.  

 Høringssvarene vil blive fremsendt til Folketingets Trafikudvalg  

 ledsaget af de kommentarer, som udtalelserne måtte give anledning  

 til.
Samlet vurdering af lovforslagets  

 konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen væsentlige.
Se i øvrigt punkt  

 3 Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Se punkt 4 Se punkt 4 Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Jernbanetilsynet blev oprettet den 1. august 1996. Der ses  

 derfor ikke længere behov for at beholde formuleringen om  

 Jernbanetilsynets oprettelse.
Formuleringen foreslås derfor  

 ændret til kun at fastlægge Jernbanetilsynets opgaver m.v.
 Anvendelsen af betegnelsen »personer«, i stedet for  

 »personale« præciserer, at Jernbanetilsynet ikke kun skal føre  

 tilsyn med ansatte hos jernbanevirksomheder og  

 jernbaneinfrastrukturforvaltere, men også med personer, der  

 udfører sikkerhedsklassificerede funktioner for eksempel som  

 freelancer i en lokomotivførerpool eller for entreprenører mv.,  

 der udfører arbejde for jernbanevirksomheder og  

 jernbaneinfrastrukturforvaltere.
Ved »sikkerhedsklassificerede funktioner« forstås i  

 øvrigt funktioner, der har direkte betydning for jernbanesikkerheden.  

 Funktionerne kan inddeles i sikkerhedsklasser.
Nærmere regler herom vil  

 blive fastlagt i en bekendtgørelse.
Den nuværende bestemmelse i loven angiver begrebet  

 »sikkerhedsmæssige kvalifikationer«.
Denne formulering har givet  

 anledning til en vis tvivl om bestemmelsens indhold.
Den forslåede  

 bestemmelse har til formål at præcisere, at Jernbanetilsynet skal  

 føre tilsyn med, at personer, der udfører  

 sikkerhedsklassificerede funktioner, skal besidde de nødvendige  

 helbredsmæssige og faglige kvalifikationer.
 Efter de gældende regler kan Jernbanetilsynet  

 føre tilsyn med overholdelsen af kravene i § 2, stk. 1, nr.  

 1-5.
Forslaget til § 2, stk. 2, giver  

 Jernbanetilsynet udtrykkelig hjemmel til at afgøre, hvorvidt en opgave  

 eller en funktion anses for at have et sikkerhedsmæssigt indhold,  

 herunder opgaver eller funktioner, som udføres af personer, der ikke  

 direkte er ansat i en jernbanevirksomhed eller hos en  

 jernbaneinfrastrukturforvalter.
Som eksempel herpå kan nævnes  

 tilfælde, hvor opgaver udføres hos jernbaneforetagender af en  

 entreprenør.
Til nr. 2 Bestemmelsen opregner forskellige tilladelser og  

 godkendelser, som Jernbanetilsynet kan udstede.
 Ved rullende materiel forstås: alt materiel, som  

 kan køre på jernbanenettet eller en del heraf.
 Ved læsseenhed forstås: containere,  

 veksellad, sættevogne m.v., der anvendes i kombineret transport mellem  

 bl.a. jernbane og vej.
Ved ibrugtagningstilladelse for rullende materiel  

 forstås: Jernbanetilsynets godkendelse af en materielenhed eller  

 materieltype til at kunne anvendes på en bestemt infrastruktur.
Inden  

 ibrugtagningstilladelsen udstedes, undersøger Jernbanetilsynet, om det  

 rullende materiel overholder de relevante sikkerhedsmæssige  

 krav.
 Ved et delsystem forstås: en selvstændig  

 fysisk enhed, der udgør en del af en jernbaneinfrastruktur, f.eks. et  

 togkontrolsystem, sikringsanlæg eller et fjernstyringsanlæg.  

 Jernbanetilsynet fastlægger opdelingen af infrastrukturen i  

 delsystemer.
Ved en typegodkendelse af et delsystem  

 forstås: Jernbanetilsynets godkendelse af det pågældende  

 delsystem til anvendelse under nærmere specificerede  

 forudsætninger.
Inden udstedelse af en typegodkendelse har  

 Jernbanetilsynet kontrolleret, at delsystemet overholder de fastsatte  

 sikkerhedsmæssige krav.
 Ved en typegodkendelse for rullende materiel  

forstås: Jernbanetilsynets godkendelse af det  

 pågældende rullende materiels grundlæggende  

 sikkerhedsforhold, f.eks. styreegenskaber, brandkrav, m.v., der er  

 uafhængigt af den infrastruktur, som materiellet skal anvendes  

 på.
Ved en assessor forstås: en person eller  

 organisation, som på en af Jernbanetilsynet fastsat måde  

 kontrollerer, at et givet delsystem overholder de opstillede  

 sikkerhedsmæssige krav til systemet.
Assessoren skal være  

 uafhængig af den jernbanevirksomhed, jernbaneinfrastrukturforvalter  

 eller leverandør, der ejer eller fremstiller delsystemet.
Assessoren  

 foretager ikke selvstændig godkendelse, men indstiller til  

 Jernbanetilsynet til godkendelse.
Jernbanetilsynet godkender rullende materiel  

 til international grænseoverskridende jernbanetrafik i henhold til de  

 internationale normsæt, som er angivet i normsættene fra Union  

 Internationale des Chemins de Fer (UIC) - »Regiolamento Internazionale  

 Veicolo« (RIV) for godsvogne, »Regiolamente Internationale Carozze« (RIC) for  

 passagervogne.
Tilsynet forestår tildelingen af identifikationskoder  

 til det godkendte rullende materiel.
 Opfyldelsen af de standardkrav, som er angivet i  

 UIC-normsættene, er en betingelse for, at rullende materiel umiddelbart  

 kan anvendes i grænseoverskridende international jernbanetrafik blandt  

 de lande, hvis oprindelige nationale jernbaneselskaber (DSB i Danmark)  

 tilsluttede sig og forvaltede disse regelsæt.
I Danmark er RIV- og RIC-godkendelser hidtil blevet  

 foretaget af DSB.
I takt med den danske markedsåbning er det fundet  

 naturligt at flytte RIV- og RIC-godkendelserne til Jernbanetilsynet, da  

 godkendelsen er en myndighedsopgave.
Godkendelsen er er forudsætning for, at andre  

 jernbanevirksomheder uden for Danmark, som er tilsluttet RIV og RIC og  

 opfylder de tekniske krav i normsættene, gives mulighed for at foretage  

 grænseoverskridende trafik, uden at den anvendende jernbanevirksomhed  

 skal godtgøre, at materiellet opfylder danske krav.
Ligeledes skal  

 dansk RIV- og RIC-godkendt materiel også umiddelbart kunne  

 udføre jernbanetransport i udlandet.
Den foreslåede hjemmel til godkendelse af  

 læsseenheder til anvendelse i kombineret transport (kombitransport med  

 transportformerne jernbane, vej, skib og fly) er et naturligt led i  

 præciseringen af Jernbanetilsynets myndighedsopgaver på  

 godkendelsesområdet.
Ved godkendelse af læsseenheder er der tale  

 om en opgave som tidligere er blevet varetaget af DSB i medfør af  

 selskabets daværende departementale status, men som i medfør af  

 liberaliseringen af jernbanesektoren ikke længere kan foretages af  

 selskabet.
 Kravet om godkendelse indebærer ikke, at hver enkelt  

 enhed f.eks. hver enkelt container skal godkendes særskilt.
 Godkendelser foretages af Jernbanetilsynet, eventuelt ved  

 brug af en af Jernbanetilsynet dertil godkendt assessor, for materielejerens  

 eller leverandørens regning.
Til nr. 3 Undersøgelser af hændelser og uheld, som  

 gennemføres af Jernbanetilsynet (eller havarikommission) skal  

 være uvildige.
Der ønskes med den foreslåede bestemmelse  

 en understregning af beskyttelsen af undersøgelserne.
De  

 foreslåede ændringer har til hensigt at forhindre, at de  

 involverede parters afgivelse af forklaringer til Jernbanetilsynet om  

 hændelsen eller uheldet bliver påvirket af informationer, som de  

 i løbet af undersøgelsesforløbet bliver bekendt med, og  

 som på en uhensigtsmæssig måde ville kunne komme til at  

 fremme beskyttelsen af uvedkommende interesser på bekostning af den  

 uvildige undersøgelse.
Tavshedspligten omfatter således  

 både perioden før, under og efter offentliggørelsen af  

 den endelige rapport.
 Det afgørende beskyttelseshensyn er her  

 undersøgelsens objektive konklusion såvel som muligheden for at  

 kunne gennemføre foranstaltninger med henblik på at kunne  

 forhindre gentagelse af tilsvarende hændelser eller uheld.
Til nr. 4 Det foreslås, at Jernbanetilsynet og personer, som  

 Jernbanetilsynet bemyndiger hertil, gives adgang til såvel private som  

 offentlige områder, når dette er nødvendigt for, at  

 Jernbanetilsynet kan udføre sine opgaver.
Det er navnlig vigtigt, at  

 Jernbanetilsynet kan gennemføre et tilsyn eller en  

 tilbundsgående undersøgelse af f.eks. en hændelse eller et  

 uheld, selvom materiale, der kan være medvirkende til opklaring af det  

 respektive forhold, befinder sig på privat område.
 Der forventes kun rent undtagelsesvist at kunne blive tale  

 om husundersøgelser omfattet af grundlovens § 72.
Til nr. 5 Det foreslås, at der gives den tilsynsførende  

 myndighed adgang til på baggrund af et af tilsynet foretaget konkret  

 skøn at kunne skride ind over for situationer, der udgør en  

 risiko for jernbanesikkerheden.
Bestemmelsen supplerer de gældende  

 påbuds- og forbudsregler i § 5, stk. 3 og 4.
Til nr. 6 Den nugældende jernbanesikkerhedslov indeholder ikke  

 regler om spirituspåvirkning.
I tilfælde af  

 spirituspåvirkning hos en person, der udfører  

 sikkerhedsklassificerede funktioner, anvendes i dag reglerne i  

 færdselsloven, straffeloven og tjenestemandsloven.
Med de seneste års udvikling på  

 jernbaneområdet er der behov for særlige regler på dette  

 område.
I forslaget er promillegrænsen 0,20 promille.
Samme  

 promillegrænse anvendes på luftfartsområdet.  

 Promillegrænsen i færdselsloven er 0,50 promille.
Baggrunden for den lavere promillegrænse er, at der  

 til det personale, der udfører sikkerhedsklassificerede funktioner (f.  

 eks. i toget, på sporene eller i fjernstyringscentralerne), må  

 stilles særligt strenge krav.
Dette er begrundet i den kendsgerning, at  

 selv indtagelse af et ringe kvantum spiritus i nogen grad nedsætter  

 langt de fleste menneskers reaktionsevne, opmærksomhed og  

 præcision, og det forhold, at ulykker inden for jernbanedrift, ofte  

 indebærer betydelige risiko for tings- og personskade.
 De foreslåede bestemmelser indebærer  

 endvidere, at der opstilles en særlig handlepligt for arbejdsgiver  

 eller anden foresatte.
 Der er endvidere i de foreslåede bestemmelser taget  

 hensyn til behovet for konkrete undersøgelsesbeføjelser i  

 forhold til den person, der formodes at have begået forseelsen.
Bestemmelsen i § 5 b vedrører  

 Jernbanetilsynets beføjelse til midlertidigt at kunne inddrage en  

 persons ret til at udføre sikkerhedsklassificerede funktioner, bl.a.  

 når den pågældendes evne eller kompetence til  

 udførelse af de respektive funktioner er ved at blive undersøgt  

 af Jernbanetilsynet eller anden myndighed, såsom politiet, med henblik  

 på mulige overtrædelser af bestemmelser såsom § 5 a i  

 loven.
Såfremt forholdet indebærer en tilsidesættelse af  

 væsentlige hensyn til jernbanesikkerheden, eller den  

 pågældende har udført eller forsøgt at  

 udføre sikkerhedsklassificerede funktioner efter at have indtaget  

 spiritus eller andre bevidsthedsforstyrrende midler, skal der ske frakendelse  

 i medfør af § 6 a.
En midlertidig inddragelse vil i givet fald  

 blive besluttet efter høring af den pågældende og  

 virksomheden.
 En midlertidig inddragelse vil typisk kunne strække  

 sig over en periode på et par måneder, herunder når den  

 pågældendes evne eller kompetence til udførelse af de  

 respektive funktioner er ved at blive undersøgt af Jernbanetilsynet  

 eller anden myndighed, såsom politiet.
Til nr. 7 Forslaget indebærer, at hæftestraffen  

 afskaffes.
Der er tale om en teknisk ændring som konsekvens af lov nr.  

 433 af 31. maj 2000 om ændring af forskellige lovbestemmelser i  

 forbindelse med gennemførelsen af lov om fuldbyrdelse af straf  

 m.v.
Til nr. 8 Forslaget til § 6, stk. 3, fastsætter en  

 maksimumsstraf på 2 års fængsel for personer, der  

 udfører sikkerhedsklassificerede funktioner, når de befinder sig  

 i en tilstand, hvor funktionen ikke kan udføres fuldt betryggende.  

 Bestemmelsen indeholder endvidere et strafansvar for arbejdsgivere eller  

 andre foresatte, der ikke griber ind i sådanne situationer.
Der gives  

 endvidere mulighed for at strafforfølge den, som har fået  

 frataget eller inddraget retten til at udføre sikkerhedsklassificerede  

 funktioner på jernbaneområdet og til trods herfor udfører  

 disse funktioner.
Til nr. 9 Bestemmelsen indfører regler om frakendelse ved dom  

 af retten til at udføre sikkerhedsklassificerede funktioner.  

 Bestemmelserne bygger dels på reglerne om frakendelse af  

 førerret i færdselsloven, dels på reglerne om frakendelse  

 af retten til at gøre tjeneste på luftfartøj i  

 luftfartsloven.
Der er dog tilstræbt en mere forenklet ordning, da der  

 ikke på nuværende tidspunkt skønnes at være behov  

 for en ligeså differentieret ordning som den, der gælder for  

 færdsels- og luftfartsområdet.
 Efter forslaget til § 6 a, stk. 1, skal retten  

 til at udføre sikkerhedsklassificerede funktioner frakendes, når  

 tjenesten er udført med tilsidesættelse af væsentlige  

 hensyn til jernbanesikkerheden, eller den pågældende har  

 udført eller forsøgt at udføre sikkerhedsklassificerede  

 funktioner efter at have indtaget spiritus eller andre  

 bevidsthedsforstyrrende midler, jf. § 5 a, stk. 1.
Frakendelsen sker ubetinget, medmindre der foreligger  

 særligt formildende omstændigheder.
Ubetinget frakendelse sker  

 for et bestemt tidsrum af ikke under 6 måneder eller for bestandig.  

 Betinget frakendelse sker på vilkår, at den  

 pågældende i en prøvetid på indtil 3 år fra  

 endelig dom ikke udfører sikkerhedsklassificerede funktioner under  

 sådanne omstændigheder, at ret dertil skal frakendes.
Som noget  

 nyt i forhold til færdselslovens regler skønnes der at  

 være behov for, at en prøvetid vil kunne være på  

 mindre end 3 år.
 Forslaget til § 6 a, stk. 3, svarer til  

 bestemmelsen i straffelovens § 11, idet man har fundet det  

 hensigtsmæssigt, at reglerne udtrykkeligt fremgår af  

 jernbanesikkerhedsloven.
Der er endelig fundet behov for bestemmelsen i  

 stk. 4, hvorefter Jernbanetilsynet i tilfælde, hvor en person, der  

 har ret til at fremføre tog, i medfør af færdselsloven er  

 frakendt retten til at føre motordrevet køretøj  

 ubetinget, for det tidsrum, for hvilket frakendelsen er sket, kan fratage den  

 pågældende ret til at fremføre tog.
Betingelsen herfor er,  

 at det strafbare forhold, for hvilket vedkommende er dømt, begrunder  

 en nærliggende fare for misbrug af retten til at fremføre tog.  

 Den pågældende kan forlange fratagelsen indbragt for domstolene,  

 jf. straffelovens § 78, stk. 3. Jernbanetilsynet skal i forbindelse  

 med fratagelsen vejlede den pågældende herom.
I tilfælde,  

 hvor f.eks. en eventuel frakendelse undersøges, kan Jernbanetilsynet  

 administrativt midlertidigt frakende retten til at fremføre tog jf.  

 forslaget til § 5 b.
Til § 2 Det foreslås, at loven træder i kraft den 1.  

 juni 2002.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 336 af 1. maj 1996 om jernbanesikkerhed m.v., som ændret  

 ved lov nr. 1120 af 29. december 1999, foretages følgende  

 ændringer:
 1. § 2 affattes således:
»Jernbanetilsynet § 2. Der oprettes et Jernbanetilsyn under Trafikministeriet,  

 som har til opgave at føre tilsyn med, § 2. Jernbanetilsynet fører tilsyn med, 1)	at de sikkerhedsregler, som gælder for  

 jernbaneinfrastrukturforvaltere og jernbanevirksomheder, overholdes, 1)	at de sikkerhedsregler, som gælder for  

 jernbaneinfrastrukturforvaltere og jernbanevirksomheder, overholdes, 2)	at jernbanemateriel og -anlæg opfylder de sikkerhedskrav, der  

 gælder herom, 2)	at jernbanemateriel og -anlæg opfylder de sikkerhedskrav, der  

 gælder herom, 3)	at det personale, der er beskæftiget hos  

 jernbaneinfrastrukturforvaltere og jernbanevirksomheder, besidder de  

 nødvendige sikkerhedsmæssige kvalifikationer, 3)	at personer, der udfører sikkerhedsklassificerede funktioner,  

 besidder de nødvendige helbredsmæssige og faglige  

 kvalifikationer, 4)	at jernbaneinfrastrukturforvaltere og jernbanevirksomheder har en  

 forsvarlig og effektiv sikkerhedsorganisation samt råder over de  

 nødvendige sikkerheds- og kontrolsystemer i forhold til de  

 pågældende typer infrastruktur, materiel, trafik m.v., 4)	at jernbaneinfrastrukturforvaltere og jernbanevirksomheder har en  

 forsvarlig og effektiv sikkerhedsorganisation samt råder over de  

 nødvendige sikkerheds- og kontrolsystemer i forhold til de  

 pågældende typer infrastruktur, materiel, trafik m.v., og 5)	at jernbaneinfrastrukturforvaltere og jernbanevirksomheder  

 overholder de gældende regler vedrørende befordring af farligt  

 gods med jernbane.
 5)	at jernbaneinfrastrukturforvaltere og jernbanevirksomheder  

 overholder de gældende regler vedrørende befordring af farligt  

 gods med jernbane.
 Stk. 2. Trafikministeren kan i øvrigt henlægge  

 andre tilsynsopgaver til Jernbanetilsynet.
 Stk. 2. Jernbanetilsynet kan fastsætte nærmere  

 regler og træffe afgørelse om hvilke opgaver og funktioner, der  

 anses for at have et sikkerhedsmæssigt indhold.
Stk. 3. Trafikministeren kan henlægge andre  

 tilsynsopgaver til Jernbanetilsynet.« 2. Efter § 3 indsættes:
»§ 3 a.
Rullende materiel må ikke tages i brug,  

 før Jernbanetilsynet har udstedt en ibrugtagningstilladelse.
Stk. 2. Jernbanetilsynet kan udstede typegodkendelser for  

 rullende materiel.
Typegodkendelsen giver ikke ret til at ibrugtage det  

 rullende materiel.
 Stk. 3. Læsseenheder, herunder containere, veksellad  

 m.v., må ikke tages i brug, før Jernbanetilsynets godkendelse  

 foreligger.
Stk. 4. Delsystemer, der anvendes i jernbaneanlæg,  

 godkendes ved typegodkendelser udstedt af Jernbanetilsynet.
Delsystemer  

 må ikke tages i brug, før typegodkendelsen foreligger.
 Stk. 5. Jernbanetilsynet kan kræve, at virksomheder, der  

 ønsker tilsynets godkendelse af anlæg eller rullende materiel  

 m.v., skal bruge sagkyndig bistand, herunder assessorbistand, i forbindelse  

 med godkendelsen.
 Stk. 6. Jernbanetilsynet kan fastsætte nærmere  

 regler og træffe afgørelser om godkendelse af rullende materiel  

 og læsseenheder.
Undersøgelser m.v.« § 4. Jernbanetilsynet undersøger på baggrund af  

 underretning fra pågældende jernbaneinfrastrukturforvalter eller  

 jernbanevirksomhed sikkerhedsmæssige hændelser på dansk  

 territorium med henblik på at forebygge sådanne hændelser.  

 Jernbanetilsynet kan endvidere iværksætte undersøgelser  

 her i landet i forbindelse med sikkerhedsmæssige hændelser i  

 udlandet, såfremt den kompetente udenlandske myndighed anmoder  

 herom.
Stk. 2. Trafikministeren kan, hvis denne skønner det  

 påkrævet på grund af hændelsens karakter og omfang  

 eller af andre grunde, bestemme, at en særlig havarikommission  

 foretager undersøgelsen.
Havarikommissionen skal bestå af en  

 dommer som formand og medlemmer med indgående jernbaneteknisk  

 sagkundskab.
Medlemmernes antal fastsættes, og medlemmerne  

 udnævnes af trafikministeren i den enkelte sag.
 Stk. 3. Jernbanetilsynet eller havarikommissionen bestemmer  

 omfanget af og formen for de undersøgelser, der skal foretages i  

 anledning af en sikkerhedsmæssig hændelse.
 Stk. 4. Jernbanetilsynet eller havarikommissionen kan forlange  

 fremlagt al dokumentation af betydning for undersøgelsen, jf.  

 § 5, stk. 2, og kan foretage afhøringer af enhver person,  

 som må formodes at kunne give oplysninger af betydning for  

 undersøgelsen.
 Stk. 5. Jernbanetilsynet eller havarikommissionen kan forlange  

 retligt forhør efter reglerne i retsplejelovens § 1018.
 Stk. 6. Politiets bistand kan kræves til  

 undersøgelse, i det omfang det skønnes fornødent.
 Stk. 7. Foreligger der mistanke om strafbart forhold, kan  

 politiet selvstændigt foretage de efterforskningsskridt, der af  

 anklagemyndigheden skønnes fornødne, og kan hertil kræve  

 bistand af Jernbanetilsynet eller havarikommissionen.
Stk. 8. Når undersøgelsen er afsluttet,  

 udarbejder Jernbanetilsynet eller havarikommissionen en rapport om  

 undersøgelsens resultater, som for havarikommissionens vedkommende  

 sendes til trafikministeren.
Rapporten offentliggøres, medmindre  

 afgørende hensyn taler imod offentliggørelse.
 3. I § 4 indsættes som stk. 9:
»Stk. 9. Jernbanetilsynet, havarikommissionen, tilkaldte  

 sagkyndige og andre, der medvirker i en undersøgelse, som foretages af  

 Jernbanetilsynet eller havarikommissionen, er under ansvar efter  

 straffelovens § 152 og § 152 a-e forpligtet til over for  

 uvedkommende at hemmeligholde, hvad de bliver vidende om i forbindelse med  

 undersøgelsen.« § 5. Jernbanetilsynet og personer, der af Jernbanetilsynet er  

 bemyndiget hertil, har, hvis det skønnes nødvendigt, til enhver  

 tid mod behørig legitimation adgang til de områder, der  

 hører til jernbaneinfrastrukturforvalterne og jernbanevirksomhederne,  

 for at udøve de beføjelser, loven eller regler fastsat med  

 hjemmel i loven tillægger dem.
 4. § 5, stk. 1, affattes således:
»Jernbanetilsynet og personer, der af Jernbanetilsynet er  

 bemyndiget hertil, har til enhver tid uden retskendelse mod behørig  

 legitimation adgang til områder, der hører til  

 jernbaneinfrastrukturforvaltere og jernbanevirksomheder eller private, med  

 henblik på at udøve de beføjelser, loven eller regler  

 fastsat med hjemmel i loven tillægger tilsynet.« Stk. 2. Jernbanetilsynet kan, jf. stk. 1, for de  

 pågældende jernbaneinfrastrukturforvalteres og  

 jernbanevirksomheders regning udføre eller kræve udført  

 afprøvninger, målinger og kontrol, forlange udtalelser fra  

 jernbaneinfrastrukturforvalternes og jernbanevirksomhedernes ledelse og  

 medarbejdere samt kræve al dokumentation udleveret.
Stk. 3. Jernbanetilsynet kan udstede påbud til  

 jernbaneinfrastrukturforvalterne og jernbanevirksomhederne om, at disse  

 straks eller inden for en nærmere angivet tidsfrist skal foretage de  

 nødvendige foranstaltninger for at opfylde de krav, der følger  

 af § 2. Efter udløbet af tidsfristen kan Jernbanetilsynet om  

 nødvendigt lade disse foranstaltninger udføre for den  

 pågældendes regning.
Hvis de sikkerhedsmæssige forhold er  

 klart uforsvarlige, kan det i et påbud fastsættes, at driften  

 skal indstilles, indtil påbudet er efterkommet.
 5. I § 5 indsættes efter stk. 3 som  

 nyt stykke:
Stk. 4. Jernbanetilsynet kan, såfremt de  

 sikkerhedsmæssige forhold er klart uforsvarlige, umiddelbart  

 nedlægge forbud mod drift på en nærmere angiven  

 strækning eller med nærmere angivet rullende materiel.
Forbudet,  

 der kan meddeles mundtligt, har virkning fra modtagelsen.
Et forbud  

 gælder i indtil 14 dage.
Et mundtligt meddelt forbud gælder dog  

 kun i indtil 3 dage.
»Stk. 4. Ved konstatering af forhold, der udgør en  

 risiko for jernbanesikkerheden, kan Jernbanetilsynet udstede påbud til  

 jernbaneinfrastrukturforvalterne og jernbanevirksomhederne om, at disse  

 straks eller inden for en nærmere angivet tidsfrist skal foretage de  

 efter Jernbanetilsynets vurdering nødvendige foranstaltninger.
I  

 påbuddet kan fastsættes, at driften skal indstilles, indtil  

 påbuddet er efterkommet.
Efter udløbet af tidsfristen kan  

 Jernbanetilsynet om nødvendigt lade disse foranstaltninger  

 udføre for den pågældendes regning.« Stk. 4 bliver herefter stk. 5.
 6. Efter § 5 indsættes:
 »Alkohol og andre bevidsthedsforstyrrende midler  

 m.v.
§ 5 a.
Personer, der udfører  

 sikkerhedsklassificerede funktioner, må ikke udføre eller  

 forsøge at udføre disse funktioner, når den  

 pågældende har indtaget spiritus eller andre  

 bevidsthedsforstyrrende midler i et sådant omfang, at denne er ude af  

 stand til at gøre tjeneste på fuldt betryggende måde,  

 eller såfremt den pågældende har en alkoholkoncentration i  

 blodet på 0,20 promille eller derover.
 Stk. 2. Ingen må udføre eller forsøge at  

 udføre sikkerhedsklassificerede funktioner, når denne på  

 grund af sygdom, svækkelse, overanstrengelse, mangel på  

 søvn eller af lignende årsager befinder sig i en sådan  

 tilstand, at den pågældende er ude af stand til at udføre  

 sikkerhedsklassificerede funktioner på fuldt betryggende  

 måde.
 Stk. 3. Det er forbudt at lade nogen udføre  

 sikkerhedsklassificerede funktioner i forbindelse med driften af  

 jernbanevirksomhed eller jernbaneinfrastrukturforvaltning, når den  

 pågældende befinder sig i en tilstand som nævnt i  

 stk. 1 eller 2.
 Stk. 4. Har en arbejdsgiver eller en anden foresat formodning  

 om, at en person udfører eller forsøger at udføre  

 sikkerhedsklassificerede funktioner i forbindelse med jernbanevirksomhed  

 eller jernbaneinfrastrukturforvaltning i en sådan tilstand som  

 nævnt i stk. 1 og 2, skal arbejdsgiveren eller den foresatte  

 sørge for, at den pågældende person fritages for de  

 sikkerhedsklassificerede funktioner.
 Stk. 5. Politiet kan med henblik på at konstatere en  

 eventuel overtrædelse af stk. 1 til enhver tid forlange, at en  

 person foretager udåndingsprøve.
Stk. 6. Politiet kan fremstille en person til udtagelse af  

 blod- eller urinprøve, hvis der er grund til at antage, at den  

 pågældende har overtrådt bestemmelsen i stk. 1 og ikke  

 er i stand til eller nægter at deltage i en  

 udåndingsprøve.
Når særlige omstændigheder  

 taler derfor, kan politiet tillige fremstille den pågældende til  

 undersøgelse hos en læge.
Midlertidig inddragelse § 5 b.
Jernbanetilsynet kan midlertidigt inddrage retten til  

 at udføre sikkerhedsklassificerede funktioner, såfremt der under  

 udøvelsen af tjenesten sker væsentlig tilsidesættelse af  

 gældende regler og krav.
Straffebestemmelser« § 6. Medmindre højere straf er forskyldt efter den  

 øvrige lovgivning, straffes med bøde den, der 1)	undlader at efterkomme et påbud eller overtræder et  

 forbud efter loven, 2)	påbegynder eller driver virksomhed uden godkendelse efter  

 loven, 3)	tilsidesætter vilkår knyttet til en godkendelse efter  

 loven eller 4)	hindrer Jernbanetilsynet i at foretage tilsyn eller  

 undersøgelser efter loven.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 7. I § 6, stk. 2, udgår »hæfte  

 eller«.
1)	forvoldt skade på personer, materiel eller miljø eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 8. I § 6 indsættes efter stk. 2 som  

 nyt stykke:
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
»Stk. 3. Med fængsel indtil 2 år straffes den, som  

 overtræder § 5 a, stk. 1-4, eller den, der udfører  

 sikkerhedsklassificerede funktioner for en jernbanevirksomhed eller  

 jernbaneinfrastrukturforvalter, til trods for, at retten hertil er  

 midlertidigt inddraget efter § 5 b eller frakendt pågældende  

 efter § 6 a.
Under særlig formildende omstændigheder kan dog  

 straf i form af bøde anvendes.« Stk. 4. I forskrifter, der fastsættes i medfør af  

 loven, kan der fastsættes straf af bøde for overtrædelse  

 af bestemmelser i forskrifterne.
 Stk. 3 og 4 bliver herefter stk. 4 og 5.
 9. Efter § 6 indsættes:
»§ 6 a.
Ret til at udføre sikkerhedsklassificerede  

 funktioner skal frakendes, når 1)	der ved tjenestens udførelse er blevet tilsidesat  

 væsentlige hensyn til jernbanesikkerheden, eller 2)	den pågældende har udført eller forsøgt at  

 udføre sikkerhedsklassificerede funktioner efter at have indtaget  

 spiritus eller andre bevidsthedsforstyrrende midler, jf. § 5 a,  

 stk. 1.
Stk. 2. Frakendelsen sker ubetinget, medmindre der foreligger  

 særligt formildende omstændigheder.
Ubetinget frakendelse sker  

 for et bestemt tidsrum af ikke under 6 måneder eller for bestandig.  

 Betinget frakendelse sker på vilkår, at den  

 pågældende i en prøvetid på indtil 3 år fra  

 endelig dom ikke udfører sikkerhedsklassificerede funktioner under  

 sådanne omstændigheder, at ret dertil skal frakendes.
 Stk. 3. Er en person, der enten har dansk indfødsret,  

 er bosat i den danske stat eller er ansat i en dansk jernbanevirksomhed eller  

 hos en dansk jernbaneinfrastrukturforvalter, i fremmed stat straffet for et  

 forhold, der bedømt efter denne lov ville have medført  

 frakendelse af ret til at udføre sikkerhedsklassificerede funktioner,  

 kan sådan frakendelse ske efter offentlig påtale her i  

 landet.
Stk. 4. Er en person, der har ret til at fremføre tog,  

 i medfør af færdselsloven frakendt retten til at føre  

 motordrevet køretøj ubetinget, kan Jernbanetilsynet, for det  

 tidsrum frakendelsen er sket, fratage den pågældende ret til at  

 fremføre tog, såfremt det strafbare forhold, for hvilket  

 vedkommende er dømt, begrunder en nærliggende fare for misbrug  

 af denne ret.
Den pågældende kan forlange fratagelsen indbragt  

 for domstolene.
Jernbanetilsynet skal i forbindelse med fratagelsen vejlede  

 den pågældende herom.« § 2 Loven træder i kraft den 1. juni 2002.
