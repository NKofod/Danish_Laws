Bekendtgørelse om fremstilling,  

 markedsføring og indførsel af fødevarer og  

 fødevareingredienser, der er behandlet med ioniserende  

 stråling1) (Bestrålingsbekendtgørelsen) I medfør af § 24, stk. 1, nr. 5, § 49, § 61, stk. 1, og § 78, stk.  

 3, i lov nr. 471 af 1. juli 1998 om fødevarer m.m.  

 (fødevareloven) fastsættes:
Formål og anvendelsesområde § 1. Bekendtgørelsen finder anvendelse  

 på fremstilling, markedsføring og indførsel af  

 fødevarer og fødevareingredienser, der er behandlet med  

 ioniserende stråling.
 Stk. 2. Ved ioniserende stråling forstås i  

 denne bekendtgørelse røntgenstråling,  

 neutronstråling, accelererede elektroner og gammastråling, men  

 ikke UV-belysning.
Stk. 3. Bekendtgørelsen finder ikke anvendelse  

 på 1)	fødevarer, der udsættes for ioniserende stråling  

 i forbindelse med brug af måle- og kontroludstyr, og 2)	bestråling af fødevarer, som tilberedes til patienter  

 med behov for sterile diæter under lægeligt tilsyn.
Stk. 4. Det er en betingelse for, at en fødevare  

 kan henføres under stk. 3, nr. 1, at den absorberede dosis ikke  

 overstiger 0,5 Gy, ved udstyr, der anvender neutroner, dog 0,01 Gy.
Det  

 maksimale strålingsenerginiveau må samtidig ikke overstige 10 MeV  

 ved røntgenstråling, 14 MeV ved neutroner og 5 MeV ved  

 øvrige stråletyper.
§ 2. Der gives kun tilladelse til bestråling  

 af fødevarer, hvis 1)	der kan godtgøres et rimeligt teknologisk behov, 2)	bestrålingen ikke indebærer nogen sundhedsmæssig  

 risiko og foretages på de anførte vilkår, 3)	det er til fordel for forbrugeren, og 4)	bestrålingen ikke træder i stedet for hygiejnisk  

 sundhedsmæssig praksis eller god fremstillingsmæssig eller  

 landbrugsmæssig praksis.
 Stk. 2. Fødevarer, der bestråles, skal  

 på tidspunktet for behandlingen være af frisk og sund  

 beskaffenhed.
Stk. 3. Fødevarebestråling må kun  

 foretages med henblik på 1)	at reducere hyppigheden af levnedsmiddelbårne sygdomme ved at  

 tilintetgøre sygdomsfremkaldende organismer, 2)	at hindre spild af fødevarer ved at forsinke eller standse  

 forrådnelsesprocesser og tilintetgøre  

 fordærvelsesorganismer, 3)	at mindske tab af fødevarer på grund af for tidlig  

 modning, vækst eller spiring eller 4)	at bekæmpe sådanne organismer i fødevarer, som er  

 skadelige for planter eller planteprodukter.
 § 3. Fødevarer må kun behandles med  

 følgende former for ioniserende stråling:
 1)	Gammastråler fra de radioaktive isotoper cobolt-60 og  

 cæsium-137.
 2)	Røntgenstråler fra anlæg med nominel energi  

 (maksimal kvanteeergi) på 5 MeV eller derunder.
 3)	Elektronstråler fra anlæg med en nominel energi  

 (maksimal kvanteenergi) på 10 MeV eller derunder.
Stk. 2. For hver fødevare, som det er tilladt at  

 bestråle, jf. bilag 2, fastsættes en maksimal tilladt  

 stråledosis.
Den maksimale stråledosis kan gives i deldoser, som  

 samlet ikke må overskride den maksimale stråledosis.
 Stk. 3. Strålebehandling må ikke anvendes  

 kombineret med en kemisk behandling, der tjener samme formål som  

 bestrålingen.
 Stk. 4. Den samlede gennemsnitlige absorberede dosis  

 beregnes som angivet i bilag 1.
 § 4. Materialer, der anvendes til emballering af  

 fødevarer, som skal bestråles, skal være egnede til  

 formålet.
Autorisation af bestrålingsanlæg og  

 føring af registre over bestråling § 5. Et bestrålingsanlæg autoriseres  

 af den fødevareregion, i hvis område anlægget er  

 beliggende.
 Stk. 2. Ved bestrålingsanlæg forstås i  

 denne bekendtgørelse både selve bestrålingsenheden og de  

 lokaler, hvori fødevarerne og fødevareingredienserne  

 håndteres i forbindelse med bestrålingen.
 Stk. 3. Det er en betingelse for meddelelse af  

 autorisation, at bestrålingsanlægget forinden er godkendt af  

 Statens Institut for Strålehygiejne i henhold til  

 strålebeskyttelseslovgivningen.
 § 6. For at kunne autoriseres skal et  

 bestrålingsanlæg opfylde følgende betingelser:
 1)	Anlægget skal opfylde kravene i den internationale kodeks for  

 drift af bestrålingsanlæg til behandling af fødevarer og  

 alle yderligere krav, der fastsættes inden for EU.
 2)	Der skal på anlægget udpeges en person som ansvarlig  

 for, at alle betingelser for at anvende behandlingen overholdes.
 Stk. 2. Herudover skal bestrålingsanlægget  

 opfylde alle øvrige krav i fødevarelovgivningen  

 vedrørende hygiejne m.v., som finder anvendelse på den  

 behandling og opbevaring af fødevarer, som foretages på  

 anlægget.
§ 7. Ved ansøgning om autorisation  

 indsendes oplysninger til fødevareregionen om  

 bestrålingsanlæggets indretning og drift, herunder arten af den  

 anvendte strålingskilde, arten af den anvendte dosiskontrol, procedurer  

 for egenkontrol m.v.
Fødevareregionen indhenter en udtalelse fra  

 Statens Institut for Strålehygiejne.
 § 8. På et autoriseret  

 bestrålingsanlæg skal der for hver ioniserende  

 strålingskilde føres et register over følgende  

 oplysninger for hvert behandlet parti fødevarer:
1)	Arten og mængden af de bestrålede fødevarer, 2)	hvilket parti fødevarerne tilhører, 3)	hvem der har givet ordre til strålebehandlingen, 4)	bestrålingsdato, 5)	emballagematerialer, der er anvendt under bestrålingen, 6)	data til kontrol af strålebehandlingen i overensstemmelse med  

 bilag 1, resultaterne af de udførte dosismålinger med  

 nærmere angivelse af specielt de øvre og nedre  

 grænseværdier for den absorberede dosis samt typen af ioniserende  

 stråling, 7)	henvisning til de indledende dosisvalideringsmålinger og 8)	modtageren af de behandlede fødevarer.
 Stk. 2. De registre, der er nævnt i stk. 1, skal  

 opbevares i fem år.
Import fra tredjelande § 9. En fødevare, der er behandlet med  

 ioniserende stråling, må kun indføres fra tredjelande,  

 hvis 1)	den opfylder betingelserne i denne bekendtgørelse, 2)	den ledsages af dokumenter, der indeholder navn og adresse på  

 de anlæg, hvor strålebehandlingen har fundet sted, samt de  

 oplysninger, der kræves efter § 8, og 3)	den er behandlet på et bestrålingsanlæg, der er  

 godkendt af Fællesskabet, og som er opført på De  

 Europæiske Fællesskabers liste over godkendte anlæg.
EF-liste over fødevarer, der tillades  

 bestrålet § 10. I henhold til Europa-Parlamentets og  

 Rådets direktiv 99/3/EF af 22. februar 1999 om opstilling af en  

 fællesskabsliste over levnedsmidler og levnedsmiddelingredienser, som  

 er behandlet med ioniserende stråling, er i bilag 2 opstillet en  

 fælles liste over de fødevarer, som det er tilladt at behandle  

 med ioniserende stråling.
I listen er desuden anført den dosis,  

 der maksimalt er tilladt til opnåelse af det tilsigtede  

 formål.
Straffebestemmelser § 11. Med bøde straffes den, der  

 overtræder §§ 2, 3, 4, 8 eller 9.
 Stk. 2. Herudover straffes med bøde den, der lader  

 fødevarer behandle med ioniserende stråling på  

 bestrålingsanlæg, som ikke er autoriseret.
Stk. 3. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttræden og overgangsbestemmelser § 12. Bekendtgørelsen træder i kraft  

 20. september 2000.
 Stk. 2. Samtidig ophæves bekendtgørelse nr.  

 12 af 16. januar 1985 om behandling af levnedsmidler og  

 levnedsmiddelingredienser med ioniserende stråling.
 Stk. 3. Fra 20. marts 2001 er det forbudt at  

 markedsføre og anvende bestrålede fødevarer, som ikke  

 opfylder kravene i bekendtgørelsen.
Fødevaredirektoratet, den 22. august  

 2000 Per H.
Kristiansen /Kit Eisner Bilag 1 Beregning af gennemsnitlig absorberet dosis Kapitel 1 DOSIMETRI Den samlede gennemsnitlige absorberede dosis Ved bestemmelsen af, om fødevarer, der er behandlet  

 med en samlet gennemsnitlig dosis på 10 kGy eller derunder, egner sig  

 til menneskeføde, kan det lægges til grund, at alle  

 strålingsfremkaldte kemiske virkninger i dette dosisområde er  

 proportionale med dosis.
 Den samlede gennemsnitlige dosis D er defineret med  

 følgende integral over varens samlede volumen:
D = 1: M ò  

  p(x,y,z) d (x,y,z) dV hvor M = den behandlede prøves samlede masse p = den lokale densitet i punktet (x,y,z) d = den lokale absorberede dosis i punktet (x,y,z) dV = dx dy dz: det uendeligt lille rumfangselement, som i praksis  

 repræsenteres ved brøkdele af rumfanget.
Den samlede gennemsnitlige absorberede dosis kan bestemmes direkte for  

 homogene produkter og for varer i løs vægt med homogen densitet  

 ved at fordele et passende antal dosismålere på vilkårlige  

 strategiske steder i hele varens rumfang.
På grundlag af den  

 således konstaterede dosisfordeling kan der beregnes et gennemsnit, og  

 dette er den samlede gennemsnitlige absorberede dosis.
Efter fastlæggelse af dosisfordelingskurvens form kendes også  

 minimums- og maksimumsværdiernes position.
Ved måling af  

 dosisfordelingen i disse to positioner i en serie prøver kan der  

 foretages et skøn over den samlede gennemsnitlige dosis.
I visse tilfælde vil middelværdien af de gennemsnitlige  

 minimums- og maksimumsdoser (Dmin og Dmax) give et godt skøn over den  

 samlede gennemsnitlige dosis.
I disse tilfælde bliver således den  

 samlede gennemsnitlige dosis ~ [Dmax + Dmin] : 2.
 Forholdet Dmax divideret med Dmin må ikke overstige 3.
Kapitel 2 PROCEDURER 1)	Inden rutinebestråling af en given kategori af  

 fødevarer påbegyndes på et bestrålingsanlæg,  

 konstateres minimums- og maksimumsdosernes position ved hjælp af  

 dosismålinger i hele varens volumen.
Disse valideringsmålinger  

 skal udføres et passende antal gange (f.eks. 3-5), således at  

 der tages hensyn til variationer i varens densitet og geometri.
 2)	Målingerne skal gentages ved enhver ændring af varen,  

 dens geometri eller bestrålingsforholdene.
3)	Under bestrålingen foretages der rutinemæssige  

 dosismålinger for at kontrollere, at dosisgrænserne ikke  

 overskrides.
Målingerne udføres ved at anbringe dosimetre i  

 minimums- eller maksimumspositionen eller i en referenceposition.
Dosen i  

 referencepositionen skal knyttes kvantitativt til maksimums- og  

 minimumsdosen.
Referencepositionen placeres i et passende punkt i eller  

 på varen, hvor dosisvariationerne er lave.
 4)	Der skal foretages rutinemæssig dosismåling af hvert  

 enkelt parti og med passende intervaller under behandlingen.
5)	Ved bestråling af en løbende strøm af  

 uemballerede varer kan minimums- og maksimumsdosernes position ikke  

 konstateres.
I stedet kan disses værdier bestemmes ved hjælp af  

 stikprøvemålinger i vilkårlige punkter.
 6)	Dosismålingerne foretages ved hjælp af anerkendte  

 dosimetrisystemer, og målingerne skal kunne henføres til  

 grundlæggende normer.
7)	Under bestrålingen skal der føres kontrol med de  

 relevante anlægsparametre, og disse skal registreres løbende.  

 For så vidt angår de radioaktive isotoper omfatter disse  

 parametre produktets fremføringshastighed og den tid, det tilbringer i  

 bestrålingszonen, samt positiv indikation af, at strålingskilden  

 befinder sig i den korrekte position.
For partikelacceleratoren omfatter  

 disse parametre produktets fremføringshastighed samt anlæggets  

 energiniveau, elektronstrøm og scanningsbredde.
Bilag 2 EF-liste over de fødevarer, som det er tilladt at  

 behandle med ioniserende stråling Fødevarekategori Den maksimale samlede gennemsnitlige absorberede dosis Tørrede aromatiske krydderier, herunder krydderurter 10 1)   

  Bekendtgørelsen indeholder bestemmelser, som gennemfører dele  

 af Europa-Parlamentets og Rådets direktiv 1999/2/EF af 22. februar 1999  

 om indbyrdes tilnærmelse af medlemsstaternes lovgivning om  

 levnedsmidler og levnedsmiddelingredienser, som er behandlet med ioniserende  

 stråling (EF-Tidende 1999 L 66, s. 16), samt af Europa-Parlamentets og  

 Rådets direktiv 1999/3/EF om opstilling af en fællesskabsliste  

 over levnedsmidler og levnedsmiddelingredienser, som er behandlet med  

 ioniserende stråling (EF-Tidende 1999 L 66, s. 24).
