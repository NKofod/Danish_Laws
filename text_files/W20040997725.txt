Klage  

 over vagtlæge i forbindelse med behandling efter kattebid Nævnet fandt grundlag for at kritisere vagtlægen for  

 hans behandling af patienten den 8. juni 2003.
Det var nævnets opfattelse, at bidskader fra hund eller  

 kat skal behandles med ekstra opmærksomhed, idet mundhulen og tænderne hos  

 hunde og katte huser bakterier, som kan være vanskelige at behandle.
Ved tegn  

 på komplikationer eller forsatte sårproblemer, var det nævnets opfattelse, at  

 der skal foretages genvurdering på lav tærskel.
Dette gælder ikke mindst  

 skader  

 i hånden, hvor de mange samlede strukturer hurtigt kan komme i fare, hvis en  

 betændelsestilstand breder sig i dybden.
 Nævnet lagde til grund, at der forelå en skademekanisme  

 (kattebid), som ofte giver anledning til infektionskomplikationer, at der var  

 gået cirka to uger, siden skaden var sket, samt at der fortsat forelå en  

 betændelsestilstand, og det var på denne baggrund nævnets opfattelse, at  

 patienten skulle have været visiteret videre til en vurdering på et sygehus.
