I medfør af § 2, litra b, d, 1. pkt., § 5, stk. 3, 1. pkt. samt § 7, stk. 4  i lov nr. 103 af 20. marts 1970 med senere  

 ændringer, jf.
lovbekendtgørelse nr. 230 af 5. april 1989 med de ændringer, der følger af lov nr. 357 af 1. juni 1990 om ændring af lov om Indkøbsforeninger for mindre jordbrugere, fastsættes:
 § 1.  Indkøb for foreningernes midler må kun ske til  

 medlemmer, der er ejere eller brugere af en landbrugsejendom, hvis grundværdi  

 ikke overstiger 400.000 kr. ved årsreguleringen pr. 1. januar 1990, eller  

 hvis areal ikke overstiger 35 ha.
 § 2.  Til et medlem af en indkøbsforening for mindre  

 jordbrugere må der ikke anvendes mere end 75.000 kr., til 2 medlemmer, der  

 hæfter solidarisk, dog indtil 100.000 kr., og til 3 eller 4 medlemmer, der  

 ligeledes hæfter solidarisk, indtil 150.000 kr.
 § 3.  Til indkøb til en fælles mekaniseringsforening  

 kan højst anvendes 750.000 kr., og ikke over 50.000 kr. pr. medlem.
 § 4.  Vedtægtsændringer i henhold til loven skal  

 stadfæstes af Jordbrugsdirektoratet.
 § 5.  Danske Indkøbsforeningers og de enkelte  

 indkøbsforeningers bøger og regnskaber skal revideres af en statsautoriseret  

 revisor eller registreret revisor for foreningernes regning.
 Stk. 2.  Jordbrugsdirektoratet fastsætter i en  

 revisions- og regnskabsinstruks nærmere regler for den i stk. 1 anførte  

 revision.
 § 6.  Denne bekendtgørelse træder i kraft den 11. juni  

 1990.
 Stk. 2.  Bekendtgørelse nr. 36 af 11. februar 1985 om  

 ændring af vedtægter m.m. for indkøbsforeningerne for mindre jordbrugere  

 ophæves.
