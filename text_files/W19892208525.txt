I forbindelse med en sag anlagt af eleven mod en virksomhed påstod  

 virksomhedens indehaver sig tillagt erstatning for tort i anledning af, at  

 klageren skal have udbredt rygter om indklagede og dennes familie.
Påstanden  

 blev ikke taget under behandling af nævnet, idet sådanne erstatningssøgsmål  

 henhører under de almindelige domstole.
I nævnet til behandling af tvistigheder mellem efg-elever og  

 praktikvirksomheder er der den 15. december 1989 på grundlag af vedtagelse i  

 nævnsmøde den 31. oktober 1989 i sag nr. 14/1989: Efg-elev A mod B v/C  

 (handel & kontor - butiksfaget) afsagt følgende KENDELSE: Mellem klageren, efg-elev A, adr., x-by, født den 23. januar  

 1969, og indklagede, B v/C, adr., x-by, blev den 17. juni 1987 oprettet en  

 uddannelsesaftale, hvorefter klageren skulle uddannes inden for handel &  

 kontor - butiksfaget med uddannelsesperiode fra den 15. august 1987 til den  

 14. august 1989. Efter et skænderi mellem parterne ophævede indklagede den 8.  

 maj 1989 uddannelsesaftalen.
 Herefter har klageren ved sin faglige organisation Handels- og  

 Kontorfunktionærernes Forbund i Danmark indbragt sagen for Tvistighedsnævnet  

 med påstand om, at indklagede tilpligtes at betale en erstatning, godtgørelse  

 m.v. med i alt 45.607 kr.
 Indklagede har påstået frifindelse og nedlagt selvstændig påstand om, at  

 klageren tilpligtes at betale 23.152,50 kr.
 Klageren har påstået frifindelse over for indklagedes selvstændige  

 påstand.
 Klagerens påstand er specificeret således:
Tilgodehavende løn for perioden Der er under sagen fremlagt en række lønkvitteringer og checkbilag  

 vedrørende udbetaling af løn til klageren.
Disse bilag omfatter ikke samtlige  

 lønudbetalinger.
Indklagede har oplyst, at de manglende bilag er bortkommet  

 under et indbrud.
D har som vidne under personligt fremmøde for nævnet bl.a. forklaret, at  

 hun, der er ufaglært, har været ansat i indklagedes blomsterforretning sammen  

 med klageren fra 1. marts til 15. maj 1989. Når den daglige leder, C, ikke  

 var til stede, sagde klageren flere gange til hende, at hun skulle »se  

 efter C«, medens klageren brugte telefonen.
Dette skete i perioder meget  

 hyppigt, navnlig når klageren »var uvenner med sin fyr«.
C åbnede  

 normalt forretningen om morgenen.
Et par gange om ugen forlod han derefter  

 forretningen og kom tilbage ud på eftermiddagen.
Indtil da var vidnet alene  

 med klageren i forretningen.
Hun har set, at klageren har givet varer til  

 venner og familie uden at modtage betaling.
Hun har bl.a. set, at klageren  

 har udleveret en rose.
Herudover har hun set, at klageren har medtaget en  

 blomsterbuket og nogle planter fra forretningen.
Der hang en seddel på en  

 væg, hvor personalekøb skulle noteres, men klageren havde ved de pågældende  

 lejligheder ikke skrevet noget.
Både vidnet og klageren fik lov til at gå i  

 byen i arbejdstiden, og det benyttede de sig begge af dagligt.
De spiste  

 frokost hver dag mellem 11.30 og 12.00. Vidnet var timelønnet og fik sin løn  

 udbetalt bagud hver den 1. i måneden.
Klageren har ved to lejligheder fået en  

 ekstra fridag i anledning af fødselsdage i familien, og de havde begge to  

 fridage i påsken.
I forbindelse med klagerens fratræden overværede hun en  

 samtale mellem C og klageren.
Klageren havde ved en fejl fået udbetalt 200  

 kr. for meget i løn.
Da C gjorde klageren opmærksom herpå, svarede klageren,  

 at hun »skyldte fand'me ikke ham noget, med alt det overarbejde hun  

 havde«.
Klageren kaldte også C for en »dum skid« og anvendte  

 andre tilsvarende udtryk.
C sagde intet, og det endte med, at klageren gik og  

 smækkede med døren.
C har under personligt fremmøde for nævnet bl.a. forklaret, at han, der er  

 daglig leder af indklagedes blomsterforretning, havde en samtale med klageren  

 den 8. maj 1989. Denne samtale forløb i det store hele som af vidnet D  

 forklaret.
Af denne grund ophævede han næste dag uddannelsesaftalen.
Klageren  

 har under sin ansættelse været forudlønnet, således at hun i begyndelsen af  

 en måned fik udbetalt løn for tiden fra den 15. i den pågældende måned til  

 den 14. i næstfølgende måned.
Den løn, klageren fik udbetalt den 8. maj 1989,  

 dækkede således perioden 15. maj til 14. juni.
Klageren har fået rigelig  

 frihed til at kompensere evt. overarbejde og forskudt tid.
Telefonregningen  

 var usædvanlig stor, indtil klageren fratrådte.
Efter de oplysninger D gav  

 herom, har han skønnet et beløb, som klageren bør betale.
Klageren har under personligt fremmøde for nævnet bl.a. forklaret, at hun  

 ikke har benyttet telefonen i større omfang.
Vidnet D brugte den derimod  

 meget.
Hun har ikke taget varer med hjem uden at notere dette på sedlen på  

 væggen, og hun har heller ikke udleveret varer til venner og familie uden  

 betaling.
Under samtalen den 8. maj 1989 anvendte hun ikke udtryk som  

 »dum skid« eller tilsvarende om C.
Hun ville ikke turde gøre dette.  

 Hun har under hele sin ansættelse været bagudlønnet, og lønnen blev ofte  

 udbetalt for sent.
Klageren har til støtte for sin påstand gjort gældende, at hun var  

 bagudlønnet, og at hendes vagtskema klart viser, at hun har haft overarbejde  

 og forskudt tid i et omfang, der svarer til hendes krav.
Hun har herudover  

 krav på refusion af transportudgifterne i forbindelse med skoleophold.
Da  

 indklagede med urette har afbrudt uddannelsesforholdet, har hun ligeledes  

 krav på en godtgørelse herfor.
De krav, der er rejst af indklagede, er i det  

 hele udokumenterede, og må derfor afvises.
Indklagede har gjort gældende, at uddannelsesaftalen med rette er ophævet  

 på grund af klagerens handlemåde under mødet den 8. maj 1989. Det fremgår af  

 de fremlagte lønafregninger m.v., at klageren var forudlønnet.
Hun har derfor  

 ikke krav på yderligere løn, men må derimod tilbagebetale den allerede  

 udbetalte løn for tiden 15. maj til 14. juni.
Klageren har under sin  

 ansættelse haft riglig frihed til at kompensere evt. overarbejde og forskudt  

 tid.
Transportudgiften i forbindelse med skoleophold er betalt til klageren.  

 Af D's forklaring fremgår, at klageren har anvendt forretningens telefon i  

 stort omfang, at hun har udleveret varer til familie og venner, og at hun har  

 medtaget varer fra forretningen til personligt brug, alt uden at notere  

 dette.
 Tvistighedsnævnet skal udtale:
 Efter de afgivne forklaringer må det lægges til grund, at indklagede efter  

 det under mødet den 8. maj 1989 passerede har været berettiget til at bringe  

 uddannelsesforholdet til ophør, således at der ikke tilkommer klageren  

 godtgørelse i anledning heraf.
Indklagede findes ikke ved fremlæggelse af lønsedler m.v. for en del af  

 perioden at have godtgjort, at klageren skulle være forudlønnet.
Herefter har  

 klageren krav på løn fra 15. april 1989.
 Den specifikation, som klageren har fremlagt vedrørende overarbejde og  

 forskudt tid, findes efter de afgivne forklaringer om klagerens frihed og  

 pauser under det daglige arbejde ikke i sin helhed at kunne lægges til grund.
 Efter en samlet bedømmelse finder nævnet, at der skønsmæssigt bør  

 tilkendes klageren i alt 10.000 kr. for ikke udbetalt løn og manglende  

 udbetaling af tillæg.
 Klagerens krav på feriegodtgørelse er ikke bestridt.
 Da indklagede ikke har godtgjort, at klageren har fået refunderet sine  

 transportudgifter i forbindelse med skoleophold, tages klagerens påstand  

 herom til følge.
 Herefter har klageren krav på betaling af i alt 24.138,50 kr.
 De af indklagede rejste krav om klagerens betaling for benyttelse af  

 telefon, betaling for udleverede varer til familie og venner og varer til  

 eget forbrug findes efter de afgivne forklaringer ikke dokumenterede på en  

 sådan måde, at der kan gives indklagede medhold i nogen af kravene.
 Det af indklagede rejste krav om erstatning for tort i anledning af, at  

 klageren skal have udbredt rygter om indklagede og dennes familie, kan ikke  

 tages under påkendelse af nævnet, men henvises til de almindelige domstole.
 Herefter frifindes klageren i det hele for den af indklagede nedlagte  

 påstand.
 THI BESTEMMES:
 Indklagede, B v/C, betaler inden 14 dage 24.138,50 kr. til klageren,  

 efg-elev A.
 Hver part bærer sine omkostninger.
