Cirkulære om aftale om tjenestetid mv. for fængselslærere/fængselsoverlærere Finansministeriet og Statstjenestemændenes  

 Centralorganisation II har den 17. juni 1996 indgået vedlagte aftale om  

 tjenestetid for fængselslærere/fængselsoverlærere.
 Cirkulæret har virkning fra den 1. august 1996.
 Bemærkninger til de enkelte bestemmelser.
Ad § 2. Arbejdsopgaver Lærernes arbejdsopgaver fremgår af bilag 1 til aftalen.  

 Det bemærkes, at bilaget ikke er udtømmende og at den rækkefølge, opgaverne  

 er  

 opført i, ikke er udtryk for en prioritering.
Ad § 3. Arbejdstid Aftalen forudsætter, at fængslerne som hidtil tilbyder  

 undervisningsaktiviteter hele året.
Der er således ikke tilstræbt nogen  

 ændring  

 af den hidtidige praksis for undervisningens fordeling over året.
Ad § 4. Arbejdets tilrettelæggelse Det er forudsat,  

 at lærerens arbejdstid planlægges i perioder af mindst 8 ugers varighed.  

 Læreren skal have meddelelse om arbejdsplanen i god tid, inden denne træder i  

 kraft og normalt senest 14 dage før ikrafttræden.
Arbejdsplanen skal  

 indeholde  

 meddelelse om, hvilke undervisningstimer læreren skal læse samt de  

 mødetidspunkter,  

 som læreren skal være til stede på institutionen til løsning af øvrige  

 opgaver.
 Eventuelle ændringer i arbejdsplanen, f.eks. som følge af  

 længerevarende aflysninger af undervisningen, skal meddeles læreren med et  

 efter den konkrete situation rimeligt varsel.
Det er forudsat, at planlægningen af lærerens arbejdstid  

 sker i samarbejde med læreren.
Tillidsrepræsentanten orienteres om den  

 konkrete  

 planlægning.
Tillidsrepræsentanten kan med ledelsen drøfte såvel generelle  

 principper for planlægning som den konkrete planlægning.
Ad § 5. Tjenestestedet Der er enighed mellem parterne om, at den øgede  

 tilstedeværelse skal styrke det tværfaglige samarbejde med de øvrige  

 personalegrupper og sikre bedre rammer for den individuelle kontakt mellem  

 læreren og den indsatte.
Dette er baggrunden for, at den aftalte  

 tilstedeværelse såvidt muligt skal opføres på lærerens arbejdsplan.
 Det er endvidere en forudsætning for anvendelse af  

 bestemmelsen, at læreren kan tilbydes de fornødne fysiske rammer til løsning  

 af  

 de pågældende opgaver.
 Ad § 7. Forberedelse mv.
 Det er forudsat, at den enkelte lærer selv tilrettelægger  

 forberedelse og efterbehandling af undervisningen og anvender den fornødne  

 tid  

 hertil.
 Med hensyn til pauser i tilknytning til undervisningen  

 skal det bemærkes, at der ikke med aftalen er forudsat nogen ændring af  

 hidtidig praksis.
Ad § 8. Opgaverettelse Opgaverettelse medregnes i lærerens arbejdstidsopgørelse  

 med de af Undervisningsministeriet fastsatte minuttal pr. opgave, for tiden:
Fagrække Fagtrin Arbejdstimer  

 pr. elev pr. modul Dansk Dansk 2 3,3 Dansk 1 3,3 som fremmedsprog 4,4 Matematik Matematik 2 3,3 Matematik 1 1,3 Engelsk Engelsk 2 1,3 Engelsk 1 1,3 Tysk Tysk 2 1,3 Tysk 1 1,3 Naturfag Naturfag 2 1,3 Naturfag 1 1,3 Tid til opgaverettelse beregnes på grundlag af det antal  

 elever, der har deltaget i undervisningen inden 4. undervisningsuge i  

 forløbet.
Ad § 9. Mundtlige prøver Efter stk. 3 skal læreren pr. prøve have medregnet  

 yderligere 2 timer.
En prøve kan omfatte flere hold på samme niveau, ligesom  

 samme prøve kan være fordelt over flere dage.
Ad § 9 og 10. Mundtlige og skriftlige prøver Bestemmelserne finder tilsvarende anvendelse, såfremt læreren  

 af skolen er udpeget som censor.
Ad § 11. Øvrige opgaver Der kan afsættes tid til tilrettelæggelse af særlige  

 undervisningsforløb i de specielle tilfælde, hvor rammerne for den  

 almindelige  

 tid til forberedelse af undervisningen, jf § 6, klart vil være utilstrækkelig  

 for en hensigtsmæssig varetagelse af disse opgaver.
Ad § 13. Omsorgsdage og bilag 3 Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført overarbejde.
 Ordningen er frivillig, således at det er den ansatte, der  

 vælger, om den ikke-afviklede frihed ved afspadseringsfristens udløb skal  

 honoreres efter de almindelige regler om overarbejdsbetaling eller  

 konverteres  

 til omsorgsdage.
Der kan fastsættes et maksimum for antallet af  

 afspadseringstimer, der kan omdannes til omsorgsdage.
Maksimum fastsættes af  

 ansættelsesmyndigheden, dog således, at de ansatte som minimum skal have  

 mulighed for at opspare 10 omsorgsdage.
 Ovennævnte bemærkninger til § 13 og bilag 3 erstattes  

 tilsvarende af bemærkninger til de regler om konvertering af ikke-afviklet  

 afspadsering, som Direktoratet for Kriminalforsorgen og de  

 forhandlingsberettigede  

 organisationer måtte indgå.
Finansministeriet, den 17. juni 1996 P.M.V.E.B.Mogens Esmarch AFTALE OM TJENESTETID MV.
FOR  

 FÆNGSELSLÆRERE/FÆNGSELSOVERLÆRERE Område § 1.  

  

 Aftalen omfatter fængselslærere/-overlærere ansat ved kriminalforsorgens  

 institutioner.
Arbejdsopgaver § 2.  



  

 Lærerens  

 arbejdsopgaver omfatter undervisning, pædagogisk/administrative opgaver samt  

 opgaver af mere tværfaglig karakter.
 Stk. 2.  

  

 Lærerens  

 arbejdsopgaver fremgår af bilag 1.
Arbejdstid § 3.  

  

 Den  

 årlige arbejdstid udgør 1924 timer, inkl. ferie og fridage.
Det skal  

 tilstræbes, at lærerens arbejdstid fordeles jævnt over året.
Arbejdets tilrettelæggelse § 4.  

  

 Tjenesten tilrettelægges normalt på hverdage, mandag til fredag.
 Stk. 2.  

  

 Den daglige  

 tjeneste skal så vidt muligt være samlet og kan ikke deles i mere end 3 dele.
 Stk. 3.  

  

 3-delt tjeneste  

 indgår i arbejdstidsopgørelsen med den faktiske udførte tjeneste, dog mindst  

 7,4 timer.
 Stk. 4.  

  

 Hvis læreren  

 indkaldes til ekstratjeneste med et varsel på mindre end 24 timer, indgår  

 denne  

 i arbejdstidsopgørelsen med mindst 3 timer.
Stk. 5.  

  

 Arbejdsdage, på  

 hvilke læreren er fraværende på grund af sygdom eller andet lovligt forfald,  

 indgår i arbejdstidsopgørelsen med den planlagte arbejdstid.
Hvis der ikke er  

 planlagt nogen arbejdstid, regnes med 7,4 timer pr. dag.
Ferie og  

 søgnehelligdage  

 indgår i arbejdstidsopgørelsen med 7,4 timer pr. dag.
Arbejdsstedet § 5.  

  

 Lærerens arbejdsopgaver bør fortrinsvis løses på institutionen.
Såfremt  

 læreren  

 ved aftale forpligter sig til at være til stede på institutionen under  

 løsning  

 af de i §§ 7 og 8 nævnte opgaver mindst svarende til gennemsnitlig 3 timer  

 pr.  

 uge (ekskl. pauser i tilknytning til undervisningen) indgår i lærerens  

 arbejdstidsopgørelse 30 timer pr. år.
Disse timer anses for medgået i  

 forbindelse med en øget og ikke planlagt kontakt til fængslets øvrige  

 personale  

 og til de indsatte.
For hver time gennemsnitlig pr. uge læreren herudover  

 forpligter sig til at være til stede, indgår yderligere 10 timer i  

 årsopgørelsen.  

 De 30 henholdsvis 10 timer nedsættes forholdsmæssigt, såfremt den aftalte  

 forpligtelse vedrører en kortere periode end normperioden.
 Stk. 2.  

  

 Lærerens  

 tilstedeværelse efter stk. 1 fastlægges efter drøftelse mellem læreren og  

 ledelsen under hensyntagen til den pædagogiske tilrettelæggelse af  

 undervisningen.  

 Tilstedeværelsen fastlægges såvidt muligt i tjenesteplanen.
 Stk. 3.  

  

 Såfremt læreren  

 undtagelsesvist pålægges at løse andre opgaver under tilstedeværelsen efter  

 stk. 1, indgår den medgåede tid i lærerens arbejdstidsopgørelse, jf. § 11.
Undervisning § 6.  

  

 Læreren tillægges normalt højst 664 timer og normalt mindst 500 timer årligt  

 til undervisning.
 Stk. 2.  

  

 Undervisning af  

 et hold indgår i lærerens arbejdstidsopgørelse med det for holdet i faget  

 planlagte antal undervisningstimer.
Stk. 3.  

  

 Meddeles en lærer  

 aflysning af undervisning senest arbejdsdagen før, den pågældende  

 undervisning  

 skulle have været givet, kan læreren, inden for 3 måneder efter aflysningen  

 har  

 fundet sted med et varsel på mindst 2 uger, pålægges at læse et tilsvarende  

 antal undervisningstimer.
Aflyses undervisning samme dag, kan læreren  

 pålægges  

 at løse andre opgaver i de aflyste timer.
 Forberedelse mv.
 § 7.  

  

 For  

 hver 60 minutters undervisning medregnes i lærerens arbejdstidsopgørelse  

 yderligere 60 minutter til forberedelse mv.
 Stk. 2.  

  

 Den efter stk. 1  

 medregnede tid medgår til løsning af de i bilag 1, punkt 2, anførte  

 arbejdsopgaver  

 samt pauser i tilknytning til undervisningslektionerne.
 Stk. 3.  

  

 Med virkning fra  

 det kalenderår hvori læreren fylder 60 år, kan læreren ud over den i stk. 1  

 medregnede  

 tid få medregnet yderligere 25 minutter for hver times undervisning, såfremt  

 han anmoder herom.
 I givet fald nedsættes det maksimale antal  

 undervisningstimer, jf. § 6, stk. 1, til 523 timer til undervisning årligt.  

 Arbejdstimer ud over den for normperioden fastsatte arbejdstid, jf. § 3,  

 afspadseres som nævnt i § 12, dog uden tillæg på 50 pct. § 12, stk. 4 finder  

 ikke anvendelse.
Opgaverettelse § 8.  

  

 Opgaverettelse ved prøveforberedende undervisning under AVU medregnes i  

 lærerens arbejdstidsopgørelse efter Undervisningsministeriets regler.
Mundtlige prøver § 9.  

  

 Lærerens tidsforbrug ved eksamination og censur ved mundtlige prøver beregnes  

 som antallet af elever, der har gennemført en mundtlig prøve ganget med den  

 tid  

 pr. eksamination, der er fastsat i Undervisningsministeriets regler om  

 undervisning og prøver inden for almen voksenuddannelse.
Elever, der  

 udebliver  

 fra prøven eller framelder sig senere end to døgn før dens afholdelse, indgår  

 ligeledes i beregningen.
 Stk. 2.  

  

 Hver time, der i  

 henhold til stk. 1 er beregnet til eksamination og censur ved mundtlige  

 prøver,  

 medregnes i arbejdstidsopgørelsen med 2 timer.
 Stk. 3.  

  

 Til eksamination  

 medregnes der herudover 2 timer pr. prøve, dog mindst 4 timer i alt pr. prøve  

 inkl. tid efter stk. 1 og 2.
Stk. 4.  

  

 Den i stk. 2 og  

 stk. 3 beregnede tid ydes for forberedelse af mundtlige prøver.
Der kan ikke  

 herudover ydes læreren tid til løsning af opgaverne i tilknytning til  

 mundtlige  

 prøver.
Skriftlige prøver § 10.  

  

 Lærerens tidsforbrug ved bedømmelse af skriftlige prøver medregnes i  

 arbejdstimer som antallet af gennemførte bedømmelser ganget med det  

 tidsforbrug  

 pr. bedømmelse, der er fastsat i Undervisningsministeriets regler om  

 undervisning og prøver inden for almen voksenuddannelse.
 Stk. 2.  

  

 Lærerens  

 tidsforbrug som vagt mv. ved skriftlig prøve medregnes i  

 arbejdstidsopgørelsen  

 med det faktiske tidsforbrug.
 Stk. 3.  

  

 Ved udarbejdelse  

 af interne skriftlige prøver i dansk og matematik medregnes i  

 arbejdstidsopgørelsen  

 10 henholdsvis 30 timer for hvert udarbejdet prøvesæt.
Øvrige opgaver § 11.  

  

 Ledelsen  

 fastlægger efter drøftelse med den pågældende lærer tidsforbruget til  

 pædagogiske,  

 administrative samt andre opgaver, jf. bilag 1, punkterne 4, 5 og 6.
Overarbejde § 12.  

  

 Overarbejde bør så vidt muligt undgås.
 Stk. 2.  

  

 Ved  

 overskridelse af den i § 3 fastsatte årlige arbejdstidsnorm godtgøres den  

 overskydende tid med frihed af samme varighed med tillæg af 50 pct.
 Stk. 3.  

  

 Erstatningsfrihed efter stk. 2 afvikles senest 3 måneder efter udløbet af  

 normperioden,  

 medmindre andet aftales mellem læreren og ledelsen.
Stk. 4.  

  

 Kan  

 erstatningsfriheden ikke gives inden den efter stk. 3 nævnte frist, ydes i  

 stedet overarbejdsbetaling.
Satsen for overarbejdsbetaling beregnes som  

 1/1924  

 af vedkommende lærers årsløn på udbetalingstidspunktet med tillæg af 50 pct.
Omsorgsdage § 13.  

  

 Lærerne omfattes af den aftale om konvertering af ikke-afviklet afspadsering  

 til omsorgsdage, som måtte blive indgået mellem Direktoratet for  

 Kriminalforsorgen og de forhandlingsberettigede personaleorganisationer.  

 Indtil  

 en sådan aftale er indgået, gælder de i bilag 3 optrykte bestemmelser herom.
Arbejdstidsopgørelse § 14.  

  

 Opgørelse af lærerens arbejdstid skal  

 ske hurtigst muligt og normalt senest 1 måned efter udløbet af normperioden  

 (året).
Særlige regler for så vidt angår projektlærere § 15.  

  

 For fængselslærere, der fungerer som projektlærere, jf. bilag 2, udgør  

 arbejdstiden  

 37 timer pr. uge, der fordeles på ugens 5 første dage.
Arbejde herudover  

 betragtes som overarbejde, der afvikles efter reglerne i § 12 og § 13, idet  

 dog  

 arbejdstiden opgøres månedsvis.
Eventuel erstatningsfrihed efter § 11, stk.  

 2,  

 skal afvikles inden 3 måneder.
 Stk. 2.  

  

 Aftalens §§ 5-11  

 finder ikke anvendelse for fængselslærere, der fungerer som projektlærere.
 Ikrafttræden mv.
 § 16.  

  

 Nærværende aftale træder i kraft 1. august 1996 og kan af hver af parterne  

 opsiges med 3 måneders varsel.
 Stk. 2.  

  

 Samtidig ophæves  

 aftale af 8. juli 1981 mellem Finansministeriet og Statstjenestemændenes  

 Centralorganisation II om tjenestetiden mv. for  

 fængselslærere/fængselsoverlærere.
København, den 17. juni 1996 Statstjenestemændenes Centralorganisation II Tommy  

 Agerskov Thomsen Finansministeriet P.M.V.
 E.B.
Mogens  

 Esmarch Bilag 3 Konvertering af ikke-afviklet afspadsering til  

 omsorgsdage Hvis erstatningsfrihed ikke har kunnet afvikles inden 3  

 måneder inden udløbet af normperioden, kan læreren i stedet for betaling  

 efter  

 § 12, stk. 4 vælge at få den ikke-afviklede frihed godskrevet som  

 omsorgsdage/-timer.
Stk. 2.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale af 26. juni 1995  

 om barsel, adoption og omsorgsdage.
Omsorgsdagene/-timerne afvikles efter  

 anmodning i overensstemmelse med reglerne i kapitel 4 i nævnte aftale.
 Stk. 3.  

  

 Afspadseringsfrihed, der efter bestemmelsen i stk. 1 er konverteret til  

 omsorgsdage/-timer,  

 kan ikke senere tilbageføres og godtgøres med overarbejdsbetaling.
Stk. 4.  

  

 Skolen kan  

 fastsætte et maksimum pr. medarbejder for antallet af overarbejdstimer, der  

 kan  

 konverteres til omsorgsdage/-timer.
Maksimum kan dog ikke fastsættes lavere  

 end  

 et timetal svarende til i alt 10 omsorgsdage.
