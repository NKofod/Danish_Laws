 Studieplanen har virkning fra august 1985.
 P.d.v.
 e.b.
Erik Nexelmann underv.insp.
1. Formål Afvikling af programmer i et datamatisk system foregår under overvågning  

 af og i interaktion med et større programkompleks, nemlig operativsystemet  

 eller driftssystemet.
 Aplikationsprogrammer afvikles altså i et miljø (run-time miljø), som er  

 defineret af operativsystemet eller rettere af operativsystemets run-time  

 funktioner - ofte benævnt kernel, monitor, executive eller supervisor.
 For personer, som arbejder med udvikling/vedligeholdelse af  

 operativsystemer og driftsprogrammel er en forståelse af strukturen og  

 principperne i operativsystemets komponenter essentiel.
I den traditionelle opfattelse af operativsystemet udgør run-time  

 funktionerne dog kun en lille - omend væsentlig - del af operativsystemets  

 samlede mængde af funktioner.
I den daglige drift udføres en lang række  

 opgaver: filhåndtering, servicefunktioner, oversættelse af kildeprogrammer,  

 administration af opgave-afvikling, job-accounting etc., som varetages af  

 programmer, som normalt også henregnes til operativsystemet.
 I den almindelige anvendelse af det datamatiske system er et kendskab til  

 disse funktioner og deres grænseflade til brugere og operativsystemets  

 run-time komponenter nødvendigt.
 Dette modul skal give den nødvendige baggrundsviden for at udnytte  

 operativsystemets faciliteter i forbindelse med udvikling og vedligeholdelse  

 af applikations-, og driftsprogrammel samt for at kunne arbejde med  

 effektivisering af driftssystemer og deres anvendelse.
 Gennem modulet vil operativsystemet blive anskuet fra forskellige  

 synsvinkler:
 - som et stykke mekanik set inde fra , hvor opbygning og intern  

 administration samt afhængighed af materiellets struktur og interaktion med  

 materiel belyses.
 - som en funktionel enhed set fra brugeren (først og fremmest programmøren  

 og operatøren), hvor funktioner, anvendelses- og kontaktmuligheder samt  

 kommunikation belyses.
 - som et produktionsapparat set fra »datamat-ejeren«, hvor  

 anvendelsesmuligheder og begrænsninger, ønsker om sikkerhed og effektiv  

 udnyttelse belyses.
2. Indhold De emner, som modulet omhandler, kan opsummeres i nedenstående  

 hovedpunkter med angivelse af den omtrentlige tidsmæssige fordeling, hvormed  

 de indgår i forelæsningstimerne punkt timer --------------------------------------------------------------------- a.
Introduktion 3 b.
Operativsystemets materielmæssige forudsætninger 3 c.
Procesbegrebet 5 d.
Operativsystemets opbygning og struktur 16 e.
Driftsrapport 3 f.
Systemeffektivisering 3 g.
Distribuerede systemer 6 h.
Data- og programsikkerhed 3 a.
INTRODUKTION Formål Dette emne tager sigte på at foretage en afgrænsning af modulet, dels  

 gennem en definition af begrebet operativsystem og dels gennem en overordnet  

 redegørelse for formålet med og behovet for operativsystemer.
Endvidere  

 præsenteres gængse begreber og terminologi.
Mål Den studerende skal kunne redegøre for operativsystemets hovedopgaver samt  

 udviklingen indenfor operativsystemer.
Emner Definition af og formål med operativsystemer.
 Hvorfor man studerer operativsystemer.
 Operativsystemets hovedopgaver.
 Den historiske udvikling.
 Fremtidens operativsystemer.
b.
OPERATIVSYSTEMETS MATERIELMÆSSIGE FORUDSÆTNINGER Formål Behandlingen af dette emne sigter på at redegøre for de konsekvenser for  

 udformning af operativsystemets run-time og øvrige maskinnære funktioner, som  

 materiellets virkemåde og strukturen i materiel-opbygningen har.
Mål Den studerende skal kunne klassificere forskellige karakteristiske  

 egenskaber ved aktivt arbejdende og passivt benyttede komponenter i  

 materiellet samt redegøre for sammenkoblingsmuligheder og de deraf følgende  

 grænseflader og anvendelsesmuligheder/restriktioner.
Emner Det datamatiske systems komponenter og deres karakteristika.
 Distribuering af komponenter: processorer, perifere enheder, lager.
 Sammenholdningsarkitekturer og grænseflader: centraliseret arkitektur,  

 shared bus, ringe, ethernets etc.
 Diskussion af arkitekturens konsekvenser for udformning af  

 operativsystemets funktioner.
 Interrupt begrebet.
c.
PROCESBEGREBET Formål Ved afvikling af en pålagt opgave påhviler det operativsystemet at  

 overvåge og medvirke ved udførelse af de arbejdsprocesser, som indgår i  

 opgaven samt at tilvejebringe det nødvendige grundlag for disse processers  

 udførelse.
 Dette emne tager sigte på at indføre begreber og formelle  

 beskrivelsesværktøjer, som kan benyttes ved beskrivelse og diskussion af  

 operativsystemets run-time funktioner.
Mål Den studerende skal kunne redegøre for væsentlige problemstillinger med  

 relation til procesudførelse i et datamatisk system samt kunne diskutere og  

 demonstrere forskellige løsninger på disse problemstillinger.
Emner Processer og procesbeskrivelser.
 Sekventielle og parallelle processer.
 Ægte og simuleret parallellitet.
 Interaktion og kommunikation mellem processer.
 Synkronisering: monitorer, semaforer, co-rutiner.
d.
OPERATIVSYSTEMETS OPBYGNING OG STRUKTUR:
Formål Dette emne tager sigte på at gennemgå principperne i den interne styring i  

 operativsystemet samt at klarlægge sammenhængen mellem proces-udførelse og  

 materiel-anvendelse.
Endvidere diskuteres: materiel-arkitekturens betydning  

 for udformningen af operativsystemets interne styring og materielanvendelse.
Mål Den studerende skal kunne identificere og beskrive operativsystemets  

 komponenter, samt kunne illustrere strukturen i den interne styring af  

 operativsystemet.
 Den studerende skal kunne redegøre for operativsystemets behov for adgang  

 til perifere enheder, systemets interaktion med disse og materielstrukturens  

 betydning set i relation hertil.
Emner Ressourcer og ressourceallokering.
 Deadlock.
 Processor-allokering.
 Administration af lager.
 Filadministration.
 Enhedsadministration.
e.
DRIFTSRAPPORTERING Formål Emnet skal belyse det behov, der er for at måle et anlægs faktiske forbrug  

 til en enkelt opgave og dets samlede ydeevne samt give en indsigt i de  

 muligheder og begrænsninger, der er til stede for målinger i et anlæg.
Mål Den studerende skal kunne vælge metoder til at registrere bestemte typer  

 af et datamatisk systems aktiviteter ud fra givne kriterier.
 Den studerende skal kunne analysere operativsystemets faciliteter til  

 driftsrapportering samt kunne forestå ændringer og udvidelser til denne  

 rapportering i et givent system.
Emner Accountingsystemer.
 Hardware- og software monitorer.
 Målinger på materiel.
f.
SYSTEMEFFEKTIVISERING.
Formål Undervisningen skal vise hvordan resultatet fra målinger på et datamatisk  

 system kombineret med afprøvningsmetoder kan anvendes til effektivisering af  

 systemet.
Mål Den studerende skal kunne analysere et driftssystem, for med passende  

 målemetoder, at kunne påvise flaskehalse.
 Den studerende skal kunne forestå ændringer i driftssystemet, dvs.  

 materiel og programmel, således at udnyttelsen optimeres ved en bestemt  

 driftsstrategi.
Emner Modeller.
 Standardopgaver.
 Benchmark.
g.
DISTRIBUEREDE SYSTEMER.
Formål At diskutere de materielle og programelle forudsætninger for  

 distribuering.
Specielt vil nogle mulige konsekvenser af den igangværende  

 distribueringstendens for udformning af operativsystemets funktioner blive  

 behandlet.
Mål Den studerende skal kunne vurdere, hvilke konsekvenser en distribuering af  

 datakræfter har for udformningen af et operativsystem.
Emner Distribuerede systemers grundelementer Datanet Netværksoperativsystemer h.
DATA- OG PROGRAMSIKKERHED.
Formål Undervisningen skal anskueliggøre de mulige fejlkilder i materiel og  

 driftsprogrammel samt vise de fejlprocedurer, man kan vente i  

 operativsystemer.
Mål Den studerende skal kunne formulere kravspecifikationer til  

 sikkerhedsfunktioner i et driftssystem.
 Den studerende skal kunne analysere sikkerhedsgraden i et givet  

 driftssystem.
Emner Fejltyper.
 Fejldiktering.
 Fejlbehandling.
 Sikkerhedsprocedure.
 MTBF.
