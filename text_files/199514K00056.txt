Nr BTL 56 Betænkning over Forslag til lov om sektorforskningsinstitutioner   

 Nr L 56 1995-96, 1. samling Afgivet af Forskningsudvalget Afgivet: 19951208 Udvalget har behandlet lovforslaget i nogle møder og har herunder stillet  

 spørgsmål til forskningsministeren, som denne har besvaret skriftligt.
 Endvidere har udvalget modtaget en skriftlig henvendelse fra Dansk  

 Magisterforening.
 Et af udvalgets spørgsmål til forskningsministeren og dennes svar herpå er  

 optrykt som bilag til betænkningen.
Udvalget lægger vægt på, at der med vedtagelsen af lov om  

 sektorforskningsinstitutioner skabes et væsentlig bedre grundlag for at  

 etablere en stillingsstruktur på disse institutioner, hvor forskere ansættes  

 efter tilsvarende kvalitetsmål og vilkår som på universiteterne, således at  

 grundlaget for større mobilitet imellem de to typer af offentlige  

 forskningsmiljøer tilvejebringes.
Det er derfor med tilfredshed, udvalget  

 konstaterer, at der er optaget forhandlinger imellem AC og Finansministeriet  

 om stillingsstrukturen.
Statens arkiver, biblioteker og museer (ABM-området) er ikke omfattet af  

 denne lov.
Forskningsministeren har oplyst, at kulturministeren vil udarbejde  

 en særlig lov for disse institutioner.
Udvalget lægger vægt på, at denne lov  

 om forskning på ABM-området på tilsvarende måde vil skabe grundlag for, at  

 disse institutioners forskere ansættes på tilsvarende vilkår, som det kommer  

 til at ske i sektorforskningsinstitutionerne under hensyntagen til de  

 eventuelle forskelle, der måtte være med hensyn til behov og forudsætninger.
 Stillingsstrukturen på sektorforskningsområdet og på institutioner  

 omfattet af kulturministerens lov om forskning på ABM-området forudsættes  

 udformet således, at den omfatter samtlige stillingskategorier inden for det  

 videnskabelige personale.
 Kulturministeren opfordres til med loven for arkiver, biblioteker og  

 museer at tilskynde institutionerne til at tilrettelægge forskningen, så  

 forskningen bliver en synlig aktivitet, hvorom der hersker åbenhed og  

 overskuelighed.
Endelig opfordres de enkelte ministre, der har ansvaret for  

 sektorforskningsinstitutioner, der ikke fra starten omfattes af samtlige  

 lovens paragraffer (typisk en undtagelse fra bestyrelsesbestemmelsen), til så  

 hurtigt som muligt at få dem omfattet.
Såfremt vanskelighederne findes i den  

 eksisterende tilrettelæggelse af aktiviteterne, opfordres ministrene til at  

 ændre tilrettelæggelsen, eventuelt gennem en opdeling i henholdsvis forskning  

 og myndighedsudøvelse m.v., således at også disse forskningsaktiviteter  

 hurtigst muligt omfattes af alle paragraffer i loven.
 Følgende statslige forskningsinstitutioner er kun delvis omfattet af  

 lovforslaget:
- Arbejdsmiljøinstituttet - Kort- og Matrikelstyrelsen - Levnedsmiddelstyrelsen - Statens Seruminstitut - Statens Veterinære Institut for Virusforskning - Statens Veterinære Serumlaboratorium - Forsvarets Forskningstjeneste Følgende statslige forskningsinstitutioner er ikke omfattet af  

 lovforslaget:
- Center for Udviklingsforskning - Dansk Udenrigspolitisk Institut - Det danske Center for Menneskerettigheder.
 Herefter indstiller udvalget lovforslaget til vedtagelse  

 uændret.
Sonja Mikkelsen (S) Poul Andersen (S) Helen Beim (S) Inger Bierbaum (S)  

 Lis Greibe (S) Kjeld Rahbæk Møller (SF) fmd.
Elsebeth Gerner Nielsen (RV)  

 Hardy Hansen (S) Jørn Jespersen (SF) Mariann Fischer Boel (V) Anders Mølgaard  

 (V) nfmd.
Tove Fergo (V) Henning Urup (V) Jens Jørgensen (KF) H.P.  

 Clausen (KF) John Vinther (KF) Niels Højland (FP)Enhedslisten,  

 Centrum-Demokraterne, og Dansk Folkeparti havde ikke medlemmer i  

 udvalget.
Bilag Et af udvalgets spørgsmål til forskningsministeren og dennes svar herpå Spørgsmål 14:
»Hvis en sektorforskningsinstitutions formål skal ændres (§ 2, stk.  

 2), skal Folketinget da informeres og høres på lige fod med andre  

 interesserede parter?» Svar:
Her skal jeg bekræfte det svar, som jeg gav på talerstolen i Folketinget  

 ved lovforslagets 1. behandling: »Den minister, der på grund af  

 forskellige forhold måtte søge at ændre formålet i vedtægten for en  

 sektorforskningsinstitution, må sørge for, at der i den generelle høring også  

 indgår en høring af det relevante folketingsudvalg.« For at det ikke skal blive glemt, vil jeg indføje denne forpligtelse i den  

 bekendtgørelse, som jeg efter lovforslagets § 2, stk. 2, skal udarbejde om de  

 generelle regler for vedtægternes indhold.
