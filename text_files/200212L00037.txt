Fremsat den 24. oktober 2002 af  

 socialministeren (Henriette Kjær) Forslag til Lov om ændring af lov om social  

 service (Garanti for social behandling for  

 stofmisbrug) § 1 I lov om social service, jf. lovbekendtgørelse nr.  

 755 af 9. september 2002, foretages følgende ændringer:
 1. I § 85 indsættes som  

stk. 2-5:
» Stk. 3. En person, der er visiteret til behandling,  

 kan vælge at blive behandlet på et andet offentligt  

 behandlingstilbud eller godkendt privat behandlingstilbud af tilsvarende  

 karakter som det, der er visiteret til efter stk. 1.
 Stk. 4. Fristen efter stk. 2 kan fraviges, hvis  

 personen vælger at blive behandlet i et andet offentligt eller godkendt  

 privat behandlingstilbud end det, amtskommunen har visiteret til efter stk.  

 1.
Stk. 5. Retten til at vælge efter stk. 3 kan  

 begrænses, hvis hensynet til vedkommende taler herfor.« § 2 Loven træder i kraft den 1. januar 2003.
Bemærkninger til lovforslaget Almindelige bemærkninger Med dette lovforslag fremlægger regeringen de  

 nødvendige ændringer af § 85 i lov om social service til  

 gennemførelse af en garanti for sociale behandlingstilbud til  

 stofmisbrugere.
Der henvises til forarbejderne til lov nr. 453 af 10. juni  

 1997 om lov om social service (L 228 1996-1997): Folketingstidende 1996-1997,  

 Till.
A 4904, Till.
A 4855, FF 6072, Till.
B 1176, FF 7861, Till.
B 1426, FF  

 8297, Till.
C 822.
 Garantien indebærer en ret for stofmisbrugeren til  

 at modtage og en pligt for amtskommunen til at tilbyde sociale  

 behandlingstilbud, som skal iværksættes senest 14 dage efter  

 henvendelsen til amtskommunen med ønske om at komme i behandling.
 Lovforslaget tillægger endvidere en ret for  

 stofmisbrugeren til at vælge mellem offentlige og private godkendte  

 behandlingstilbud af tilsvarende karakter som det, amtskommunen har visiteret  

 til.
Retten til, at der iværksættes et  

 behandlingstilbud senest 14 dage efter henvendelsen, gælder i forhold  

 til det tilbud, som amtskommunen anviser.
Vælger stofmisbrugeren at  

 blive behandlet i et andet behandlingstilbud, end det amtskommunen tilbyder,  

 vil det ikke altid være muligt for amtskommunen at  

 iværksætte en behandling indenfor 14 dage.
Det foreslås  

 derfor, at fristen kan fraviges, hvis personen vælger at blive  

 behandlet i et andet offentligt eller godkendt privat behandlingstilbud.
Retten til frit at vælge behandlingstilbud  

 gælder alle stofmisbrugere.
Retten kan dog begrænses, hvis  

 hensynet til stofmisbrugerens fysiske eller psykiske tilstand taler  

 herfor.
Den politiske følgegruppe  

 (Narkofølgegruppen) med repræsentanter fra Folketingets  

 satspuljepartier, de amtskommunale parter, Sundhedsministeriet og  

 Socialministeriet, der fulgte udviklingen på stofmisbrugsområdet  

 i perioden 1995-1998, fandt overordnet vedrørende ventelister og  

 ventetider, at der maksimalt burde gå 14 dage, inden et  

 behandlingstilbud iværksættes.
Den nye narkofølgegruppe,  

 som blev nedsat i slutningen af 2000, anmodede til belysning af den  

 kvalitative udvikling på stofmisbrugsområdet bl.a. amtskommunerne  

 om oplysninger om, hvorvidt der pr. oktober 2001 var ventelister til  

 stofmisbrugsbehandling i amtskommunen og hvor lang tid, der i gennemsnit  

 går, fra en stofmisbruger henvender sig til det besluttede  

 behandlingsforløb iværksættes.
Seks amtskommuner samt  

 Københavns Kommune oplyste, at der sammenlagt stod 75 personer  

 på venteliste til døgnbehandling for stofmisbrug, og 281  

 personer stod på venteliste til ambulant/dagbehandling.  

 Undersøgelsen viste, at det i de fleste amtskommuner ikke var  

 ualmindeligt, at der gik omkring fire uger fra henvendelsestidspunktet til  

 behandlingen iværksættes.
Regeringen ønsker at forstærke indsatsen for  

 de svageste i samfundet.
Med fremlæggelsen af handlingsprogrammet  

  "Det fælles Ansvar" i marts 2002 søger regeringen at  

 skabe et gennembrud i indsatsen, der sikrer de svageste grupper en  

 meningsfuld tilværelse.
 Et af initiativerne i handlingsprogrammet er  

 indførelse af en behandlingsgaranti til stofmisbrugere, der gerne vil  

 i behandling i det sociale system.
Der er ikke tale om en indholdsmæssig ændring  

 eller udvidelse af målgruppen for amtskommunernes forpligtelse efter  

 servicelovens § 85. Den tætte sammenhæng mellem den sociale  

 og medicinske behandling forudsættes videreført uændret.  

 Overførsel af domfældte til alternativ afsoning i sociale  

 behandlingsinstitutioner i medfør af straffuldbyrdelseslovens  

 § 78 følger servicelovens almindelige regler om visitation og  

 finansiering af udgifter ved behandlingen.
Indsatte i kriminalforsorgens  

 fængsler og arresthuse er ikke omfattet af lovforslaget.
 Den sociale behandlingsindsats på  

 stofmisbrugsområdet er beskrevet i Socialministeriets vejledninger af  

 10. marts 1998 om den sociale indsats for de mest udsatte voksne og af 12.  

 december 2001 om grundtakstfinansiering af sociale serviceydelser.
Handlingsprogrammet »Det fælles Ansvar« indeholder som et  

 nyt initiativ en udvidelse af DANRIS-systemet, der foretager registreringer  

 og dokumentation af behandlingsforløb samt kvalitet og effekt af de  

 forskellige behandlingsformer for stofmisbrug, med henblik på at  

 rehabiliterings- og informationssystemet omfatter hele landet inden for de  

 næste 4 år.
Med DANRIS-systemet skabes et redskab til, at  

 kommuner og amtskommuner vil kunne matche stofmisbrugere til den behandling,  

 der er optimal for den enkelte misbruger.
 Socialministeren vil i medfør af bestemmelsen i  

 servicelovens § 110 a fastsætte regler om indhold, omfang og  

 udførelse af tilbud på stofmisbrugsbehandlingsområdet.
Økonomiske og administrative konsekvenser for stat, kommuner og  

 amtskommuner Lovforslaget er et led i den del af aftalen om  

 udmøntningen af satsreguleringspuljen for 2002, der vedrører  

 indførelse af en behandlingsgaranti for stofmisbrugere, der  

 ønsker behandling.
Spørgsmålet om finansiering af en  

 sådan behandlingsgaranti indgik i forhandlingerne mellem regeringen og  

 amtskommunerne om amternes økonomi for 2003, hvor regeringen og  

 Amtsrådsforeningen var enige om, at indførelse af en  

 behandlingsgaranti for motiverede stofmisbrugere vil være et  

 væsentligt skridt i retning af at forbedre indsatsen for denne gruppe.  

 Det aftaltes, at regeringen i forlængelse af den seneste  

 satspuljeaftale vil drøfte finansieringen med satspuljepartierne i  

 efteråret 2002, og at garantien vil være omfattet af  

 DUT-princippet.
Det skønnes, at der som led i indførelse af  

 behandlingsgarantien er behov for oprettelse af døgnbehandlingspladser  

 til yderligere 100 personer om året og dagbehandlingspladser til  

 yderligere 300 personer pr. år.
Endvidere afsættes i en  

 overgangsperiode på to år 10 mill. kr. hvert år til blandt  

 andet de merudgifter, der er forbundet med at tilrettelægge mere  

 effektive sagsbehandlingsprocedurer.
Herudover er der administrative  

 merudgifter ved at nedsætte sagsbehandlingstiden.
Endvidere  

 afsættes i en overgangsperiode på to år 10 mill. kr. hvert  

 år til blandt andet de merudgifter, der er forbundet med at  

 tilrettelægge mere effektive sagsbehandlingsprocedurer.
De økonomiske konsekvenser af forslaget  

 skønnes i alt at blive på 76,8 mill. kr. i 2003 og i 2004 og  

 66,8 mill. kr. i årene herefter.
Heraf skønnes merudgifterne for  

 amterne at blive på 72,4 mill. kr. i 2003 og i 2004 og på 63,4  

 mill. kr. i årene herefter.
For kommunerne skønnes merudgifterne  

 at blive på 4,3 mill. kr. i 2003 og i 2004 og 3,3 mill. kr. i  

 årene herefter.
 De økonomiske konsekvenser forhandles med de  

 kommunale parter.
Økonomiske og administrative  konsekvenser for erhvervslivet Lovforslaget vurderes ikke at have økonomiske eller  

 administrative konsekvenser for erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ingen EU-retlige aspekter.
Ligestillingsmæssige konsekvenser Lovforslaget skønnes ikke at have  

 ligestillingsmæssige konsekvenser.
Høring Statsministeriet, Finansministeriet, Erhvervs- og  

 Selskabsstyrelsen, Indenrigs- og Sundhedsministeriet,  Justitsministeriet,  

 Ligestillingsafdelingen, Den Sociale Ankestyrelse, Amtsrådsforeningen,  

 Kommunernes Landsforening, Københavns Kommune, Frederiksberg Kommune,  

 Socialchefforeningen, Advokatrådet, Den Danske Dommerforening,  

 Foreningen af Politimestre i Danmark, Dansk Selskab for Addiktiv Medicin, Den  

 Almindelige Danske Lægeforening, Dansk Psykiatrisk Selskab, Dansk  

 Psykologforening, Dansk Socialrådgiverforening,  

 Socialpædagogernes Landsforbund, Landsforeningen for  

 Socialpædagoger, Landsforeningen af Opholdssteder og  

 Skolebehandlingstilbud, Forbundet af Offentligt Ansatte, Center for  

 Rusmiddelforskning, Centerlederforeningen, Formidlingscentret for Socialt  

 Arbejde, Sammenslutningen af boformer efter servicelovens § 94,  

 Brugerforeningen for aktive stofmisbrugere, Landsforeningen af  

 væresteder for stofafhængige og tidligere stofafhængige  

 (LVS), Landsforeningen for Human Narkobehandling, Landsforeningen af  

 Pårørende til Stofmisbrugere og Rådet for Socialt  

 Udsatte.
Vurdering af konsekvenser af lovforslaget Positive konsekvenser/ Mindreudgifter Negative konsekvenser/ merudgifter Økonomiske konsekvenser for stat,  

 kommuner og amtskommuner Ingen 76,8 mill. kr. i 2003, 76,8 mill. kr. i2004, 66,8 mill. kr. i 2005 og 66,8 mill. kr.i 2006 Administrative konsekvenser for stat,  

 kommuner og amtskommuner Der henvises til de almindelige  

 bemærkninger Der henvises til de almindelige  

 bemærkninger Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige konsekvenser for  

 borgerne Ingen Ingen Administrative konsekvenser for  

 borgerne Ingen Ingen Forholdet til EU-retten Lovforslaget indeholder ingen EU-retlige  

 aspekter.
Bemærkninger til lovforslagets  

 enkelte bestemmelser Til § 1 Der er ikke med lovforslaget tilsigtet nogen  

 indholdsmæssig ændring af ansvar og kompetence efter  

 servicelovens § 85.
Med lovforslaget får amtskommunen en  

 pligt til at tilbyde social behandling for stofmisbrug inden for en frist  

 på 14 dage.
Fristen regnes fra den første personlige henvendelse  

 med ønske om behandling.
 Det er amtskommunerne, der er ansvarlige for såvel  

 den socialfaglige som den medicinske behandling af stofmisbrugere.  

 Amtskommunerne kan delegere visitationskompetencen til kommunalbestyrelsen.  

 Delegation er sket  til følgende kommuner: Aalborg, Fredericia,  

 Odense, Randers og Århus.
 Den amtskommunale behandlingstilrettelæggelse skal  

 koordineres med den kommunale plan efter servicelovens § 111, med  

 henblik på at tilvejebringe en sammenhængende og  

 helhedsorienteret indsats.
Den sociale behandling efter servicelovens  

 § 85 forudsætter en socialpædagogisk eller psykologisk  

 funderet indsats i et forløb, som fastlægges i forbindelse med  

 handleplanen, så vidt muligt i samarbejde med brugeren og evt.  

 pårørende.
Behandlingen beror på motivation og  

 frivillighed.
Den sociale behandling, der ofte vil foregå parallelt med  

 eller i forlængelse af en lægelig behandling, fx psykiatrisk  

 eller medicinsk, vil, afhængig af årsagen til  

 funktionsnedsættelsen og det metodiske udgangspunkt, have store  

 variationer og forskellige grader af intensitet.
Behandling efter  

 servicelovens § 85 hviler på en beslutning om et individuelt  

 forløb i overensstemmelse med en udarbejdet behandlingsplan.
Tilbud om  

 rådgivning eller enkeltstående samtaler kan ikke opfattes som  

 social behandling.
I de 14 dage bør andre tilbud være  

 tilgængelige for stofmisbrugeren, da det er vigtigt at fastholde  

 motivationen og den etablerede kontakt.
Amtskommunen har pligt til  

 løbende at følge det konkrete behandlingstilbud.
Hvis behovet i  

 perioden ændrer sig fx således, at det rigtige tilbud viser sig  

 at være et døgn- og ikke dag-/ambulant tilbud, har amtskommunen  

 pligt til at ændre tilbuddet.
Med forslaget pålægges amtskommunen at  

 sørge for, at stofmisbrugere, der ønsker behandling for  

 stofmisbrug får et behandlingstilbud, der skal iværksættes  

 senest 14 dage efter henvendelsen.
Det vil ikke altid være muligt at  

 foretage en faglig udredning og forberedelse af sagen inden for 14 dage  

 eksempelvis i tilfælde, hvor der skal indhentes oplysninger om  

 tidligere behandlinger og hospitalsindlæggelser.
Endvidere  

 medfører udeblivelser fra aftaler, at tidsfristen forlænges  

 tilsvarende.
Såfremt yderligere udredning er påkrævet skal  

 dette fremgå af behandlingsplanen.
I udredningsperioden bør andre tilbud være  

 tilgængelige for stofmisbrugeren, da det er vigtigt at fastholde  

 motivationen og den etablerede kontakt.
Amtskommunen har pligt til  

 løbende at følge det konkrete behandlingstilbud.
Hvis behovet i  

 perioden ændrer sig fx således, at det rigtige tilbud viser sig  

 at være et døgn- og ikke dag-/ambulant tilbud, har amtskommunen  

 pligt til at ændre tilbuddet.
 Behandlingstilbuddene kan omfatte  

 døgntilbud, dag-/ ambulante tilbud, helst med differentierede  

 målsætninger, ambitions- og kravniveau.
Amtskommunen skal udfra stofmisbrugerens  

 forudsætninger, ønsker og behov vurdere, hvilket  

 behandlingstilbud, der vil være mest hensigtsmæssigt for den  

 enkelte.
Døgnbehandling anvendes til stofmisbrugere, der i  

 afgrænsede perioder har behov for miljøskift og en mere massiv  

 og struktureret påvirkning, ofte i forbindelse med forsøg  

 på at opnå stoffrihed.
Dag-/ ambulant behandling er  

 karakteriseret ved, at behandlingen finder sted i tilknytning til  

 stofmisbrugerens sædvanlige miljø. Dag-/ ambulant behandling kan  

 være mere eller mindre intensiv afhængig af behov, og den kan  

 være understøttet af substitutionsbehandling.
Dag-/ ambulant  

 behandling indeholder altid rådgivning, som kan suppleres med  

 forskellige former for samtale, psykoterapi m.v. enkeltvis eller i  

 grupper.
Efter bestemmelsen i det foreslåede  

 stk. 3 tillægges stofmisbrugere, der er visiteret til behandling, en  

 ret til at vælge mellem offentlige behandlingstilbud og private  

 behandlingstilbud, der er godkendt efter servicelovens § 94 a.
Det  

 konkrete valg skal være i overensstemmelse med den amtskommunale  

 visitation og den udarbejdede behandlingsplan.
Fristen for tilbud inden for  

 14 dage gælder kun i forhold til amtskommunens tilbud.
Vælger  

 stofmisbrugeren at blive behandlet i et andet behandlingstilbud end det, der  

 er visiteret til, vil det ikke altid være muligt for amtskommunen at  

 iværksætte en behandling indenfor fristen.
 Hvis amtskommunen ikke kan iværksætte det  

 besluttede behandlingsforløb på amtets egne behandlingstilbud  

 eller på de godkendte, private behandlingssteder, amtskommunen  

 sædvanligvis benytter, er amtskommunen forpligtet til at sørge  

 for, at stofmisbrugeren kan blive indskrevet i et andet offentligt eller  

 godkendt behandlingstilbud, der kan realisere det besluttede  

 behandlingsforløb indenfor den fastsatte frist på 14 dage fra  

 henvendelsen.
 Amtskommunen kan informere om behandlingsmuligheder, der  

 kan udgøre alternativer til den behandling, amtskommunen tilbyder.
 Amtskommunen har pligt til at føre tilsyn med det  

 konkrete behandlingsforløb også i de tilfælde, hvor  

 stofmisbrugeren optages i et behandlingstilbud beliggende i en anden  

 amtskommune.
Retten til at vælge efter lovforslagets stk. 3  

 gælder for alle stofmisbrugere.
Imidlertid kan der ikke ses bort fra,  

 at der kan være forhold, der i enkelte tilfælde gør det  

 nødvendigt at fravige dette udgangspunkt.
 Som det fremgår af lovforslagets stk. 5 kan adgangen  

 til frit at vælge derfor begrænses for stofmisbrugere, hvis  

 hensynet til stofmisbrugerens fysiske eller psykiske tilstand taler  

 derfor.
Med undtagelsesbestemmelsen er der taget hensyn til  

 situationer, hvor stofmisbrugere med psykoser, svære karakterafvigelser  

 eller egentlig psykiatriske lidelser i nogle tilfælde kan savne evnen  

 til at træffe et rationelt valg i en sådan grad, at  

 stofmisbrugerens valg ikke tilgodeser behandlingsbehovet.
Eller situationer,  

 hvor stofmisbrugeren savner evnen til at overskue eller gennemføre et  

 meningsfyldt behandlingsforløb.
 Klage over afslag på behandling efter servicelovens  

 § 85, herunder manglende iværksættelse af tilbud senest 14  

 dage efter henvendelsen til amtskommunen, kan indbringes for det sociale  

 nævn.
Til § 2 Det foreslås, at loven træder i kraft den 1.  

 januar 2003.
Bilag Gældende formulering Lovforslaget § 1 § 85.
 I lov om social  

 service, jf. lovbekendtgørelse nr. 844 af 24. september 2001,  

 foretages følgende ændringer:
 1. I § 85 indsættes som  

stk. 2-5:
» Stk. 3. En person,  

 der er visiteret til behandling, kan vælge at blive behandlet på  

 et andet offentligt behandlingstilbud eller godkendt privat behandlingstilbud  

 af tilsvarende karakter som det, der er visiteret til efter stk. 1.
 Stk. 4. Fristen efter  

 stk. 2 kan fraviges, hvis personen vælger at blive behandlet i et andet  

 offentligt eller godkendt privat behandlingstilbud end det, amtskommunen har  

 visiteret til efter stk. 1.
 Stk. 5. Retten til at  

 vælge efter stk. 3 kan begrænses, hvis hensynet til vedkommende  

 taler herfor«.
