Nævnet  

 fandt, at bladet burde have efterprøvet de alvorlige beskyldninger mod de  

 omtalte medlemmer af trossamfundet først og fremmest ved at have søgt at  

 forelægge oplysningerne for dem, ligesom bladet burde have udvist større  

 kritik  

 over for de anvendte kilder.
Bladet havde groft tilsidesat god presseskik på  

 disse punkter, og virkningen blev forstærket af overskriften i en af  

 artiklerne.  

 Nævnet udtaler derfor sin alvorlige kritik.
Overskrifterne  

 på to artikler havde ikke dækning i artiklernes indhold, og nævnet udtalte  

 sin  

 kritik af denne tilsidesættelse af god presseskik.
Da bladet ikke havde  

 godtgjort rigtigheden af de udsagn, som overskrifterne indeholdt, havde  

 klager  

 endvidere krav på genmæle.
Kendelse  

 fra Pressenævnet i sag 2004-6-69 Trossamfundet Jehovas Vidner har ved advokat Palle Melchior  

 Jensen klaget til Pressenævnet over en række artikler i perioden fra den 29.  

 april til 11. maj 2004, idet man finder, at god presseskik er tilsidesat.
Der  

 er endvidere klaget over, at Ekstra Bladet har afvist at bringe et genmæle i  

 anledning af en række artikler i samme periode.
I en forsideoverskrift den 29. april 2004 hed det:   

  

 Hun afslører de satans vidner  JEHOVA-TOP  

 SKJULER SEX-MISBRUG AF BØRN  

  

 .
I en artikel samme dag, der bar overskriften  

   

  

 JEHOVA-LEDERE VIL HA´ SEX  

  

 , hed  

 det i en underrubrik Jehova-børn tør ikke fortælle far og mor om  

 overgreb.
 I artiklen hed det:
 23-årige M.P. har i sine 22 år som Jehovas Vidne oplevet hele  

 fem tilfælde af seksuelle overgreb mod mindreårige veninder.
 En ti-årig pige i Trige ved Århus blev misbrugt i en længere periode  

 af sin egen bedstefar, som er en af menighedens såkaldte ældste.
En 7-årig pige i Sydjylland blev misbrugt i syv år af sin  

 bedstefar.
Sagen blev opdaget, men bedstefaderen blev aldrig straffet, selvom  

 alle i menigheden kendte til udåden.
 En ældste i Køge misbrugte sin egen ti-årige datter og hendes  

 veninde i en periode på tre år.
Det er overgreb, som ingen konsekvenser har haft for de  

 skyldige.
Overgreb, som pigerne ikke vil fortælle til de voksne.
Kun M og de  

 fortrolige veninder fik historierne at høre.
 - Vi turde ikke sig det højt i menigheden af frygt for at blive  

 udstødt eller komme i unåde, fortæller M, der i dag er trådt ud af Jehovas  

 Vidner og bor i Århus.
KYSSE-LEG M har også selv spillet hovedrollen i en af de ældstes seksuelle  

 tilnærmelser.
Hun var 12 år og skulle have sin voksendåb. Øvede sig i Jehovas  

 Vidners regler sammen med en af menighedens ældste.
Det foregik i kælderen  

 under menighedens rigssal i Thorshavn på Færøerne.
 M skulle svare på spørgsmål, som den ældste gav hende.
- På et tidspunkt bad han mig om at komme og sætte mig på  

 skødet.
Så sagde han, at jeg skulle kysse ham, hver gang jeg fik et  

 spørgsmål.  

 Og når jeg svarede rigtigt måtte han kysse mig.
Sådan sad vi i halvanden  

 time.  

 Han holdt mig om livet og kyssede løs.
Sagde at fordi han var en af de  

 ældste, så kyssede Gud mig gennem ham, fortæller hun.
- I dag føler jeg klart, at det var optakten til noget endnu  

 mere ubehageligt.
Måske voldtægt.
 Det femte reelle overgreb, M kender til, var fuldbyrdet og blev  

 begået mod en færøsk pige af den samme ældste, som legede kysse-leg med M.
SKAMMEDE SIG M turde ikke fortælle sine forældre eller andre i menigheden om  

 episoden.
- Jeg var blevet opdraget til, at de ældste altid har ret.
Hvis  

 nogen anklager en ældste, vil de andre i menigheden sige, at det er  

 anklageren  

 selv, der har skylden.
Jeg skammede mig over kyssene flere år efter.
Jeg  

 troede, der var noget galt med mig, for den ældste har jo altid ret, fordi  

 han  

 er udvalgt af Gud, siger hun.
- Jehovas Vidner sætter reglerne over mennesket.
De er dybt  

 dobbeltmoralske.
Jeg opfordrer alle Jehovas Vidner til at kæmpe mod  

 hemmelighedskræmmeriet. I artiklen var indsat et uddrag fra bladet Vagttårnet, hvori  

 det hed:
Hvis et medlem af menigheden som har tilbagevendende  

 hallucinationer og fortrængte minder om børnemisbrug henvender  

 sig til de  

 ældste, vil man som regel udvælge to ældste der kan yde hjælp.
Disse ældste  

 bør  

 venligt opmuntre vedkommende til i første omgang at fokusere på at få  

 bearbejdet  

 de følelsesmæssige problemer.
Navnene på dem der mistænkes for børnemisbrug  

 skal holdes strengt fortroligt. I en anden artikel samme dag med overskriften   

  

 TI STILLE OM SEX-MISBRUG  

  

  hed det:
 Sex-overgreb på børn er tabu i Jehovas Vidner.
 De over 20.000 registrerede vidner er pålagt streng tavshed om  

 sex-misbrug inden for egne rækker, hvis overgrebet er sket for år tilbage.
 Kun hvis et Jehova-barn nu og her udsættes for et konkret  

 sex-overgreb, råder man officielt forældre og vidner til at gå til  

 myndighederne.
- Det er rigtigt.
Vi skelner skarpt mellem et konkret overgreb,  

 der kan konstateres nu og her  og de såkaldte fortrængte  

 minder om seksuelt  

 misbrug i fortiden, siger talsmanden for Jehovas Vidner, Erik Jørgensen.
- Vi vil ikke have sladderkampagner om den slags.
Derfor har vi  

 ganske bestemte forholdsregler, siger den øverste Jehova-boss i Danmark,  

 landstjener  

 Jørgen Larsen, til Ekstra Bladet.
GLEMMEBOGEN Sex-misbrug over for et barn, som senere hen dukker op i barnets  

 bevidsthed, kalder Jehovas-organisationen konsekvent for  

 hallucinationer  

 eller fortrængte minder, dvs. falske erindringer.
 - Står vi overfor dette fænomen, gælder de regler, vi  

 formulerede i vores blad Vagttårnet i 1995, bekræfter talsmand Erik  

 Jørgensen.
 I artiklen med titlen Trøst til dem med nedslået ånd fraråder  

 man håndfast Jehovamedlemmer at gå til politiet med anklager mod en krænker  

   

 også selv om man har mistanke om, at krænkeren stadig misbruger børn  

 seksuelt.
 Tror en person, at hun eller han engang er blevet sex-misbrugt  

 af et andet Jehova-medlem, må vedkommende ikke træffe forhastede  

 beslutninger  

 og gå til politiet, men skal henvende sig til sin menigheds  

 ældste, dvs.  

 ledere.
 Med tiden vil du måske affinde dig med, at sagen går i  

 glemmebogen,  

 hedder det.
FORTROLIGT Et Jehova-medlem, der har hallucinationer om et tidligere  

 sex-misbrug, skal holde navnet på krænkeren strengt fortroligt.
 Hvis den anklagede benægter, kan menighedens ældste intet gøre   

 krænkeren er dermed uskyldig, står der i teksten.
 Og selv om den krænkede part kan stille med endnu er person, der  

 mener sig sex-misbrugt af samme krænker, vil Jehova-organisationen intet  

 gøre.
 Politiet vil med andre ord aldrig få kendskab til sådan en sag.
 - Vi fæster ingen lid til såkaldte fortrængte minder om  

 sex-misbrug af børn, siger talsmand Erik Jørgensen.
- Derimod råder vi til, at man går til politiet, hvis én af vore  

 egne tilstår et konkret og aktuelt overgreb.
Og vi råder også til, at man går  

 til de sociale myndigheder, hvis man har konkret mistanke om, at ens barn nu  

 og  

 her udsættes for seksuelt misbrug.
- Vi fordømmer på det kraftigste sex-overgreb på børn, siger  

 Jehova-talsmanden. I en forsideoverskrift den 30. april 2004 hed det   

  

 D afslører årelangt børnemisbrug hos Jehovas  

 Vidner  DE VOLDTOG OS PÅ SKIFT  

  

 .
I en artikel samme dag, der bar  

 overskriften   

  

 JEHOVAPIGE FIK BARN MED  

 SIN FAR  

  

 , hed det en underrubrik Det blev kaldt ældste-møder.
Jeg tror,  

 min far var med til at arrangere dem og stillede mig til rådighed for at  

 indynde sig.
Han ville så gerne selv være ældste.
 I artiklen hed det:
 39-årige D.T. husker stadig, den første gang hun blev misbrugt  

 af sin egen far.
Jeg havde en lyseblå kjole med perlemorsknapper på.
Jeg var  

 omkring tre år.
Det gjorde frygteligt ondt.
 Misbruget, der var kombineret med tæv og psykisk terror mod hele  

 familien, stod på, indtil D var 13 år.
FØDTE PÅ SPISEBORDET Da fødte hun sin fars barn på spisebordet i stuen.
Hun husker,  

 at faren tog den sunde, grædende baby med ud i køkkenet.
- Så blev der pludselig stille.
Som om nogen havde trykket på en  

 knap.
 Ingen har nogensinde sagt det højt, men jeg ved, min far dræbte  

 mit barn.
Barneliget er ikke blevet fundet.
Og D fik sine forældres  

 strenge ordrer om ikke at nævne fødslen med et eneste ord.
 Drabet kom først frem i medierne, da D.T.s bog Overgreb  Han  

 stjal min barndom udkom i oktober 2003.
 Her beskriver hun sine frygtelige barndomsoplevelser, og Ds  

 søskende bekræfter den omfattende vold og incest.
SYSTEMATISK SEX-MISBRUG D.T. overværede som barn, hvordan fem børn på skift blev  

 misbrugt og voldtaget af en gruppe på op til fem Jehova-ledere, de  

 ældste.  

 Hun var selv det femte barn.
- Det blev kaldt ældste-møder.
Jeg tror, min far var med til at  

 arrangere dem og stillede mig til rådighed for at indyde sig.
Han ville så  

 gerne selv være ældste.
I dag husker D stadig navnene på de fire andre børn, der var med  

 til ældste-møderne, som kunne vare i flere timer.
Alle blev de misbrugt  

 jævnligt  

 i den periode, hvor D var mellem fem og tolv år.
Tre af børnene, der nu er i  

 30erne, er stadig medlemmer af Jehovas Vidner.
 Hvad der foregik på ældste-møderne, blev 30 år senere meldt til  

 politiet, som dog har droppet efterforskningen, da der er gået for mange år i  

 mellemtiden.
Mere vil D ikke fortælle.
Det er kun få måneder siden, at  

 medlemmer af hendes tidligere menighed belemrede hendes familie med uønskede  

 breve,  

 besøg og telefonopkald.
TAVSE VIDNER I Ds verden fylder farens sexmisbrug dog mest.
Men hun fortalte  

 det aldrig til nogen uden for familien.
Tavsheden var udbredt i det lille  

 samfund  

 i Himmerland.
- Hverken jeg selv, min mor eller mine søskende fortalte andre,  

 at min far misbrugte mig.
Dels var det et lukket samfund, hvor problemer blev  

 dysset ned, dels var vi frygteligt bange for min far, der en dag bankede mig,  

 til jeg kastede blod op, fordi jeg havde forsøgt at fortælle en lærer om det.
Og så var der jo menigheden, hvor den slagt åbenbart blev  

 stiltiende accepteret.
De var jo flere, der gjorde det.
INGEN AT GÅ TIL Viden om, at børnemisbrug ikke kun gjaldt hende selv, men flere  

 børn, betød, at D.T. ikke anede, hvem hun skulle gå til.
For hvem i hendes  

 lille verden var for eller imod børnemisbrug? Og hvor kunne hun søge trøst? - Som alle andre gik jeg til møder hos Jehovas Vidner tre gange  

 om ugen.
Jeg kunne ikke forstå, hvordan de ældste kunne belære os om, at vi  

 skulle være gode ved hinanden, når min far og andre gjorde mig ondt. I en artikel den 1. maj 2004, der bar overskriften   

  

 FAR MISBRUGTE MIN DATTER  

  

 , hed det i en  

 underrubrik Jehova-bedstefar forgreb sig på 11-årigt barnebarn i tre  

 år.
 I artiklen hed det:
 Verden gik i stå for en 35-årig mand fra Nordjylland, da hans  

 11-årige datter i januar fortalte ham, at hendes farfar igennem de sidste tre  

 år har befamlet hende omkring kønsorganerne.
 Pigens farfar har det meste af sit liv været medlem af Jehovas  

 Vidner.
 - Jeg troede med det samme på min datter, og min far indrømmede  

 da også straks, hvad han havde gjort, fortæller manden.
 - Hvis han havde været inde i min datter på en eller anden  

 måde, ville jeg ha slået ham ihjel, fortæller han.
Manden anmeldte omgående sin far til politiet.
Han fik vist en  

 video-overvåget afhøring af barnebarnet, og så kom en, for sønnen,  

 overraskende  

 reaktion.
DER SKER SGU IKKE NOGET - Han så videoafhøringen af min datter, hvorefter han ikke var  

 bleg.
Næ, han blev sur og irriteret.
Min datter havde sagt, det stod på i tre  

 år.
Han påstod, at hun løj.
At det kun vare foregået i to år, fortæller  

 manden,  

 der af hensyn til sin datter ikke ønsker at stå frem.
Århus Politi bekræfter, at Jehova-disciplen er sigtet for  

 sex-misbrug af den lille pige.
Ekstra Bladet har kontaktet den sigtede, der  

 bor  

 i en mindre by nær Århus, men manden ønsker ikke at tale med bladets reporter  

 og smækker resolut røret på.
Ekstra Bladet har de sidste par dage fortalt om andre tilfælde  

 af seksuelt betonede overgreb fra Jehovas Vidner.
Og sigtelsen for seksuelle  

 krænkelser af barnebarnet har angiveligt ikke haft nogen indflydelse på hans  

 fortsatte medlemskab af sekten, mener sønnen.
- Der sker sgu ikke noget.
De holder jo hånden over hinanden,  

 siger han stærkt irriteret.
 Det glæder ham dog, at faderens arbejdsplads, Århus Sporveje,  

 nok ikke affinder sig med situationen.
 - Jeg håber ikke, han beholder sit job som chauffør, siger han.
VILLE UNDGÅ NYT OVERGREB Overgrebene fandt sted, når familien med jævne mellemrum besøgte  

 bedsteforældrene i deres hjem uden for Århus.
Og med udsigten til endnu et  

 besøg i begyndelsen af det nye år, ville datteren tilsyneladende ikke være  

 med  

 mere.
 - Jeg tror egentlig, hun havde fået nok, fortæller han.
 - Vi har aldrig ladet børnene tilbringe ferier alene sammen med  

 mine forældre, dertil har jeg egentlig aldrig stolet nok på min far, siger  

 han  

 og fortæller, at hvis der tidligere har været et køligt forhold til  

 forældrene,  

 så er det nu iskoldt.
Den lille pige fortalte, at hun har været bange for, at  

 forældrene ville blive sure på hende.
Derfor tog det hende så lang tid at få  

 det frem.
Hun er kommet i terapi, men er ifølge faderen en stærk pige.
 - Jeg forklarede min far, at hvis han nogensinde tager kontakt  

 til min familie igen, så smadrer jeg ham.
 - Han ville nemlig gerne sige undskyld til min datter, men det  

 får han aldrig lov til, siger manden.
Ud af en søskendeflok på otte er kun én Jehovas Vidne.
Og  

 faderen er kun en lille lus i sekten, siger sønnen.
- Som ung besøgte han en prostitueret, hvilket man fandt ud af.  

 Og så kan det være svært at nå nogle vegne hos Jehovas Vidner, siger  

 han. I artiklen var indsat et uddrag fra bladet Vagttårnet, hvori det  

 hed:
Hvis et medlem af menigheden som har tilbagevendende  

 hallucinationer og fortrængte minder om børnemisbrug henvender  

 sig til de  

 ældste, vil man som regel udvælge to ældste der kan yde hjælp.
Disse ældste  

 bør  

 venligt opmuntre vedkommende til i første omgang at fokusere på at få  

 bearbejdet  

 de følelsesmæssige problemer.
Navnene på dem der mistænkes for børnemisbrug  

 skal holdes strengt fortroligt Hvis anklagen benægtes må de ældste forklare den der er  

 fremkommet med anklagen at de ikke kan gøre mere, og menigheden vil fortsat  

 betragte  

 den anklagede som uskyldig.
Bibelen siger at der skal være to eller tre  

 vidner  

 inden de ældste kan gribe ind. (2 Korinther 13:1/1 Timoteus 5:19) Selv hvis  

 der  

 er mere end én som kan mindes at være blevet misbrugt af samme  

 person, er  

 grundlaget stadig for spinkelt til at de ældste kan basere deres afgørelser  

 herpå uden yderligere beviser.
 Til uddraget var knyttet teksten Dette uddrag fra bladet  

 Vagttårnet afslører Jehovas Vidners tusind år gamle  

 forestillinger om voldtægt.
 I en artikel den 2. maj 2004, der bar overskriften   

  

 JEHOVA-TOP DÆKKEDE OVER VOLDTÆGTSMAND  

  

 ,  

 hed det i en underrubrik Jeg blev indkaldt til intimt forhør og  

 stemplet som  

 dårligt selskab, fortæller A, der blev voldtaget som 13-årig.
 I artiklen hed det blandt andet:
A var kun 13 år, da hun på et sommerstævne i Jehovas Vidner  

 blev voldtaget af et 20-årigt vidne.
Voldtægtsforbryderen, som hun kendte i  

 forvejen, var søn af en af den syge sekts ældste.
- Voldtægten resulterede i, at jeg fra talerstolen for øjnene af  

 alle mine kammerater blev stemplet som dårligt selskab.
Manden fik en mild  

 irettesættelse for at have haft sex med en pige før ægteskabet.
Han har i dag  

 kone og børn og er stadig med i Jehovas Vidner, fortæller A.H., der i dag er  

 40  

 år og bor i nordsjællandske Græsted.
 Den 4. maj 2004 bragte Ekstra Bladet en artikel med overskriften  

   

  

 EFTER EKSTRA BLADETS AFSLØRINGER   

 Flertal i Folketinget vil ophæve forældelsesfrist i sager om sex-misbrug af  

 børn  POLITISK PRES PÅ JEHOVAS VIDNER  

  

 .
 I artiklen hed det blandt andet:
Det skal aldrig være for sent at anmelde, at et barn er blevet  

 misbrugt seksuelt.
Forældelsesfristen ved seksuelt misbrug af mindreårige  

 står  

 for fald.
Ikke holdbart Efter at Ekstra Bladet har kunnet afsløre, at Jehovas Vidner  

 dækker over sex-overgreb mod børn, ser det ud til, at et forslag om at fjerne  

 fristen vil kunne samle bredt flertal i Folketinget.
 I en artikel den 6. maj 2004, der bar overskriften   

  

 SÆTTER SIG OVER LOVEN  

  

 , hed det i en  

 underrubrik Sexmisbrugte børn prisgives for Jehovas Vidners skyld  

  det skal  

 se rent og uskyldigt ud.
 I artiklen hed det blandt andet:
 Jehovas Vidner sætter organisationens omdømme over lov og ret.
 Det mener Kristian Molbo, der er formand for Støttegruppen for  

 tidligere Jehovas Vidner.
 I sit virke ser han jævnligt eksempler på, hvordan vidnerne af  

 frygt for dårligt omdømme tilsidesætter folk, der har været udsat for vold  

 eller misbrugt.
Ikke uddannede Han bliver bakket op af en nuværende Jehova-leder, som Ekstra  

 Bladet har talt med.
- For få år siden var det snarere reglen end undtagelsen at  

 skjule ting som vold og incest.
Vi gjorde det for at være loyale mod  

 organisationen, siger lederen, der ønsker at være anonym- - Min grundholdning har altid været, at vi har pligt til at gå  

 til rette myndighed og erkende, at vi ikke er uddannede til at behandle disse  

 meget komplicerede sager.
Det synspunkt har mødt megen modstand, men i dag  

 støtter flere og flere op om den holdning. Den 8. maj 2004 hed det i en forsideoverskrift   

  

 JEHOVA-SEKTEN skjuler sex-misbrug af børn   

 FORGYLDES AF SKATTEPENGE  

  

  I en leder samme dag, der bar overskriften   

  

 De satans vidner II  

  

 , hed det blandt andet:
 Vi har her i avisen over de seneste uger fortalt om flere  

 tilfælde, hvor sekten har undladt at anmelde kriminelle forhold blandt  

 medlemmerne til politiet.
De satans vidner, som ser igennem fingre med grove seksuelle  

 overgreb mod børn, bliver således måned efter måned og år efter år beriget af  

 den danske stat. I en artikel samme dag med overskriften   

  

 HER ER JEHOVAS PENGETANK  

  

  hed det i en underrubrik DEN SATANS  

 SEKT: Skjuler sex-misbrug af børn, men forgyldes af skatteyderne.
 I artiklen hed det blandt andet:
 Danmark yder indirekte omfattende statsstøtte til Jehovas  

 Vidner, der notorisk skjuler sexmisbrug af børn, fordi de anser beretninger  

 om  

 incest for at være hallucinationer.
 I en rubrik samme dag, der bar overskriften   

  

 SAGEN KORT  

  

 , hed det blandt andet:
 Ekstra Bladet har gennem de seneste uger skrevet stribevis af  

 artikler om, hvordan Jehovas Vidner med begrundelser hentet i Biblen  

 opfordrer  

 sine medlemmer til at undlade at anmelde kriminelle forhold, herunder  

 sexmisbrug af børn.
 Den 9. maj 2004 bragte Ekstra Bladet en artikel med overskriften  

   

  

 JEHOVAS VIDNER PÅ KANT MED GRUNDLOVEN   

 Men det må være op til anklagemyndigheden at bevise det, siger den radikale  

 Niels Helveg Petersen  

  

 .
 I artiklen hed det blandt andet:
 Jehovas Vidner balancerer på kanten med grundloven.
 Det mener De Radikales kirkepolitiske ordfører, Niels Helveg Petersen:
 - Det er umiddelbart min opfattelse, at Jehovas Vidners holdning  

 til kriminelle forhold som sexmisbrug af børn strider mod grundlovens  

 paragraf  

 67.
 - Men jeg mener, det må være op til anklagemyndigheden at bevise  

 det, før vi kan reagere og for eksempel fratage dem deres privilegier som  

 godkendt trossamfund, siger Niels Helveg Petersen.
 Den 11. maj 2004 hed det i en forsideoverskrift   

  

 Jehova-toppens hemmelige ordre:  

 SEX-OVERGREB SKAL TIES IHJEL  

  

 - Afsløring: Se dokumentet der beviser de  

 satans vidners ondskab.
 I en artikel samme dag, der bar overskrifterne BØRNENE  

 FANTASERER: Gamle sager om sex-misbrug er bare hallucinationer,  

 lyder  

 hemmelig instruks til sektlederne og   

  

 JEHOVA-ORDRE:  

 HOLD MUND OM OVERGREB  

  

 , hed det blandt andet:
 I en hemmelig instruks til lokale ledere over hele Danmark har  

 toppen i Jehovas Vidner indskærpet, at sex-overgreb på børn, som først kommer  

 frem flere år senere, skal ties ihjel.
 I det hemmelige papir, en såkaldt handlingsplan fra maj 2003,  

 bliver de lokale ældsteråd overalt i landets ca. 200 menigheder belært om,  

 hvordan de skal håndtere sager om sexmisbrug af børn.
Lad gamle sager gå i  

 glemmebogen Punkt fem i den hemmelige instruks henviser til gamle regler,  

 der blev trykt i Jehova-bladet Vagttårnet i november 1995.
Som flere gange omtalt i Ekstra Bladet fraråder man her, at  

 sex-ofre går til myndighederne, hvis misbruget ligger tilbage i tiden og  

 først  

 siden hen kommer for en dag.
Så er der tale om hallucinationer.  

 Falske  

 minder, som kan skal hold strengt fortroligt.
 Kun hvis krænkeren tilstår, må menighedens ældste gribe ind.  

 Hvis krænkeren nægter, skal der være mindst to eller tre øjenvidner, før man  

 kan gøre noget.
Og selv hvis et andet offer kan bekræfte sexmisbrug fra samme  

 krænker, vil sagen have bedst af at gå i glemmebogen, siger  

 reglerne i  

 Vagttårnet. Ved brev af 26. maj 2004 anmodede Jehovas Vidner Ekstra Bladet  

 om at bringe følgende genmæle:
Ekstra Bladet har i en række artikler anklaget trossamfundet  

 Jehovas Vidner for at skjule sex-misbrug af børn.
Over for disse anklager  

 meddeles  

 det:
 Overskrifterne og artiklen JEHOVA-TOP SKJULER SEX-MISBRUG AF  

 BØRN og JEHOVA-LEDERE VIL HAVE SEX (d. 29/4 04):
Artiklen indeholder udsagn, der ikke har været forelagt de  

 anklagede Kilden til historien har over for politiet i Torshavn erkendt,  

 at hendes historie om de ældste i Torshavn er pure opspind! Artiklen d. 29/4 04 har overskriften TI STILLE MED SEX-MISBRUG,  

 uanset talsmanden for Jehovas Vidner, Erik Jørgensen, citeres således:
Derimod råder vi til, at man går til politiet, hvis en af vore  

 egne tilstår et konkret og aktuelt overgreb.
Og vi råder til, at man går til  

 de  

 sociale myndigheder, hvis man har en konkret mistanke om, at ens barn her og  

 nu  

 udsættes for et seksuelt misbrug.
Vi fordømmer på kraftigste sex-overgreb på  

 børn. Ekstra Bladet bruger gentagne gange citater fra artiklen Trøst  

 til dem med en nedslået ånd i  

  

 Vagttårnet  

  

 for 1. november 1995, som dokumentation for påstanden om, at trossamfundet  

 skjuler sex-misbrug af børn.
 Artiklen handler udelukkende om, hvordan man internt inden for  

 Jehovas Vidner yder hjælp til  

  

 voksne  

 trosfæller  

  

 , som ikke kan få afklaret, hvorvidt genfundne erindringer om  

 misbrug i barndommen er reelle eller falske.
 Overskrifterne og artiklen DE VOLDTOG OS PÅ SKIFT samt JEHOVA-PIGE  

 FIK BARN MED SIN FAR (d. 30/4 04):
 Artiklen indeholder udsagn, der ikke har været forelagt de  

 anklagede.
Udsagnene er udokumenterede.
De afvises kategorisk af forældrene  

 og de ældste, såvel som af de tre andre påståede ofre.
 Politiet har, trods flere anmeldelser, ikke rejst tiltale.
Artiklen oplyser ikke, at udsagnene bygger på genfundne  

 erindringer, frembragt ved en omdiskuteret terapi.
Ifølge Rigsadvokaten  

 skal  

 der ved sådanne sager udvises særlig omhu ved efterforskningen og vurderingen  

 af sagens beviser. (Rigsadvokatens meddelelse nr. 2/2003 af 27. juni  

 2003).
 Overskrifterne SÆTTER SIG OVER LOVEN (d. 6/5 04) - JEHOVAS VIDNER  

 PÅ KANT MED GRUNDLOVEN (d. 9/5 04) og SEX-OVERGREB SKAL TIES IHJEL samt  

 JEHOVA-ORDRE: HOLD MUND OM OVERGREB (d. 11/5 04):
 Trossamfundet har informeret de ældste om underretningspligten i  

 lov om social service, og har fastlagt en procedure der sikrer at  

 underretningspligten  

 opfyldes.
 Red Barnet har den 7. maj 2003 skrevet om trossamfundets  

 handlingsplan: Den giver korrekte oplysninger vejledningen er et godt  

 redskab.
Professor dr. jur.
Eva Smith har om trossamfundets handlingsplan  

 anført: Så vidt jeg kan se, opfylder handlingsplanen fuldt ud lovens  

 krav.
Erik Jørgensen Medlem af Jehovas Vidners landsledelse. Ved brev af 27. maj 2004 afviste Ekstra Bladet at bringe genmælet.
Den 11. juni 2004 bragte Ekstra Bladet en artikel med overskriften  

   

  

 Jeg løj om Jehova-sex  

  

  og  

 underrubrikken 23-årig kvinde undgår injurie-sag fra sekten.
I  

 artiklen hed  

 det blandt andet:
 Konfronteret med risikoen for en injurie-stævning fra den  

 stenrige Jehova-sekt har 23-årige M.P. fra Færøerne pludselig trukket sin  

 beretning om sex-overgreb tilbage.
 Jehovas Vidner har anført, at man har retlig interesse i at  

 klage til Pressenævnet over omtalen af trossamfundet Jehovas Vidner, herunder  

 de medlemmer, der er omtalt i artiklerne.
 Jehovas Vidner har til de enkelte artikler anført følgende:
- M.P. har over for politiet i Torshavn erkendt, at hendes  

 historie om sexovergreb den 29. april 2004 er opdigtet.
Bladet har ikke  

 kontrolleret, om de bragte oplysninger var korrekte, idet man alene har  

 henholdt sig til, hvad M.P. fortalte, ligesom bladet ikke inden  

 offentliggørelsen  

 har rettet henvendelse til klager, de ældste i Torshavn, pigens forældre,  

 hendes søster eller politiet i Torshavn.
Forsideoverskriften og  

 artikeloverskriften har ikke dækning i artiklen.
Anmodningen om genmæle er  

 kun  

 delvist imødekommet.
- Artiklen med overskriften Ti stille med sex-misbrug den 29.  

 april 2004 er ikke en korrekt gengivelse af klagers politik på området.
Af  

 handleplan  

 af 15. marts 2003 og af revideret handleplan udsendt i oktober 2003 fremgår  

 det, at enhver anklage om sex-misbrug skal anmeldes til myndighederne.  

 Henvisningen til artiklen i Vagttårnet fra 1995 og den tolkning, som Ekstra  

 Bladet giver af artiklen, er heller ikke korrekt.
Artiklen handler ikke om de  

 pligtnormer, man som borger har haft siden 1997 i henhold til lov om social  

 service, men om hvordan man internt hos Jehovas Vidner dels kan trøste og  

 hjælpe  

  

 voksne  

  

 ,  

 der plages af  

  

 recovered  

 memories  

  

 , og dels hvordan man vurderer hvilke interne disiplinære skridt,  

 der skal tages hos Jehovas Vidner.
Overskriften er således ikke korrekt og  

 har  

 desuden ikke dækning i artiklen, jf. omtalte handlingsplaner og talsmand Erik  

 Jørgensens udtalelser.
Jehovas Vidner har endvidere krav på genmæle.
- Der findes ikke bevis for, at D.T.s historie om, at faderen  

 skulle have gjort hende gravid og slået barnet ihjel, er korrekt.
Bladet har  

 ikke udvist nogen form for kildekritik, herunder efterprøvet og kontrolleret  

 oplysningerne, f.eks. ved at foreholde faderen, de pågældende fem  

 Jehova-ledere  

 eller de tre påståede ofre oplysningerne.
De omtalte personer har krav på  

 genmæle.
- Det uddrag fra Vagttårnet fra 1995, der er inkorporeret i artiklen  

 den 1. maj 2004, er misvisende, og der er ingen sammenhæng med den historie,  

 der fortælles.
Uddraget er kun indsat for at fastholde bladets læsere i et  

 forkert billede af Jehovas Vidners syn på børne-misbrug.
Den omtalte sag  

 behandles  

 i øjeblikket ved politiet og kan ikke bruges som dokumentation for, at  

 Jehovas  

 Vidner skjuler overgreb på børn.
- Ekstra Bladet søger med overskriften Jehova-top dækkede over  

 voldtægtsmand i artiklen den 2. maj 2004 at fastholde sine læsere i det  

 billede, man gennem artikelserien vil give af en forhadt religiøs  

 organisation,  

 der dækker over de mest skændige forbrydelser.
Der er tale om en 27 år gammel  

 sag, som ikke er dækkende for Jehovas Vidners holdning til, hvorledes sådanne  

 sager skal behandles.
I dag ville sagen omgående være blevet meldt til  

 myndigheder  

 og politi.
 - Udsagnet  at Jehovas Vidner dækker over sex-overgreb mod  

 børn i artiklen den 4. maj 2004 er ikke korrekt, men derimod krænkende  

 og har  

 alene til hensigt at skade Jehovas Vidner.
- Det er ikke korrekt, når det i artiklerne den 6. og 9. maj  

 2004 anføres, at Jehovas Vidner sætter sig ud over loven og er på kant med  

 grundloven.
Klager har derfor krav på genmæle.
- Det er forkert, når det i forsideoverskriften, i lederen og i  

 artiklen den 8. maj anføres, at Jehovas Vidner skjuler sex-misbrug og  

 opfordrer  

 medlemmerne til at undlade at anmelde kriminelle forhold.
Udsagnene er  

 udokumenterede og krænkende for klager.
Jehovas Vidner har henvist til  

 udsagnene  skjuler sex-misbrug af børn,  ser gennem fingre  

 med grove  

 seksuelle overgreb på børn  og  notorisk skjuler sex-misbrug af  

 børn.
Klager  

 har i forhold hertil anført, at bladet ikke er fremkommet med korrekt  

 information, ikke har udvist kildekritik, ikke har efterprøvet oplysningerne  

 og  

 ikke har forelagt oplysninger for klager.
- I forhold til forside- og artikeloverskriften den 11. maj 2004  

 har bladet ikke bragt korrekt information, har ikke kontrolleret  

 oplysningernes  

 rigtighed, har ikke udvist kildekritik og har tilsidesat kravet om, at  

 overskrifter og mellemrubrikker skal have dækning i artiklen.
Klager har krav  

 på genmæle over for udsagnet om, at sexovergreb skal ties ihjel.
Ekstra Bladet har indledningsvis afvist, at talsmand i Jehovas  

 Vidner, Erik Jørgensen, skulle være påtaleberettiget i forhold til omtale af  

 de  

 konkrete tilfælde af pædofili.
Da der ikke foreligger konkrete oplysninger om  

 diverse gerningsmænds identitet, kan hverken hans eller advokat Palle  

 Melchior  

 Jensens kendskab til, hvad der er passeret, tillægges nogen vægt.
Ekstra Bladet har anført, at man anser Jehovas Vidner for en  

 yderst ubehagelig sekt, hvis regler og virke har medført megen menneskelig  

 ulykke, herunder splittelse af familier og marginalisering af udstødte  

 medlemmer.
Denne opfattelse bygger ikke på løse antagelser, men på massevis  

 af  

 henvendelser til bladet igennem årtier fra ulykkelige tidligere og nuværende  

 medlemmer, som har lidt under det regime, som Jehovas Vidners´ leveregler og  

 såkaldt ældste har udøvet.
Blandt sektens mange usympatiske  

 karakteristika er  

 en besynderlig overbærenhed over for tilfælde af pædofili i medlemskredsen.
 Ekstra Bladet har videre anført, at artiklen den 29. april 2004,  

 hvis oplysninger er berigtiget den 11. juni 2004, er skrevet i god tro,  

 ligesom  

 de øvrige artikler bygger på troværdigt materiale, herunder D.T.s bog  

 Overgreb, hvis indhold ikke til dato er blevet tilbagevist.
 For så vidt kravet om genmæle har bladet anført følgende:
 - I forhold til artiklen den 29. april 2004 med overskriften  

 Jehova-ledere vil ha´ sex har bladet den 11. juni 2004 bragt en  

 artikel,  

 hvori det oplyses, at M.P. har trukket sin beretning om sex-overgreb i  

 Jehovas  

 Vidner tilbage.
- Formuleringerne i artiklen den 29. april 2004 med overskriften  

 Ti stille med sex-misbrug fastholdes.
Uanset om forholdsreglen om  

 genfundne  

 minder i Vagttårnet, november 1995, er henvendt til voksne, handler den dog  

 om  

 påståede overgreb begået mod børn.
Erik Jørgensen er korrekt citeret for, at  

 det forholder sig anderledes med tilståede, konkrete og aktuelle overgreb.
- Af artiklen den 30. april 2004 fremgår det, at de anklagede  

 over for myndighederne har bestridt D.T.s beretning.
Som refereret i artiklen  

 bekræfter hendes søster og bror, at overgrebet har fundet sted.
Det kan  

 undre,  

 at Erik Jørgensen kan oplyse, at de tre andre påståede ofre  

 afviser D.T.s udsagn,  

 da personerne ikke er navngivet i artiklen.
- Overskriften i artiklen den 6. maj 2004 er et referat af den  

 ældste, som bladet citerer, og af det forhenværende sektmedlem  

 Kristian  

 Molbo.
Begge mener generelt, at Jehovas Vidner sætter sig udover loven.
 - Rubrikken i artiklen den 9. maj 2004 er et citat fra den  

 radikale kirkeordfører Niels Helveg Petersen.
- Overskrifterne i artiklen den 11. maj 2004 er berettigede, da  

 de begge handler om forholdsreglen fra Vagttårnet, november 1995, som Erik  

 Jørgensen i en båndet samtale bekræfter gyldigheden af den dag i dag.
Bladet  

 har i øvrigt korrekt gengivet Jehovas Vidners nyeste instrukser til de  

 ældste.
 I sagens behandling har følgende nævnsmedlemmer deltaget:  

 Niels Grubbe, Lotte Mejlhede, Lene Sarup og  

 Kirsten Dyregaard.
 Pressenævnet udtaler:
 Pressenævnet finder, at trossamfundet Jehovas Vidner har retlig  

 interesse i at klage over omtalen af trossamfundet og af de medlemmer af  

 trossamfundet, der er omtalt i artiklerne, og som en bredere kreds kan  

 identificere.
I artiklen den 29. april 2004 med overskriften Jehova-ledere  

 vil ha´ sex oplyste M.P., at hun i Torshavn havde været udsat for  

 seksuelle  

 tilnærmelser fra en ældste i Jehovas Vidner, og at hun havde  

 kendskab til  

 fire andre sager i Trige, Sydjylland, Køge og Torshavn, hvor  

 ældste havde  

 begået sex-overgreb på børn.
En af dem var den samme, der skulle have gjort  

 tilnærmelser til M.P.
I artiklen den 30. april 2004 oplyste D.T., at hun fik  

 et  

 barn med sin far, og at han efterfølgende slog barnet ihjel.
Hun oplyste  

 endvidere,  

 at hun sammen med fire andre piger gentagne gange på møder blev udsat for  

 misbrug og voldtægt af op til fem ældste.
 Nævnet finder, at Ekstra Bladet burde have efterprøvet de  

 alvorlige beskyldninger i de to artikler mod de omtalte medlemmer af Jehovas  

 Vidner først og fremmest ved at have søgt at forelægge oplysningerne for dem,  

 ligesom bladet burde have udvist større kritik over for M.P. og D.T. som  

 kilder.  

 Ekstra Bladet har groft tilsidesat god presseskik på disse punkter, og  

 virkningen er forstærket af overskriften i artiklen den 29. april 2004.  

 Nævnet  

 udtaler derfor sin alvorlige kritik.
Da Ekstra Bladet ikke har dokumenteret, at M.P.s oplysninger om  

 de påståede overgreb i Trige, Sydjylland og Køge og D.T. oplysninger om  

 påståede overgreb er utvivlsom rigtige, har Jehovas Vidner krav på genmæle,  

 jf.  

 medieansvarslovens § 36, stk. 1. Det samme gælder M.P.s oplysninger om  

 påståede  

 overgreb i Torshavn, hvorfor Jehovas Vidner ligeledes havde krav på genmæle  

 over for disse oplysninger.
M.P. har imidlertid i en erklæring af 28. maj  

 2004 erkendt,  

 at hendes oplysninger om overgreb er opdigtede.
Dette har bladet meddelt i en  

 artikel den 11. juni 2004, og nævnet finder, at der herefter ikke er grundlag  

 for genmæle på dette punkt.
Ekstra Bladet har i overskrifter, leder og artikler den 29.  

 april, 4., 8. og 11. maj 2004 bragt udsagn om, at sex-overgreb mod børn skal  

 ties ihjel, og om, at Jehovas Vidner skjuler sådanne overgreb og opfordrer  

 sine  

 medlemmer til at undlade at anmelde dem til myndighederne.
Ved bedømmelsen af  

 disse udsagn må det tages i betragtning, at bladet i den første artikel i  

 artikelserien den 29. april 2004 bragte et interview med Jehovas Vidners  

 talsmand Erik Jørgensen, der gør rede for sektens politik i forhold til  

 fortrængte minder og aktuelle sex-overgreb mod børn.
I flere af  

 artiklerne er  

 der endvidere gjort rede for en artikel i Vagttårnet, november 1995, hvor  

 sektens politik i forhold til fortrængte minder fremgår.  

 Artiklerne giver på  

 denne baggrund udtryk for, hvorledes bladet opfatter klagers politik på dette  

 område,  

 og nævnet finder, at bladet ikke ved at fremkomme med sin opfattelse har  

 handlet i strid med god presseskik.
Da der er tale om bladets vurderinger af  

 Jehovas Vidners politik, har sekten heller ikke krav på genmæle.  

 Overskrifterne  

 Ti stille om sex-misbrug (den 29. april 2004) og  

 Jehova-toppens hemmelige  

 ordre: Sex-overgreb skal ties ihjel (den 11. maj 2004) har imidlertid  

 ikke  

 dækning i artiklernes indhold, og nævnet udtaler sin kritik af denne  

 tilsidesættelse af god presseskik.
Da bladet ikke har godtgjort rigtigheden  

 af  

 de udsagn, som overskrifterne indeholder, har Jehovas Vidner endvidere krav  

 på  

 genmæle, jf. medieansvarslovens § 36, stk. 1.
Nævnet bemærker, at det uddrag af Vagttårnet om Jehovas Vidners  

 politik i sager om fortrængte minder, der blev bragt i artiklen  

 den 1. maj  

 2004, ikke har nogen sammenhæng med den sag om et aktuelt sex-overgreb på et  

 barn, som artiklen omtaler.
Nævnet finder dog ikke, at dette forhold er så  

 graverende, at det indebærer en tilsidesættelse af god presseskik.
Overskriften i artiklen den 2. maj 2004, Jehova-top dækkede  

 over voldtægtsmand, er udtryk for en vurdering med baggrund i  

 oplysningerne  

 fra A.H. om en begivenhed, der fandt sted mange år tidligere.
Nævnet finder  

 ikke grundlag for at udtale kritik af Ekstra Bladet på dette punkt.
Overskrifterne i artiklerne den 6. og 9. maj 2004 er gengivelser  

 af vurderinger, som Kristian Molbo og en anonym leder henholdsvis  

 folketingsmedlem Niels Helveg Petersen er fremkommet med i artiklerne.
Nævnet  

 finder derfor ikke grundlag for genmæle vedrørende disse udsagn.
 I medfør af medieansvarslovens § 49 pålægger Pressenævnet den  

 ansvarshavende redaktør af Ekstra Bladet at offentliggøre følgende:
   

  

 Kendelse fra Pressenævnet:
Ekstra Bladet bragte i  

 perioden den 29. april til den 11. maj 2004 en artikelserie om trossamfundet  

 Jehovas Vidners holdning til sex-misbrug af børn.
I artiklerne stod nogle  

 tidligere Jehovas Vidner frem og fortalte, at de som børn var blevet  

 sex-misbrugt af medlemmer af Jehovas Vidner.
 Jehovas Vidner har klaget  

 til Pressenævnet, idet man finder, at god presseskik er tilsidesat.
 Pressenævnet udtaler:
I en artikel den 29. april  

 2004 med overskriften Jehova-ledere vil ha´ sex oplyste et  

 tidligere medlem  

 af Jehovas Vidner, at hun i Torshavn havde været udsat for seksuelle  

 tilnærmelser fra en ældste i Jehovas Vidner, og at hun havde  

 kendskab til  

 fire andre sager i Trige, Sydjylland, Køge og Torshavn, hvor  

 ældste havde  

 begået sex-overgreb på børn.
En af dem var den samme, der skulle have gjort  

 tilnærmelser til hende.
I en artikel den 30. april 2004 oplyste et andet  

 tidligere medlem, at hun fik et barn med sin far, og at han efterfølgende  

 slog  

 barnet ihjel.
Hun oplyste endvidere, at hun sammen med fire andre piger  

 gentagne gange på møder blev udsat for misbrug og voldtægt af op til fem  

 ældste.
Pressenævnet finder, at  

 Ekstra Bladet burde have efterprøvet de alvorlige beskyldninger i de to  

 artikler mod de omtalte medlemmer af Jehovas Vidner først og fremmest ved at  

 have søgt at forelægge oplysningerne for dem, ligesom bladet burde have  

 udvist  

 større kritik over for de to tidligere medlemmer som kilder.
Ekstra Bladet  

 har  

 groft tilsidesat god presseskik på disse punkter, og virkningen er forstærket  

 af overskriften i artiklen den 29. april 2004. Nævnet udtaler derfor sin  

 alvorlige  

 kritik.
 Nævnet finder endvidere,  

 at overskrifterne Ti stille om sex-misbrug (den 29. april 2004)  

 og  

 Jehova-toppens hemmelige ordre: Sex-overgreb skal ties ihjel (den  

 11. maj  

 2004) ikke har dækning i artiklernes indhold, og nævnet udtaler sin kritik af  

 denne tilsidesættelse af god presseskik.
København, den 25. november 2004 Niels Grubbe, Lotte Mejlhede, Lene Sarup og Kirsten Dyregaard. Jehovas Vidner er berettiget til efter påkrav at få optaget følgende  

 genmæle, jf. medieansvarslovens § 39:
Genmæle I en artikel den 29. april 2004 med overskriften Jehova-ledere  

 vil ha´ sex oplyste et tidligere medlem af Jehovas Vidner, at hun havde  

 kendskab til tre sager i Trige, Sydjylland og Køge, hvor ældste  

 havde begået  

 sex-overgreb på børn.
I en artikel den 30. april 2004 oplyste et andet  

 tidligere medlem, at hun fik et barn med sin far, og at han efterfølgende  

 slog  

 barnet ihjel.
Hun oplyste endvidere, at hun sammen med fire andre piger  

 gentagne gange på møder blev udsat for misbrug og voldtægt af op til fem  

 ældste.
 Endvidere bragte Ekstra Bladet overskifterne Ti stille om  

 sex-misbrug (den 29. april 2004) og Jehova-toppens hemmelige  

 ordre:  

 Sex-misbrug skal ties ihjel (den 11. maj 2004).
Jehovas Vidner meddeler, at det ikke er rigtigt, at de omtalte  

 medlemmer har begået sex-overgreb mod børn.
Det er heller ikke rigtigt, at  

 det  

 er Jehovas Vidners holdning, at sex-overgreb mod børn ikke skal meldes til  

 myndighederne.
Erik Jørgensen Medlem af Jehovas Vidners landsledelse Afgjort den 25. november 2004.
