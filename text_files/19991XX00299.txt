Skriftlig fremsættelse (26. januar 2000) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af beredskabsloven,  

 lov om orlov og lov om ferie. (Udvidet beslutningskompetence til fælles  

 beredskabskommissioner, gebyr for udrykning til visse alarmer, antagelse af  

 kvinder på værnepligtslignende vilkår m.v.).
(Lovforslag nr.
L 174).
 Lovforslaget åbner mulighed for, at  

 kommunalbestyrelserne i de kommuner, der har samordnet deres  

 redningsberedskab og derfor skal nedsætte en fælles  

 beredskabskommission, kan henlægge beslutningskompetence til den  

 fælles beredskabskommission vedrørende forebyggende  

 brandforanstaltninger.
Med lovforslaget tilvejebringes endvidere hjemmel til, at  

 kommunalbestyrelsen kan foretage en systematiseret offentliggørelse af  

 brandsynsresultater.
En offentliggørelse af resultaterne af  

 gennemførte brandsyn vil kunne bidrage til, at de ansvarlige for  

 landets forsamlingslokaler tillægger brandsikkerhedsmæssige  

 spørgsmål yderligere opmærksomhed, og til at borgerne vil  

 få bedre mulighed for at orientere sig om beredskabsmyndighedens  

 seneste vurdering af brandsikkerheden.
Kommunalbestyrelsen kan i dag med hjemmel i de almindelige  

 kommunalretlige grundsætninger opkræve gebyr for  

 redningsberedskabets udrykning til blinde alarmer fra automatiske  

 brandsikringsanlæg, der ikke er lovpligtige.
Med lovforslaget  

 tilvejebringes hjemmel for kommunalbestyrelsen til at opkræve gebyr for  

 redningsberedskabets udrykning til blinde alarmer fra lovpligtige automatiske  

 brandsikringsanlæg.
Lovforslaget åbner herudover mulighed for, at  

 kvinder kan antages til tjeneste i redningsberedskabet på  

 værnepligtslignende vilkår.
Hermed skabes en ligestilling med  

 forsvaret.
 Der er desuden i lovforslaget medtaget en bestemmelse om,  

 at en person skal være fyldt 18 år for at kunne  

 pålægges tjeneste i redningsberedskabet (beredskabspligt),  

 hvilket er i overensstemmelse med FN s udkast til tillægsprotokol til  

 FN-konventionen om barnets rettigheder.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
