Bekendtgørelse om undersøgelse  

 af indsattes person og opholdsrum i kriminalforsorgens institutioner I medfør af § 60, stk. 9, og § 105, stk. 2, i lov nr. 432 af 31.  

 maj 2000 om fuldbyrdelse af straf m.v. og § 776, 1. pkt., i lov om rettens  

 pleje, jf. lovbekendtgørelse nr. 857 af 12. september 2000,  

 fastsættes:
Anvendelsesområde § 1. Undersøgelse af den indsattes person  

 og opholdsrum kan ske efter straffuldbyrdelseslovens § 60, stk. 1-8.  

 Bestemmelsen og denne bekendtgørelse finder tilsvarende anvendelse for  

 varetægtsarrestanter.
Undersøgelse af indsattes person § 2. Før der gennemføres  

 undersøgelse af den indsattes person, skal institutionen mundtligt  

 orientere den indsatte om baggrunden for, at undersøgelsen  

 gennemføres, medmindre særlige omstændigheder taler imod  

 dette.
 § 3. Der må ikke være andre indsatte  

 til stede ved undersøgelse, der indebærer afklædning.
 § 4. Hvis den indsatte ikke vil medvirke til, at  

 der gennemføres recto-vaginalundersøgelse, eller hvis  

 undersøgelsen af andre grunde ikke kan gennemføres, kan den  

 indsatte i stedet udelukkes fra fællesskab under observation af en vagt  

 efter reglerne i bekendtgørelse om udelukkelse af indsatte fra  

 fællesskab, herunder anbringelse i observationscelle m.v., i  

 fængsler og arresthuse.
Undersøgelse af indsattes opholdsrum § 5. Når institutionen har gennemført  

 en undersøgelse af indsattes opholdsrum, skal den indsatte orienteres  

 herom.
 Stk. 2. Institutionen skal efter anmodning orientere den  

 pågældende om grunden til, at undersøgelsen er  

 gennemført.
 Stk. 3. Hvis undersøgelsen indebærer en  

 fuldstændig gennemgang af den indsattes genstande i opholdsrummet, skal  

 institutionen enten lade den indsatte overvære undersøgelsen  

 eller efter undersøgelsen give den indsatte tilbud om at få  

 gennemgået undersøgelsen og dens resultat, medmindre  

 særlige omstændigheder taler imod dette.
 § 6. Hvis undersøgelsen har medført  

 uorden i opholdsrummet, skal institutionen sørge for en rimelig  

 oprydning.
Fælles bestemmelser § 7. Der skal deltage mindst to ansatte ved  

 undersøgelser af indsattes person og opholdsrum.
Hvis særlige  

 omstændigheder gør det nødvendigt, kan en  

 undersøgelse dog gennemføres af en enkelt ansat.
§ 8. Der skal gøres notat om 1)	nærmere undersøgelser af den indsattes person efter  

 straffuldbyrdelseslovens § 60, stk. 2, 2)	undersøgelser der indebærer afklædning, og hvor  

 undersøgelsen undtagelsesvist foretages eller overværes af  

 personer af andet køn end den indsatte, jf. straffuldbyrdelseslovens §  

 60, stk. 5, og 3)	undersøgelser, der gennemføres af en enkelt ansat,  

 fordi særlige omstændigheder gør det nødvendigt,  

 jf. bekendtgørelsens § 7.
 Stk. 2. Institutionens leder kan fastsætte regler  

 om, i hvilket omfang personalet herudover skal udfærdige notat,  

 når der er foretaget undersøgelse af indsattes person eller  

 opholdsrum.
§ 9. Hvis genstande, der tilhører en  

 indsat, tilbageholdes, skal institutionen udfærdige en liste over de  

 genstande, der tilbageholdes.
Den indsatte skal orienteres om  

 tilbageholdelsen og have udleveret en kopi af listen.
Stk. 2. Tilbageholdte genstande, som ikke konfiskeres,  

 opbevares af institutionen efter reglerne i bekendtgørelse om  

 indsattes adgang til at medtage, besidde og råde over egne genstande og  

 penge i kriminalforsorgens institutioner  

 (genstandsbekendtgørelsen) Stk. 3. Hvis en genstand tilhører institutionen,  

 kan den umiddelbart inddrages.
Ikrafftræden § 10. Bekendtgørelsen træder i kraft den 1. juli  

 2001.
