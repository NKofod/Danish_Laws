Kendelse fra Pressenævnet i sag nr. 2003-6-89 Pressenævnet afsagde den 21. maj 2003 kendelse i sag nr.  

 29/2003, Dansk Skolefoto ApS mod Tænk+Test.
I kendelsen, der er vedhæftet,  

 hedder det bl.a.:
Klageren har videre anført, at artiklen indeholder meget  

 kritiske synspunkter, der som følge af artiklens helhedsindtryk må anses at  

 være rettet mod klager.
Klager har imidlertid ikke fået forelagt kritikken og  

 dermed fået lejlighed til at komme til orde og give svar på  

 tiltale.
De meget  

 kritiske synspunkter burde i særlig grad være afbalanceret med synspunkter  

 fra  

 klager, når henses til bladets karakter af et forbrugermagasin, der henhører  

 under Forbrugerrådet med deraf følgende mulighed for at skade en virksomheds  

 omdømme.
Klageren har i den forbindelse anført, at den administrative  

 leder hos klager deltog i et 20 minutters telefoninterview med journalisten,  

 hvorfra ikke et eneste citat har fundet vej til artiklen.
Der var tale om et  

 generelt interview, og lederen fik ikke oplyst historiens vinkel.
Bladet har videre anført, at journalisten har interviewet den  

 daglige leder og en fotograf hos klager.
I artiklen er fotografen og klagers  

 hjemmeside citeret.
Det er uforståeligt, hvis de presseetiske regler skulle  

 give lederen hos klager ret til at komme til orde.
 Pressenævnet udtaler:
Bladet har i artiklen bragt en række kritiske udsagn om  

 kvaliteten af det arbejde, som to større skolefotofirmaer, herunder klager,  

 udfører.
Nævnet finder, at udsagnene, der vedrører klager, er skadelige for  

 klager, og de burde derfor være efterprøvet ved forelæggelse for klager.
Ved  

 at  

 undlade dette har bladet handlet i strid med god presseskik, og nævnet  

 udtaler  

 sin kritik.
 I medfør af medieansvarslovens § 49 pålægges det herefter den  

 ansvarshavende redaktør af Tænk+Test at offentliggøre følgende:
   

  

 Kendelse fra Pressenævnet:
 I Tænk+Test blev der i nr.  

 31, februar 2003, bragt en omtale af kvaliteten af det arbejde, som blandt  

 andet Dansk Skolefoto udfører.
 Dansk Skolefoto har klaget  

 til Pressenævnet, idet man finder, at bladet har handlet i strid med god  

 presseskik.
 Pressenævnet udtaler:
Bladet har i artiklen  

 bragt en række kritiske udsagn om kvaliteten af det arbejde, som to større  

 skolefotofirmaer, herunder klager, udfører.
Nævnet finder, at udsagnene, der  

 vedrører klager, er skadelige for klager, og de burde derfor være efterprøvet  

 ved forelæggelse for klager.
Ved at undlade dette har bladet handlet i strid  

 med god presseskik, og nævnet udtaler sin kritik.
 København, den 21. maj  

 2003.
Lene Pagter Kristensen,  

 Finn Rowold, Kaare R.
Skou og Kirsten Dyregaard. Pressenævnet fastslog endvidere, at Dansk Skolefoto var  

 berettiget til at få optaget et genmæle i bladet.
Genmælet er offentliggjort  

 i  

 Tænk+Test nr. 36/august 2003.
 Ved en kendelse af 27. juni 2003 i sag nr. 57/2003 afslog  

 Pressenævnet at genoptage sagen.
Efter fornyet henvendelse fra Tænk+Test besluttede Pressenævnet  

 ved en kendelse af 12. september 2003 i sag 2003-6-83 at genoptage sagen for  

 så  

 vidt angik kendelsen om tilsidesættelse af god presseskik.
I kendelsen, der  

 er  

 vedhæftet, udtaler Pressenævnet bl.a.:
 I sagens behandling har følgende nævnsmedlemmer deltaget:
Lene Pagter Kristensen, Finn Rowold, Kaare R.
Skou og Kirsten  

 Dyregaard.
 Pressenævnet udtaler:
 Efter § 14, stk. 1, i bekendtgørelse nr. 86 af 9. februar 1998  

 om forretningsordenen for Pressenævnet træffer de medlemmer, der har afgjort  

 en  

 sag, også afgørelse vedrørende spørgsmålet om eventuel genoptagelse af sagen.
 Pressenævnet vil kunne genoptage behandlingen af en sag, hvis  

 der fremkommer nye oplysninger af betydning for sagens afgørelse.
 Nævnet bemærker indledningsvis, at nævnets afgørelse den 21. maj  

 2003 er truffet på baggrund af de forklaringer, som parterne er fremkommet  

 med  

 i forbindelse med sagens behandling i nævnet.
Nævnet finder på baggrund af det af bladet anførte  sammenholdt  

 med det tidligere af bladet i sag nr. 57/2003 anførte  at det ikke kan  

 udelukkes, at der er fremkommet nye oplysninger, som kan være af betydning  

 for  

 sagens afgørelse.
Begæringen om genoptagelse tages derfor til følge. I et brev af 17. juni 2003 fra Tænk+Test hedder det bl.a.:
 Men kritikken  

  

 er  

  

 forelagt klager og afprøvet gennem interview med Dansk Skolefotos adm. leder,  

  Jesper  

  Klausen.
Interviewet blev udført af artiklens forfatter, journalist  

  Jesper  

  Svennum.
Det er ikke korrekt, at Dansk Skolefoto ikke fik  

 lejlighed til at forholde sig til artiklens hovedpåstande.
Journalisten forelagde ham, at vi havde interviewet en række  

 forældre og andre branchefolk om kvaliteten af skolefotos.
Han blev forelagt,  

 at mange forældre og andre fotofirmaer mente, at store bureauer som Dansk  

 Skolefoto arbejdede for hurtigt og som følge deraf sløsede med billederne.  

 Dette var den administrerende leder ikke enig i.
Videre blev fotografernes  

 erfaring og ansættelsesvilkår drøftet.  

  Jesper  

  Klausen indrømmede, at han ikke  

 altid var lige begejstret for de sæsonansatte fotografer.
Dette afstedkom  

 flere  

 spørgsmål om kvaliteten af billederne, hvor den administrerende leder   

 ikke  

 overraskende  forsvarede kvaliteten af Dansk Skolefotos arbejde.
Jesper  

  Klausen har siden blandt sine mange  

 klagepunkter fremført, at han under interviewet ikke blev forelagt artiklens  

 vinkel, og at interviewet kun var generelt.
Dette er ikke korrekt.
Som det  

 fremgår af ovenstående fik han netop lejlighed til at kommentere de kritiske  

 hovedpåstande. Disse oplysninger er suppleret og uddybet i et brev af 29.  

 august 2003 fra Tænk+Tests advokat  

  Bastian  

  Rankløve, hvor der står bl.a.:
Som det fremgår af Pressenævnets egen sagsgengivelse, var  

 baggrunden for artiklen en række interviews foretaget af freelance journalist  

  Jesper  

  Svennum.  

  Jesper  

  Svennum havde blandt andet  

 interviewet den administrative leder af Dansk Skolefoto ApS,  

  Jesper  

  Klausen og en fotograf ansat af Dansk Skolefoto ApS.  

 Disse interview blev foretaget efter, at  

  Hanne  

  Henriksen  

  og  

  Sofie  

  Holst  

 var blevet interviewet og disses udtalelser om Dansk Skolefoto Aps blev  

 således  

 forelagt klagers administrative leder.
Det er således faktuelt ukorrekt, når  

 Pressenævnet i sin kendelse af 21. maj 2003 lægger til grund, at  

 oplysningerne  

 ikke har været forelagt klager. Dansk Skolefoto har i et brev af 22. september 2003 bemærket  

 bl.a.:
 Dansk Skolefoto skal fastholde, at det er ukorrekt (og i øvrigt  

 udokumenteret), at alle relevante og for Dansk Skolefoto skadelige  

 oplysninger  

 indeholdt i artiklen blev præsenteret for undertegnede forud for interviewet.
Undertegnede blev ikke på noget tidspunkt forud eller i  

 forbindelse med interviewet præsenteret for nogen form for oplysninger,  

 herunder  

  Hanne  

  Henriksens  

  og  

  Sofie  

  Holsts udtalelser.
Tænk+Tests påstand  

 herom bestrides således.
Tænk+Test synes ligeledes at gøre gældende, at jeg skulle være  

 blevet sat ind i artiklens kritiske indhold og vinkel af journalist  

  Jesper  

  Svennum i forbindelse med interviewet.
Dette er også  

 ganske ukorrekt.
Det bestrides således fortsat, at jeg på nogen måde fik  

 oplyst  

 vinklen på bladets historie, jf. også den oprindelige klage.
Det skal endnu engang understreges, at jeg alene deltog i et 20  

 minutters generelt interview, hvor jeg alene forstod, at der var tale om en  

 forbrugerundersøgelse.
Dette var også baggrunden for, at jeg tilbød  

 journalisten, at han kunne følge en fotografs arbejde, jf. mine bemærkninger  

 i  

 den oprindelige klage.
Der blev ikke fra journalistens side nævnt noget som  

 helst, om hvad Tænk+Test agtede at skrive eller referere i artiklen omkring  

 Dansk  

 Skolefoto eller branchen som sådan.
På den baggrund er det af advokat  

  Bastian  

  Rankløve  

 hævdede omkring forelæggelsen af de relevante oplysninger ikke korrekt, som  

 også fastslået i nævnets oprindelige kendelse af 21. maj 2003, s. 12. I sagens behandling har følgende nævnsmedlemmer deltaget: Niels  

 Grubbe, Finn Rowold, Tage Clausen og Ole Askvig.
 Pressenævnet udtaler:
Bladet har i artiklen i Tænk+Test nr. 31/februar 2003 bragt en  

 række kritiske udsagn om kvaliteten af det arbejde, som to større  

 skolefotofirmaer,  

 herunder Dansk Skolefoto, udfører.
Pressenævnet finder  som også anført  

 i  

 afgørelsen af 21. maj 2003  at udsagnene var skadelige for Dansk  

 Skolefoto og  

 derfor skulle efterprøves i særlig grad, inden de blev bragt, først og  

 fremmest  

 ved forelæggelse for Dansk Skolefoto, jf. punkt A.3. i de vejledende regler  

 for  

 god presseskik.
Som anført i punkt A.4. bør angreb og svar, hvor det er  

 rimeligt, bringes i sammenhæng og på samme måde.
 På baggrund af de nu foreliggende modstridende oplysninger om  

 bladets interview med Dansk Skolefotos daglige leder  

  Jesper  

  Klausen,  

 kan nævnet ikke afgøre, om bladet under interviewet forelagde  

  Jesper  

  Klausen de skadelige udsagn, herunder udtalelserne fra  

  Hanne  

  Henriksen  

  og  

  Sofie  

  Holst, og hvad  

  Jesper  

  Klausen  

 sagde i interviewet.
 Nævnet finder herefter ikke grundlag for at udtale kritik på  

 dette punkt, og pålægget af 21. maj 2003 om at offentliggøre kendelsen om god  

 presseskik bortfalder derfor.
 Afsagt den 22. oktober 2003.
