 Foruden de i udenrigsministeriets bekendtgørelser nr. 37 af 10. juli 1948,  

 nr. 40 af 6. september 1957 og nr. 53 af 20. november 1961, Lovtidende C,  

 angivne lande har nedennævnte lande deponeret deres tiltrædelsesdokumenter  

 til den almindelige konvention om De Forenede Nationers rettigheder og  

 immuniteter, godkendt af De Forenede Nationers plenarforsamling den 13.  

 februar 1946: Algeriet, Jamaica, Japan, Mongoliet, Peru, Somali, Tanganyika,  

 Yemen og Øvre Volta.
 Algeriet og Mongoliet har taget forbehold med hensyn til at tillægge den  

 mellemfolkelige domstol obligatorisk jurisdiktion ved afgørelsen af  

 tvivlsspørgsmål om konventionens fortolkning og anvendelse.
 Cameroun, Den Centralafrikanske Republik, Congo (Brazzaville),  

 Elfenbenskysten, Madagascar, Senegal, Sierra Leone og Togo, på hvis  

 territorium konventionen fandt anvendelse inden opnåelse af uafhængighed, har  

 meddelt, at de anser sig for bundne af konventionen.
 Udenrigsministeriet, den 29. november  

 1963.
F.
M.
 Paul Fischer.
