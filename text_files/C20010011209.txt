Cirkulære om genoptagelse  

 af sager om godtgørelse af  

 kvælstofafgift for afsluttede planperioder (Til Told- og Skatteregionerne)1) 1.	Afgiftsfritagelse og -godtgørelse Ifølge § 7, stk. 1, i lov nr. 418 af 26. juni 1998 om  

 afgift af kvælstof indeholdt i gødninger m.m.  

 (Kvælstofafgiftsloven) er der afgiftsfrihed for varer, der leveres af  

 registrerede virksomheder eller fra udlandet, jf. § 19 i samme lov, til  

 brug i virksomheder registreret efter lov nr. 472 af 1. juli 1998 om  

 jordbrugets anvendelse af gødning og om plantedække.
Plantedirektoratet udsteder registreringsbevis til jordbrugsvirksomheder,  

 der registreres efter lov om jordbrugets anvendelse af gødning og om  

 plantedække.
Registreringsbeviset anvendes som dokumentation for retten  

 til at købe afgiftsfri gødning.
Med hjemmel i § 10, stk. 3, i Kvælstofafgiftsloven kan de  

 statslige told- og skattemyndigheder meddele virksomheder, der bliver  

 registreret efter lov om jordbrugets anvendelse af gødning og om  

 plantedække senere end 1. august i et år, godtgørelse af  

 den betalte afgift.
Godtgørelsen meddeles af den betalte afgift af de  

 varer, som virksomheden har indkøbt til brug i virksomheden i tiden  

 fra den 1. august i den pågældende planperiode og indtil den  

 dato, hvor registreringen finder sted.
Planperioden løber fra 1.  

 august og til 31. juli.
 Plantedirektoratet har i visse tilfælde registreret  

 jordbrugsvirksomheder med tilbagevirkende kraft, således at  

 jordbrugsvirksomheden har fået udstedt registreringsbevis for  

 afsluttede planperioder.
 Det har været Told- og Skattestyrelsens opfattelse, at der med  

 hjemmel i Kvælstofafgiftslovens § 10, stk. 3, alene kunne  

 godtgøres kvælstofafgift for den på tidspunktet for  

 anmodningens fremsættelse indeværende planperiode ved  

 registrering i Plantedirektoratets register, selv om jordbrugsvirksomheden  

 fik udstedt registreringsbeviser for allerede afsluttede  

 planperioder.
2.	Landsskatteretskendelse om godtgørelse af  

 kvælstofafgift Landsskatteretten har bl.a. den 13. december 2000 afsagt kendelse i en sag  

 om godtgørelse af kvælstofafgift jf.
Kvælstofafgiftslovens  

 § 10, stk. 3. Landsskatteretten udtalte, at det måtte anses  

 for mest rimeligt, at jordbrugsvirksomheden er berettiget til  

 godtgørelse for afsluttede planperioder i overensstemmelse med det af  

 Plantedirektoratet udstedte registreringsbevis.
Jordbrugsvirksomheden fik  

 herefter godtgjort kvælstofafgift i overensstemmelse med  

 registreringsbeviset i tiden fra 1. august 1998.
 Kendelsen blev ikke indbragt for domstolene.
3.	Kendelsens betydning Det er Skatteministeriets opfattelse, at kendelsen får betydning for  

 sager, der er afgjort i overensstemmelse med den fortolkning, der  

 følger af ordlyden i Kvælstofafgiftslovens § 10,  

 stk. 3.
 Sagerne skal genoptages og afgøres i overensstemmelse med det  

 registreringsbevis, Plantedirektoratet har udstedt til  

 jordbrugsvirksomhederne i de tilfælde, registreringsbeviset er udstedt  

 med tilbagevirkende kraft.
Både igangværende og afsluttede sager skal genoptages.
Dette  

 gælder, uanset om jordbrugsvirksomheden har klaget over  

 afgørelsen.
 Det er en betingelse for godtgørelsen, at jordbrugsvirksomheden  

 dokumenterer eller på anden måde sandsynliggør, at  

 kvælstofafgiften ikke er væltet over på andre.
4.	Frister Der udstedes ikke registreringsbeviser med tilbagevirkende kraft for  

 afsluttede planperioder med virkning fra 1. august 2001. Administrationen i  

 Plantedirektoratet og Told Skat vil blive bragt i overensstemmelse med  

 ordlyden i Kvælstofafgiftslovens § 10, stk. 3, således  

 at der alene udstedes registreringsbevis og godtgøres  

 kvælstofafgift for den på tidspunktet for anmodningens  

 fremsættelse indeværende planperiode ved registrering i  

 Plantedirektoratets register.
 Frem til udgangen af kalenderåret 2001 kan told- og skatteregionerne  

 godtgøre kvælstofafgift for planperioderne 1998-99, 1999-2000 og  

 2000-2001 i de tilfælde, hvor Plantedirektoratet i tiden indtil den 1.  

 august 2001 har udstedt registreringsbeviser med tilbagevirkende  

 kraft.
5.	Forældelse og forrentning For så vidt angår krav på godtgørelse, der ved  

 udgangen af kalenderåret 2001 ikke er forældede efter den  

 formueretlige forældelse efter 1908-loven, kan anmodning om  

 godtgørelse fremsættes indtil det tidspunkt, hvor  

 forældelsen indtræder.
 Krav på godtgørelse forrentes efter de almindelige regler om  

 forrentning, jf. cirkulære nr. 157 af 14. oktober 1987 om forrentning  

 af visse tilbagebetalingsbeløb.
6.	Ikrafttræden Cirkulæret træder i kraft den 29. juni 2001 og ophæves  

 den 1. januar 2002.
Told- og Skattestyrelsen, den 6. juni  

 2001 Ole Kjær /Claus Bruun Johannessen 1)   I Told- og  

 Skattestyrelsens egen interne nummerrække har cirkulæret nr.  

 2001-18.
