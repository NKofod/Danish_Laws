Cirkulærskrivelse om pensionsbidrag af  

 rådighedstillæg til gravere og visse kirkegårdsledere Finansministeriet har den 6. oktober 1998 indgået  

 aftale med Statsansattes Kartel om, at der med virkning fra 1. januar 1998  

 skal indbetales pensionsbidrag af rådighedstillæg til gravere og  

 visse kirkegårdsledere.
 Menighedsrådene skal således betale  

 pensionsbidrag af rådighedstillæg til:
 Cirkulærskrivelsen er opbygget efter følgende  

 systematik: I første afsnit beskrives fremgangsmåden for  

 indbetaling af pensionsbidrag for tjenestemandslignende ansatte, i andet  

 afsnit beskrives fremgangsmåden for indbetaling af pensionsbidrag for  

 tjenestemænd og i tredje og fjerde afsnit beskrives særlige og  

 generelle forhold.
 Opmærksomheden henledes endvidere på, at der i  

 Kirkeministeriets cirkulærskrivelse af 7. august 1998 om pensionsbidrag  

 af administrationstillæg til gravere og visse kirkegårdsledere  

 fejlagtigt står, at pensionsbidrag af administrationstillægget i  

 alle tilfælde beregnes af administrationstillægget inkl.  

 procentregulering, opregnet med 100/98,7 for ansatte under  

 minipensionsordningen.
Tjenestemandslignende ansatte gravere og  

 kirkegårdsledere med en ugentlig beskæftigelse på mindre  

 end 15 timer er først omfattet af denne pensionsordning, når  

 ansættelsen har varet i 6 måneder.
Når betingelsen er  

 opfyldt, skal der indbetales pensionsbidrag af rådighedstillægget  

 med tilbagevirkende kraft fra ansættelsestidspunktet, dog tidligst fra  

 1. januar 1998.
 1.1. Ansatte omfattet af StK-Pension eller  

 StK-minipension.
1.1.a.
Menighedsråd, der ikke benytter  

 FLØS.
 For tjenestemandslignende ansatte gravere og  

 kirkegårdsledere, der er omfattet af StK:Pension eller StK-minipension,  

 skal menighedsrådet tage kontakt til StK:Pension med henblik på  

 at få tilsendt en indberetningsliste.
1.1.b.
Menighedsråd, der benytter FLØS.
 For tjenestemandslignende ansatte gravere og  

 kirkegårdsledere, der er omfattet af StK:Pension eller StK-minipension,  

 indbetales pensionsbidraget automatisk via FLØS til StK:Pension.
1.2. Ansatte ikke omfattet af StK-Pension For tjenestemandslignende ansatte gravere og  

 kirkegårdsledere, der er omfattet af karensperiode, eller ikke opfylder  

 betingelserne for at være omfattet af minipensionsordningen, skal der  

 ikke indbetales pensionsbidrag af rådighedstillægget.
 2. Tjenestemandsansatte gravere og  

 kirkegårdsledere.
 Menighedsrådet skal benytte FLØS til  

 at foretage betaling af pensionsbidrag for gravere og kirkegårdsledere,  

 der er ansat som tjenestemænd.
2.a.
Ansatte, der ikke er fyldt 60 år den 1.  

 januar 1998.
 Beregning og betaling af pensionsbidraget for  

 tjenestemænd under 60 år sker automatisk via FLØS til en i  

 Din Bank A/S oprettet kapitalpensionsordning,  

 "StK:Supplementspension", der er en supplerende pensionsordning for  

 tjenestemænd m.fl. uden for tjenestemandspensionssystemet.
Din Bank A/S opretter et kontonummer for hver ansat  

 på baggrund af et af menighedsrådet indsendt skema, der  

 rekvireres hos Din Bank A/S.
Menighedsrådet skal indberette  

 kontonummeret til stiftsøvrigheden.
For de gravere og  

 kirkegårdsledere, hvor menighedsrådet i forvejen indbetaler  

 pensionsbidrag af administrationstillæg, jf.
Kirkeministeriets  

 cirkulærskrivelse af 7. august 1998, sker indbetaling til det  

 eksisterende kontonummer i Din Bank A/S.
2.b.
Ansatte, der er fyldt 60 år den 1. januar  

 1998.
 Beregning og betaling af pensionsbidraget for  

 tjenestemænd over 60 år, sker automatisk via FLØS en i  

 StK:Pension oprettet pensionsordning, "StK:Supplementslivrente",  

 der er en løbende livsvarig supplerende alderspension for  

 tjenestemænd m.fl. uden for tjenestemandspensionssystemet.
Når første indbetaling er registreret i  

 StK:Pension, oprettes en police for hver ansat.
Policen fremsendes til den  

 ansatte tilligemed et opsparingsregulativ.
 3. Særlige forhold.
 Pensionsbidrag for ansatte, der er fratrådt eller  

 afgået ved døden siden 1. januar 1998 indbetales for perioden  

 fra 1. januar frem til tidspunktet for fratrædelsen/dødsfaldet.  

 Indbetalingen sker efter de almindelige regler i denne  

 cirkulærskrivelse.
 4. Generelt.
Pensionsbidraget udgør fra 1. januar 1998 4 % i  

 egetbidrag og 8 % i arbejdsgiverbidrag.
Det samlede bidrag udgør 12  

 %.
For ansatte under minipensionsordningen udgør  

 pensionsbidraget fra 1. januar 1998 dog kun 1,3 % i egetbidrag og 2,6 % i  

 arbejdsgiverbidrag.
Det samlede bidrag for ansatte under  

 minipensionsordningen udgør 3,9 %.
 Opmærksomheden henledes på, at det samlede  

 pensionsbidrag skal afholdes fuldt ud af arbejdsgiver.
 Pensionsbidraget beregnes af  

 rådighedstillægget inklusiv procentregulering, opregnet med  

 100/96. For ansatte under minipensionsordningen beregnes pensionsbidraget af  

 rådighedstillægget inklusiv procentregulering, opregnet med  

 100/98,7.
 Det er menighedsrådets ansvar, at der indbetales  

 pensionsbidrag med virkning fra 1. januar 1998 eller fra første  

 lønudbetaling efter denne dato for alle ansatte, der opfylder  

 ovennævnte betingelser på dette tidspunkt.
 For menighedsråd, der benytter FLØS,  

 gøres opmærksom på, at den automatiske indbetaling  

 først bliver implementeret i FLØS i februar 1999.
 Det enkelte menighedsråd har fremover ansvaret for,  

 at ansatte, der opfylder betingelserne herfor, bliver omfattet af ordningen,  

 og at Din Bank A/S eller StK:Pension bliver underrettet herom.
 Adressen på Din Bank A/S er Krumtappen 2, Postboks  

 825, 2500 Valby, tlf. 36 45 77 88, lokal 4295.
 Adressen på  StK:Pension er Krumtappen 2, 2500  

 Valby, tlf. 36 44 00 88, lokal 6507.
