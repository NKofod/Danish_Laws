Fremsat den 21. oktober 2003 af Søren Søndergaard (EL) og  

 Line Barfod (EL) Forslag til folketingsbeslutning om dagpengemodtageres og kontanthjælpsmodtageres ret til  

  

 overenskomstmæssig løn under aktivering Folketinget pålægger regeringen i indeværende folketingsår  

 at fremsætte de nødvendige lovforslag og foretage de nødvendige ændringer i  

 administrative forskrifter, som sikrer, at dagpengemodtagere og  

 kontanthjælpsmodtagere, der som led i et aktiveringsforløb udfører arbejde  

 for  

 private eller offentlige virksomheder, som minimum aflønnes efter de  

 nugældende  

 regler om ydelser under privat jobtræning, og således, at reglerne kan træde  

 i  

 kraft senest den 1. juli 2004.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 37, folketingsåret 2002-03 (Se Folketingstidende  

 2002-03, forhandlingerne side 4309 og tillæg A side 2067 og 2069). Siden  

 dette  

 forslag blev behandlet er arbejdsmarkedsforliget om »Flere i arbejde« blevet  

 udmøntet i lovgivning.
Situationen i dag er, at aktivering af såvel  

 kontanthjælps- som dagpengemodtagere foregår ved anvendelse af tre redskaber:
 1.  

 	  

    

 Vejledning og  

 opkvalificering.
 2.  

 	  

    

 Virksomhedspraktik.
 3.  

 	  

    

 Ansættelse med  

 løntilskud.
De to førstnævnte redskaber udmærker sig ved, at de aktiverede  

 kun modtager deres individuelle sats, uanset at de udfører ordinært arbejde  

   

 enten i privat eller offentligt regi.
Praktikperioder i forbindelse med  

 vejledning og opkvalificering kan sammenlagt være på op til 3 måneder, og  

 perioder med virksomhedspraktik kan som hovedregel være på op til 26 uger.  

 Den  

 eneste begrænsning i forhold til, hvilket arbejde der kan udføres af  

 aktiverede, er, at afsætning af produkter ikke må være  

 konkurrenceforvridende.
 Den konkrete praksis, ikke mindst når det drejer sig om kommunernes  

 aktivering af kontanthjælpsmodtagere, har i gentagne tilfælde vist, at  

 kontanthjælpsmodtagere udfører til tider anselige mængder ordinært arbejde.  

 Samtidig er spørgsmålet om konkurrenceforvridning svært gennemskueligt,  

 hvilket  

 betyder, at kommunerne bevæger sig på kant med (og nogle gange over kanten  

 af)  

 lovgivningen.
Et af de groveste eksempler, som er kommet frem siden  

 behandlingen af beslutningsforslag nr.
B 37 fra folketingsåret 2002-03, er  

 samarbejdet mellem 8 kommuner og Bodums datterselskab Multiplast A/S om at  

 udføre pakning og montage af Bodum produkter i de kommunale produktionshuse.
Dette samarbejde strækker sig tilbage til 2000, men først  

 da det kom frem i offentligheden i foråret 2003, på baggrund af en rapport  

 udarbejdet af SiD, blev der klaget til de regionale arbejdsmarkedsråd i  

 henholdsvis Ribe, Sønderjyllands, Fyns og Vejle Amter.
Der skulle gå endnu et  

 halvt år, før arbejdsmarkedsrådene erklærede Bodum-projekterne for  

 konkurrenceforvridende og dermed i strid med lovgivningen.
Det mest interessante er ikke, om projekterne var ulovlige  

 eller ej.
Det interessante er derimod, at de har kunnet finde sted over en  

 lang  

 periode, og at ulovlighederne indtil videre ikke har fået konsekvenser for  

 hverken kommunerne eller for Bodum.
De eneste, der har følt konsekvenserne,  

 er  

 de mennesker, der tidligere var beskæftiget med pakke- og montageopgaverne  

 som  

 ordinært arbejde.
Et slående eksempel er manden i Randbøl, som havde en god  

 lille forretning.
Hjemme i kælderen pakkede og monterede han og 4-5  

 medarbejdere bl.a. stempelkander til Bodum.
Men netop som virksomheden var  

 ved  

 at etablere sig, fandt Bodum ud af, at det er langt billigere at lave aftaler  

 med de kommunale aktiveringsfabrikker end med manden i Randbøl.
Og konkurrere  

 med Egtved Kommunes beskæftigelsesprojekt, »Egtved Industri«, det kunne  

 Robert  

 Jensen, som manden hedder, ikke.
Han bukkede under for den ublu kommunale  

 konkurrence og stod sammen med sin søn tilbage med en gæld på en kvart  

 million  

 kroner.
Uden arbejde, syg og fallit endte Robert Jensen kort efter på  

 kontanthjælp.
Men ingen rettigheder uden pligter.
Der skal arbejdes for  

 kontanthjælpen, og Egtved Kommune sendte derfor Robert Jensen i aktivering i  

 det kommunale beskæftigelsesprojekt, hvor han sættes til  at pakke  

 stempelkander  

 for Bodum.
Frem til 1. juli 2003 foregik aktiveringen af  

 kontanthjælpsmodtagere i kommunale produktionshuse som hovedregel som  

 individuel jobtræning.
Med lovændringen, som bl.a. afskaffede individuel  

 jobtræning, kaldes det nu vejledning og opkvalificering  men arbejdet  

 er  

 stadig det samme.
For kontanthjælpsmodtagerne er den mest synlige forskel, at  

 man i modsætning til situationen før 1. januar 2003 kun får udbetalt den rene  

 kontanthjælp, idet beskæftigelsestillægget blev fjernet i forbindelse med den  

 første  

 del af implementeringen af »Flere i arbejde«-forliget.
I modsætning til den almindelige fremgangsmåde i  

 kommunerne, hvor de aktiverede »aflønnes« med deres individuelle  

 kontanthjælpssats, har der i nogle kommuner været forskellige forsøg med  

 aktivering af udsatte grupper i projekter, hvor de aktiverede modtager  

 overenskomstmæssig løn.
Erfaringerne med disse forsøg er positive.
Et af  

 eksemplerne er projektet »Spydspidsen« i København.
»Spydspidsen«s positive resultater er også anerkendt af  

 beskæftigelsesministeren, som i et svar af 6. februar 2003 på § 20-spørgsmål  

 nr.
S 1534 af 24. januar 2003 stillet af Line Barfod (EL), bl.a. skrev:  

 »»Spydspidsen« er et projekt, som har resulteret i nogle særdeles positive  

 resultater for en gruppe stærkt socialt udsatte unge.
Det er vigtigt at  

 støtte  

 unge med en dårlig start i livet for at få dem integreret i samfundet«.
En  

 del  

 af forklaringen på »Spydspidsen«s positive resultater forklares af en  

 medarbejder ved projektet i artiklen »Ros, firmalogo og lønseddel« i  

 Politiken  

 den 24. januar 2003: »Løn er en tydelig markør på, at ens arbejde bliver  

 værdsat.
Løn hører med til det at have et arbejde.« Ud over den kommunale aktivering i produktionshuse m.v.  

 gælder problemet med manglende løn under aktivering i høj grad også for  

 dagpenge- og kontanthjælpsmodtagere i virksomhedspraktik.
Med lovændringen,  

 der  

 trådte i kraft den 1. juli 2003, udvides den periode, man kan være i  

 virksomhedspraktik, for udsatte grupper til 13 uger med mulighed for  

 forlængelse til 26 uger  og i særlige tilfælde op til 52 uger.
 I virksomhedspraktik er aflønningen også den aktiveredes  

 individuelle sats (dagpenge eller kontanthjælp), og der er ingen begrænsning  

 i,  

 hvilket arbejde, der kan udføres, blot det ikke er konkurrenceforvridende.
Spørgsmålet om konkurrenceforvridning har imidlertid vist  

 sig at være meget bøjeligt.
Beskæftigelsesministeren har gennem  

 Arbejdsmarkedsstyrelsen nedsat en arbejdsgruppe med repræsentanter fra KL,  

 Amtsrådsforeningen og Konkurrencestyrelsen med henblik på en vejledning af  

 kommunerne vedrørende konkurrenceforvridning.
Men det er forslagsstillernes  

 opfattelse, at brug af billig arbejdskraft i virksomhedspraktik eller i  

 produktionshuse m.v. ikke kan undgå at medføre en vis form for  

 konkurrenceforvridning.
Så vidt det er forslagsstillerne bekendt, er denne  

 opfattelse også udbredt såvel i fagbevægelsen som i arbejdsgiverkredse.
Erfaringerne er således, at aktivering uden  

 overenskomstmæssig løn både er til skade for de aktiveredes integration på  

 det  

 ordinære arbejdsmarked og for de almindelige, ordinære løn- og arbejdsforhold  

 på arbejdsmarkedet.
I modsætning hertil er erfaringerne med forsøg, hvor de  

 aktiverede har fået overenskomstmæssig løn.
Her viser erfaringerne, at man  

 har  

 fremmet integrationen og overgangen til ordinært arbejde.
Skriftlig fremsættelse Søren Søndergaard  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om dagpengemodtageres og kontanthjælpsmodtageres ret til  

  

 overenskomstmæssig løn under aktivering.
(Beslutningsforslag nr.
B 12).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
