Sidst på aftenen blev 1. reservelægen tilkaldt af vagthavende  

 på hjertemedicinsk afdeling, idet patienten havde fået høj  

 feber. 1. reservelægen mistænkte begyndende betændelse i  

 brystskillevæggen på grund af hul i spiserøret, og han  

 foranledigede derfor en akut røntgenundersøgelse af  

 spiserøret med vandig kontrast, som blev foretaget den 18. februar  

 1999. 1. reservelægen så røntgenoptagelserne sammen med en  

 reservelæge fra røntgenafdelingen, der beskrev  

 røntgenundersøgelsen, og hun fandt ikke umiddelbart tegn  

 på hul i spiserøret.
På denne baggrund fandt man ikke  

 indikation for yderligere behandlingsmæssige tiltag.
Et par timer efter indgrebet faldt patientens blodtryk, og hun fik smerter  

 i brystet med udstråling til venstre arm, hvorfor der blev indledt  

 behandling med Nitroglycerin. 1. reservelægen undersøgte  

 patienten, og han fandt herved ingen tegn på betydende blødning.  

 En røntgenundersøgelse af lungerne viste normale forhold, og  

 blodprocenten blev fundet normal. 1. reservelægen fandt således  

 ikke holdepunkter for nogen kirurgiske komplikationer, og han anbefalede  

 derfor fortsat behandling med Nitroglycerin, og at man i øvrigt  

 afventede en hjertemedicinsk vurdering.
Senere på dagen anbefalede 1.  

 reservelægen en overflytning til hjertemedicinsk afdeling.
Senere samme  

 dag blev røntgenoptagelserne vurderet på thoraxkirurgisk  

 røntgenkonference, og det blev her konkluderet, at der var tale om et  

 hul i spiserøret, hvorfor patienten straks blev sat i 3-stof  

 antibiotisk behandling og samme dag opereret med lukning af hullet i  

 spiserøret.
 Der blev klaget over, at 1. reservelægen i forbindelse med  

 kikkertundersøgelsen den 17. februar 1999 lavede et hul i  

 spiserøret, ligesom der blev klaget over den efterfølgende  

 behandling.
Klage over fremkomst af hul af spiserør  

 i forbindelse med en kikkertundersøgelse og manglende diagnostik ved  

 røntgenundersøgelse Patientklagenævnet fandt ikke grundlag for at kritisere, at der ved  

 kikkertundersøgelsen den 17. februar 1999 opstod et hul i  

 spiserøret.
Nævnet kunne oplyse, at der var tale om en velkendt,  

 men meget sjældent forekommende komplikation, hvis indtræden  

 nævnet således ikke fandt måtte anses at måtte  

 skyldes manglende omhu og samvittighedsfuldhed fra 1. reservelægens  

 side.
Nævnet fandt ej heller grundlag for kritik af 1. reservelægens  

 behandling af patienten den 18. februar 1999, idet han ordinerede en  

 røntgenundersøgelse af patientens spiserør på  

 mistanke om hul heri.
Den akutte røntgen vurdering af  

 røntgenbillederne bekræftede ikke, at der var hul i  

 spiserøret.
Nævnet fandt dog, at det havde været  

 hensigtsmæssigt, om 1. reservelægen havde foretaget sig  

 yderligere for at finde frem til årsagen til patientens symptomer.
Nævnet lagde herved vægt på, at patienten havde  

 symptomer i form af smerter ved synkning og temperaturforhøjelse, som  

 der ikke var fundet nogen forklaring på.
Nævnet lagde yderligere  

 vægt på, at røntgenundersøgelsen havde været  

 vanskelig at vurdere.
Der var påvist kontrast udenfor  

 spiserøret, men kontrasten var opfattet som placeret i  

 luftrøret som udtryk for fejlsynkning, uanset at der ikke var kliniske  

 tegn på fejlsynkning.
 Patientklagenævnet fandt, at reservelægen fra  

 røntgenafdelingen havde vist manglende omhu og samvittighedsfuldhed  

 ved sin vurdering af røntgenundersøgelsen den 18. februar 1999.  

 Nævnet lagde herved vægt på, at det på de omtalte  

 røntgenoptagelser kunne ses, at der var en kontrast uden for  

  spiserøret i omtrent samme højde som luftrørets  

 delingssted.
 Patientklagenævnet bemærkede, at reservelægen i sin  

 røntgenbeskrivelse havde givet udtryk for usikkerhed med hensyn til  

 sin tolkning af undersøgelsen, og på den baggrund fandt  

 nævnet, at hun straks skulle have konfereret med en mere erfaren  

 kollega med henblik på at stille en korrekt diagnose.
