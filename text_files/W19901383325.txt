Tilladelse til anpartserhvervelse af en landbrugsejendom med henblik  

 på overladelse af råstofindvindingen til et af en af anpartshaverne ejet  

 selskab.
Begrundet med personsammenfald mellem erhververe og selskabets  

 deltagere De har i skrivelse af 24. november 1989 (Deres j. nr.
A 12.612) på vegne  

 af Gert Rohde Madsen, Kim Rohde Madsen og Lillian Mohr påklaget den af  

 Jordlovsudvalget i skrivelse af 31. oktober 1989 trufne afgørelse, hvorved  

 der meddeltes afslag på ansøgning om tilladelse til Deres klienters  

 erhvervelse af landbrugsejendommen matr. nr.  1d m.fl.
Svejstrup By, Lyngå.
 Ejendommen er af areal ca. 13,3 ha.
Deres klienter er i forvejen ejere af den tilgrænsende landbrugsejendom  

 matr. nr.  2v m.fl.
Svejstrup By, Lyngå af areal ca. 27,6 ha, der er  

 erhvervet i 1978 uden krav om bopælspligt.
 Det fremgår af sagen, at ingen af Deres klienter agter at tage bopæl på  

 den erhvervede eller den i forvejen ejede ejendom.
Det fremgår endvidere af sagen, at der ved Århus Amtskommunes skrivelse af  

 2. december 1987 til Entreprenørselskabet Brdr.
Madsen og Jun.
ApS, som ejes  

 af Gert R.
Madsen, er meddelt foreløbig tilladelse til indvinding af sand,  

 grus og sten på en del af den erhvervede ejendom.
Jordlovsudvalget har i skrivelse af 30. juni 1989 meddelt tilladelse til  

 selskabets erhvervelse af ejendommen matr. nr.  1d m.fl.
Svejstrup By, Lyngå  

 i henhold til § 20, jf. § 21 i Landbrugsministeriets lovbekendtgørelse nr.  

 424 af 1. juli 1986.
 Tilladelsen er betinget af, at det inden 1 år dokumenteres, at Århus  

 Amtskommune har meddelt endelig tilladelse til råstofindvinding på  

 ejendommen, at den del af ejendommens jorder, der ikke tillades anvendt til  

 råstofindvinding, inden 1. juli 1990 er afhændet til sammenlægning med en  

 bestående landbrugsejendom efter landbrugslovens regler, og at der på  

 ejendommen tinglyses en deklaration i overensstemmelse med det fremsendte  

 udkast.
I skrivelse af 8. august 1989 har De gjort Jordbrugsdirektoratet opmærksom  

 på, at det er Deres klien~ ter Gert R.
Madsen, Kim R.
Madsen og Lillian Mohr  

 og ikke selskabet Brdr.
Madsen og Jun.
ApS, der har erhvervet ejendommen,  

 hvorfor De anmoder om, at det bliver adkomsthaverne ifølge skødet, der får  

 erhvervelsestilladelsen.
De anmoder endvidere om, at kravet om afhændelse af  

 den del af ejendommen, der ikke anvendes til råstofindvinding, jf.  

 deklarationens punkt 2, frafaldes, idet Deres klienter ønsker at afhænde  

 ejendommen samlet efter endt indvinding.
Jordlovsudvalget har i skrivelse af 31. oktober 1989 afslået at meddele  

 tilladelse til, at Gert R.
Madsen, Kim R.
Madsen og Lillian Mohr indtræder  

 som erhververe af ejendommen i stedet for Brdr.
Madsen og Jun.
Aps.
Udvalget  

 har samtidig meddelt Deres klienter påbud om at genafhænde ejendommen inden  

 et halvt år.
Afgørelsen er begrundet med, at adgangen til at erhverve adkomst  

 på en landbrugsejendom med henblik på råstofindvinding kun omfatter de  

 tilfælde, hvor erhververen selv skal udnytte forekomsterne, og ikke de  

 tilfælde, hvor retten til denne udnyttelse agtes overdraget.
 Jordlovsudvalget har endvidere oplyst, at der ikke er grundlag for at  

 meddele tilladelse til Deres klienters erhvervelse af arealer, der ikke kan  

 anvendes til råstofindvinding, hvorfor udvalget ikke kan imødekomme  

 anmodningen om at frafalde betingelsen i deklarationens punkt 2.
 De gentager i Deres klageskrivelse anmodningen om tilladelse  

 til Gert Rohde Madsen, Kim Rohde Madsen og Lillian Mohrs erhvervelse af  

 ejendommen, ligesom De ønsker, at betingelsen om genafhændelse af den del af  

 ejendommen, der ikke tillades anvendt til råstofindvinding, frafaldes.
 Jordbrugsdirektoratet har den 27. april 1990 oversendt Deres  

 klageskrivelse hertil og samtidig udtalt, at den stedlige jordbrugskommission  

 ikke har indvendinger imod, at Deres klienter erhverver ejendommen i  

 »graveperioden«, hvis der efterfølgende sker en retablering af  

 arealet og sammenlægning med en bestående landbrugsejendom.  

 Jordbrugsdirektoratet finder imidlertid, at det vil stride mod sædvanlig  

 praksis at meddele Deres klienter tilladelse til erhvervelsen, hvorfor det  

 indstilles, at afgørelserne af 30. juni 1989 og 31. oktober 1989 fastholdes,  

 herunder betingelsen om afståelse af de arealer, der ikke tillades anvendt  

 til råstofindvinding.
 Sagen er herefter drøftet på et møde den 11. september 1990 her i  

 ministeriet, hvor De sammen med Gert Rohde Madsen redegjorde for sagen og  

 uddybede Deres synspunkter.
Det blev bl.a. oplyst, at bygningerne på den erhvervede ejendom er lejet ud at lejerne, som har foretaget store forbedringer på huset, næppe har  

 økonomisk mulighed for i øjeblikket at overtage ejendommens bygninger at Deres klient tillige ejer et frijordsareal umiddelbart vest for den  

 erhvervede ejendom, at der nu er meddelt endelig tilladelse til råstofindvinding på  

 ejendommen og at tilladelse til råstofindvinding på den del af ejendommen, der er  

 beliggende syd for vejen, nu er nægtet endeligt.
 Der blev på mødet forelagt et subsidiært ønske om en tidsbegrænset  

 dispensation betinget af, at ejendommen f.eks. inden 5 år er afhændet til  

 sammenlægning med anden landbrugsejendom.
 Landbrugsministeriet skal herefter meddele, at ministeriet finder, at der  

 er grundlag for at ændre Jordlovsudvalgets afgørelse, for så vidt angår  

 tilladelsen til erhvervelse af det areal, der skal anvendes til  

 råstofindvinding.
Efter praksis meddeles der normalt ikke tilladelse til erhvervelse af et  

 råstofareal med henblik på videreoverdragelse af indvindingsrettighederne til  

 et selskab eller en anden person.
Landbrugsministeriet finder imidlertid  

 under henvisning til, at indvindingstilladelsen er meddelt til et selskab,  

 hvor alle anparter ejes af den ene af de tre personer, der har erhvervet den  

 omhandlede ejendom, at der er grundlag for at meddele tilladelse til, at  

 Deres klienter erhverver den del af ejendommen, der skal anvendes til  

 råstofindvinding.
 Med hensyn til den del af ejendommen, der ikke skal anvendes til  

 råstofindvinding, jf. pkt. 2 i den fremsendte deklaration, finder  

 Landbrugsministeriet ikke grundlag for at ændre Jordlovsudvalgets afgørelse,  

 jf. § 62, stk. 3, i Landbrugsministeriets cirkulære nr. 38 af 8. marts 1990  

 om landbrugsloven, hvoraf det fremgår, at en tilladelse efter lovens § 18,  

 stk. 4, normalt betinges af, at arealer, der ikke er nødvendige for den  

 påtænkte anvendelse, fraskilles til sammenlægning med en bestående  

 landbrugsejendom.
 Landbrugsministeriet meddeler herved i medfør af § 18a, stk. 6 i  

 landbrugsloven (lovbekendtgørelse nr. 504 af 17. juli 1990) tilladelse til,  

 at Gert Rohde Madsen, Kim Rohde Madsen og Lilian Mohr erhverver adkomst på  

 landbrugsejendommen matr. nr.  1d , 1 f , 1 k og 3 o  Svejstrup By, Lyngå.
 Tilladelsen er betinget af, at den del af ejendommen, der ikke kan  

 tillades anvendt til råstofindvinding, d.v.s. den del af ejendommen, der  

 ligger syd for kommunevejen, inden den 1. november 1991 er afhændet i  

 overensstemmelse med reglerne i landbrugsloven.
 Tilladelsen er endvidere betinget af, at der på ejendommen tinglyses en  

 deklaration i overensstemmelse med ./.vedlagte udkast.
 Deklarationen skal i tinglyst stand og inden den 1. februar 1991  

 fremsendes til Jordbrugskommissionen for Århus  

 Amt, Lyseng Alle 1, 8270 Højbjerg.
 Tilladelsen er endelig betinget af, at anparterne, der repræsenterer  

 flertallet af stemmerne i det selskab, der har tilladelse til indvindingen,  

 fortsat ejes af en af de tre ejere af landbrugsejendommen.
 Selskabet skal derfor sende indberetning til Jordbrugsdirektoratet ved  

 enhver ændring af ejerforholdene, der medfører at det nævnte krav ikke  

 længere er opfyldt, jf. § 2 i bekendtgørelse nr. 550 af 15. august 1989 om  

 selskabers indberetningspligt efter landbrugsloven.
 P.M.V.
 e.b.
