Fremsat den 6. december 2001 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om automatisk udbetaling af efterlevelseshjælp samt  

 stop for tilbagebetaling af forudbetalt pension til afdøde Folketinget pålægger regeringen inden udgangen  

 af denne samling at fremsætte forslag om ændring af lov om aktiv  

 socialpolitik og lov om social pension samt at ændre fornødne  

 administrative forskrifter, således at udbetaling af  

 efterlevelseshjælp fremover sker automatisk, og således at  

 forudbetalt pension til en afdød ikke kræves tilbagebetalt.
Bemærkninger til forslaget At miste sin ægtefælle eller  

 samlever er i sig selv et hårdt slag.
Midt i sorgen skal man tage  

 stilling til praktiske forhold omkring bisættelse eller begravelse,  

 skifteretsbehandling og ens egen økonomiske situation.
Det forekommer  

 derfor umenneskeligt, at man samtidig skal undersøge mulighederne for  

 udbetaling af efterlevelseshjælp.
Man har brug for rådgivning og  

 vejledning, ikke for ekstra opgaver.
For modtagere af social pension har  

 kommunen i forvejen alle de oplysninger, der er nødvendige, for  

 beregning af eventuel efterlevelseshjælp.
Det forekommer derfor  

 naturligt, at efterlevelseshjælp  i den situation ydes automatisk.
 Det er direkte umenneskeligt at kræve forudbetalt  

 pension efter en afdød tilbagebetalt fra den efterlevende  

 ægtefælle eller samlever, og derfor bør denne regel efter  

 forslagsstillernes opfattelse afskaffes.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om automatisk  

 udbetaling af efterlevelseshjælp samt stop for tilbagebetaling af  

 forudbetalt pension til afdøde.
(Beslutningsforslag nr.
B 5).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
