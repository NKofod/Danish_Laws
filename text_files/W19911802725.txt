4 bestyrelsesmedlemmer var af aktionærerne blevet tildelt hver et  

 beløb på 100.000 kr., benævnt konsulenthonorar.
Dette var sket sidst i 1986,  

 men udbetaling var sket i 1987. Generalforsamling for regnskabsåret 1986 var  

 først afholdt i 1987. Det blev ikke anset for godtgjort, at udbetalingerne  

 for de påståede arbejdsopgaver, der ikke var nærmere specificerede, var  

 vederlag for konsulentbistand, men de blev anset for ekstraordinære  

 bestyrelseshonorarer, der først kunne fratrækkes af selskabet i 1987 efter  

 endelig retserhvervelse for modtagerne ved generalforsamlingens beslutning.
 Aktieselskabet A klagede for skatteåret 1987/88 over, at de stedlige  

 skattemyndigheder havde anset selskabet for uberettiget til at foretage  

 skattemæssigt fradrag for udbetaling af konsulenthonorar i 1986, og i stedet  

 havde henført fradraget til det efterfølgende indkomstår.
Det var oplyst, at aktionærerne i selskabet i slutningen af 1986 havde  

 givet tilsagn om, at de 4 bestyrelsesmedlemmer, B, C, D og E, ville blive  

 tillagt et konsulenthonorar hver på 100.000 kr.
På samme tidspunkt blev der  

 ført forhandlinger om salg af aktier, hvorved de 2 hovedaktionærer, en bank  

 og et finansieringsinstitut ville overdrage en væsentlig aktiepost til et  

 forsikringsselskab.
De nævnte konsulenthonorarer blev ligeledes godkendt af  

 denne aktionær i forbindelse med aktieoverdragelsen i december 1986, men  

 dette var imidlertid sket så tæt ved årsskiftet, at den endelige instruks til  

 administrationen ikke var meddelt af bestyrelsesformanden B førend ved  

 årsskiftet, således at udbetalingen først var effektueret i 1987.
 Der forelå faktura fra 3 af bestyrelsesmedlemmerne, B af 30. januar 1987,  

 E den 11. maj 1987 og D den 7. maj 1987.
 Generalforsamlingen vedrørende det aflagte regnskab for kalenderåret 1986  

 var efter det oplyste afholdt i november 1987.
De stedlige skattemyndigheder havde ved ansættelsen fundet, at de  

 udbetalte konsulenthonorarer bar præg af at være bestyrelseshonorarer, som  

 var udbetalt til de 4 bestyrelsesmedlemmer for en ekstraordinær stor løbende  

 arbejdsydelse i forbindelse med deres bestyrelsesarbejde.
Da disse honorarer  

 først kunne anses for godkendt på den afholdte generalforsamling i november  

 1987, var det myndighedernes opfattelse, at selskabet først var berettiget  

 til at foretage fradrag herfor i 1987. Der var herved tillige henset til, at  

 konsulentbistanden, der var afgrænset til udelukkende at vedrøre de 4  

 bestyrelsesmedlemmers fagområde, var en uspecificeret faglig indsat inden for  

 4 forskellige fagområder uden forudgående mundtlige eller skriftlige aftaler  

 om arbejdets udførelse.
Alle 4 vederlag androg nøjagtig 100.000 kr.
Selskabets revisor nedlagde over for Landsskatteretten påstand om, at de  

 pågældende udbetalinger af konsulenthonorarer på i alt 400.000 kr. måtte  

 anses for fradragsberettigede i 1986. Revisoren anførte bl.a., at der i 1986  

 var truffet aftale om, at medlemmerne af nævnte selskabs bestyrelse skulle  

 have udbetalt konsulenthonorarer for året 1986 og tidligere år.
Der var tale  

 om honorarer for arbejdsmæssige opgaver, udført af bestyrelsesmedlemmer over  

 en længere periode indtil medio 1986. Opgaverne lå udover de arbejdsopgaver,  

 der normalt var omfattet af en bestyrelses arbejdsområde og dermed det  

 fastsatte og aftalte bestyrelseshonorar, som efter det oplyste for 1986 havde  

 udgjort 25.000 kr. for hvert bestyrelsesmedlem.
 Endvidere henviste revisoren til skrivelse fra bestyrelsesformanden B af  

 8. februar 1988, der bekræftede, at denne aftale var truffet i 1986, og at  

 der var givet underretning til modtagerne af honorarerne.
Endelig anførte revisoren, at den aftale, der var indgået mellem  

 selskabets ejere og bestyrelsen, var en aftale om konsulenthonorar og ikke en  

 aftale om ekstraordinært bestyrelseshonorar.
Det arbejde, som honoraret havde  

 tilsigtet at dække, var ifølge parternes vurdering vederlag for  

 konsulentassistance og ikke for ordinært bestyrelsesarbejde.
Efter det oplyste måtte Landsskatteretten være enig med de stedlige  

 skattemyndigheder i, at det ikke kunne anses for godtgjort, at det udbetalte  

 vederlag til bestyrelsens medlemmer for uspecificerede arbejdsopgaver var et  

 vederlag for konsulentbistand.
Det var derfor med rette, at det omhandlede  

 honorar var anset for et ekstraordinært bestyrelseshonorar.
 Da selskabet først kunne opnå fradragsret, når modtagerne havde erhvervet  

 en endelig ret til ydelsen, og da den endelige ret til et ekstraordinært  

 bestyrelseshonorar først var etableret ved generalforsamlingens beslutning,  

 som efter det oplyste fandt sted i 1987, kunne selskabet herefter ikke anses  

 for berettiget til at foretage fradrag herfor i 1986.
 Den påklagede ansættelse blev herefter stadfæstet.
 LV 1989, C 3.2.
