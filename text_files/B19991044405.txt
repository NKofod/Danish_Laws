Meddelelser fra Søfartsstyrelsen B.  

 Skibes bygning og udstyr m.v.
Kapitel B II-5 Lastelinjer, 1. juli 1999 KAPITEL II-5 B
  

 Lastelinier KAPITEL II-5 B Lastelinier Regel 1	Anvendelsesområde Den internationale konvention om lastelinier af 5.  

 april 1966 som ændret ved protokollen af 1988, der trådte i kraft  

 den 3. januar 1994. Dette kapitel indeholder regler, som udfylder, udbygger  

 eller afviger fra konventionens bestemmelser.
Regel 2 	Nærmere bestemmelser vedrørende  

 mærkningen (Reglement 7 og 8 i konventionen) 1	Udover at være forsynet med et  

 lasteliniemærke påmærket D-L for angivelse af den myndighed  

 der tildeler lastelinier, skal der for og agter afsættes  

 dybgangsmærker.
 2	På eksisterende skibe der indflages fra  

 udlandet kan det, såfremt rederiet ønsker dette, accepteres, at  

 de eksisterende bogstaver der er anbragt af skibets klassifikationsselskab,  

 for angivelse af den myndighed der tildeler lastelinier, bibeholdes.
Regel 3 	Beskyttelse for besætningen (Reglement, 25 ( 4), og  

  

 	Reglement 26, ( 2) og (3), i konventionen) 1	Som almindelig regel gælder, at der på  

 ethvert skib skal findes løbebroer,  stræktove eller andre  

 tilfredsstillende midler til beskyttelse af besætningen  på vej  

 til og fra opholdsrum, arbejdspladser m.v.
2	De nærmere bestemmelser herom er angivet i  

 reglement 25, (4) og i reglement 26, (2) (3) i konventionen, samt i dette  

 regelværks kapitel II-1/Regel 3-3 for tankskibe.
Disse  

 beskyttelsesforanstaltninger skal udføres i overensstemmelse med et  

 anerkendt klassifikationsselskabs regler, samt IACS fortolkninger og  

 retningslinier.
Regel 4	Passagerskibe 1	Passagerskibe og skibe der uden at være  

 passagerskibe anvendes til  regelmæssig transport af passagerer, der  

 ikke er omfattet af bestemmelserne i  regel 2, skal være forsynet med  

 fribordsmærke og et fribordscertifikat.
 2 	Ved beregning af fribord og ved anbringelse af  

 fribordsmærker finder lasteliniekonventionens bestemmelser anvendelse i  

 det omfang, det er muligt  under hensyn til skibets anvendelse.
 3 	Fribordsmærket skal udføres og placeres  

 som et lasteliniemærke for skibe omfattet af den internationale  

 konvention om lastelinier af 1966, men uden bogstaverne D-L.
Rækværk 3.1	Passagerskibe skal på de dæk, hvor  

 passagerne tillades adgang, og hvor skanseklædning af fornøden  

 højde ikke forefindes, være forsynet med rækværk,  

 der opfylder følgende:
 .1	Rækværkets totale højde skal  

 være mindst 1000 mm målt fra dækket.
 .2	Rækværket skal konstrueres med lodrette  

 stænger, der kun er forbundet  til en øvre og en nedre vandret  

 stang, evt. stringer eller gardinplade.
 .3	Afstanden mellem de i nr. 2 nævnte øvre  

 og nedre vandrette  stænger/stringer- eller gardinplader må ikke  

 være mindre end 800 mm.
 .4	Åbningen under den i nr. 2 nævnte nedre  

 vandrette stand må ikke overstige 120 mm.
 .5	Lysningen mellem de lodrette stænger må  

 ikke overstige 120 mm og afstanden mellem sceptre må ikke overstige 1,5  

 m.
 3.2	Udvendige trapper, afsatser o.l. skal forsynes med  

 rækværk af tilsvarende konstruktion.
 3.3	De dæk, der er effektivt afspærrede for  

 passagerers ophold og færden, skal enten være forsynede med  

 rækværk, der opfylder ovennævnte nr. 1-5, eller  

 rækværk/skanseklædning som foreskrevet i  

 lasteliniekonventionen.
 3.4	Som effektiv afspærring vil ikke kunne  

 godkendes et arrangement, der er  ringere end et rækværk eller en  

 låge, der opfylder ovennævnte nr. .1-.5.
 3.5	Hvor låge anvendes, må lukkeanordningen  

 ikke være umiddelbar tilgængelig  for passagererne, og passende  

 skiltning skal forefindes.
 3.6	Søfartsstyrelsen kan tillade afvigelser fra  

 ovenstående under forudsætning af, at den tilsigtede sikring mod  

 forcering og fald opnås.
Regel 5 	Certifikater 1	For skibe, der er omfattet af den internationale  

 konvention om lastelinier, 1966, er klassifikationsselskaber, som er  

 anerkendt af Søfartsstyrelsen i overensstemmelse med bestemmelserne i  

 regel XI/1, og som udfører opgaver vedrørende vurdering af  

 skibes sikkerhed på Søfartsstyrelsens vegne, bemyndiget til at  

 udføre fribordsberegning, fribordssyn samt til at udstede og  

 påtegne lasteliniecertifikater.
