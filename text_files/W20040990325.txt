Klage  

 over at leverbiopsi ikke blev foretaget med fornøden omhu Nævnet fandt ikke anledning til kritik af overlægen.
Nævnet lagde vægt på, at det fremgik af journalen, at  

 patienten led af kronisk leverbetændelse på baggrund af tidligere infektion  

 med  

 såkaldt hepatitis C virus.
Blodprøver viste forekomst af antistoffer overfor  

 dette  

 virus.
 På denne baggrund var det nævnets vurdering, at der var  

 en relevant faglig begrundelse for at foretage leverbiopsi.
 Det fremgik videre af journalen, at der forinden  

 leverbiopsien var blevet taget nødvendige forprøver bl.a. blodprøver til  

 sikring af, at blodets størkning foregik normalt.
Det fremgik desuden af journalen, at patienten efter  

 leverbiopsien blev observeret med regelmæssig kontrol af blodtryk og puls, og  

 da hun klagede over mavesmerter blev tilset af en læge.
Denne bestilte akut  

 ultralydsundersøgelse og akut tilsyn fra kirurgisk afdeling.
Der blev  

 endvidere  

 bestilt en røntgenundersøgelse af lungerne.
Ultralydsundersøgelsen var  

 normal.  

 Den tilsynsgående læge fra kirurgisk afdeling fandt ikke noget kirurgisk  

 behandlingskrævende.
Endelig fremgår det af journalen, at overlægen tilså  

 patienten, hvor blodtrykket var stabilt, og hvor der forelå normal  

 røntgenundersøgelse af lungerne.
Hun blev tilset yderligere 2 gange af læger  

 fra kirurgisk afdeling, og da hun fortsat var smerteklagende og på dette  

 tidspunkt var meget øm i bughulen, blev hun overflyttet til kirurgisk  

 afdeling.
 Det er nævnets vurdering, at den praktiske udførelse af  

 leverbiopsien, observationen og handlemåden har fulgt den sædvanlige  

 procedure  

 og således været i overensstemmelse med normen for almindelig anerkendt  

 faglige  

 standard.
