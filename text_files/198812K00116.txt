Nr LSF 116 Forslag til Lov om ændring af lov om vurdering af landets faste ejendomme  

 (Udskydelse af 19. almindelige vurdering) Fremsat af skatteministeren (Fogh Rasmussen) den 23. november 1988 Vedtaget ved tredjebehandling den 16. marts 1989 Lov nr. 197 af 29/03/1989 § 1 I lov om vurdering af landets faste ejendomme, jf. lovbekendtgørelse nr.  

 437 af 14. august 1984, foretages følgende ændringer:
 1. I § 1 ændres »1986« til: »1992«.
 2. I § 7, nr. 5, 2. pkt., udgår ordene », samt for  

 fragtcentraler, der er autoriseret i medfør af lov om godstransport med  

 motorkøretøjer«.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. I årene 1990 og 1991 afholdes udgifterne til omvurdering efter  

 vurderingslovens § 4 altid af det offentlige uanset bestemmelsen i samme  

 paragrafs stk. 5.
 Stk. 3. De fragtcentraler, der var autoriseret i medfør af lov om  

 godstransport med motorkøretøjer ved udgangen af 1988, skal første gang  

 medtages ved årsomvurderingen pr. 1. januar 1991.
Oprindeligt fremsat forslag § 1 I § 1 i lov om vurdering af landets faste ejendomme, jf. lovbekendtgørelse  

 nr. 437 af 14. august 1984, ændres »1986« til: »1992«.
§ 2 Loven træder i kraft dagen efter offentliggørelsen i Lovtidende.
Bemærkninger til lovforslaget Almindelige bemærkninger Lovforslaget går ud på at udsætte næste almindelige vurdering i 2 år og  

 dermed spare den administration og de udgifter, der er forbundet med en  

 almindelig vurdering.
Efter vurderingslovens § 1 skal der hvert 4. år foretages en almindelig  

 vurdering af samtlige faste ejendomme.
Vurderingen foretages pr. 1. januar.  

 Da den seneste almindelige vurdering fandt sted pr. 1. januar 1986, skal  

 næste almindelige vurdering efter de gældende regler afholdes pr. 1. januar  

 1990.
 Efter vurderingslovens § 2 foretages der endvidere i tiden mellem de  

 almindelige vurderinger hvert år pr. 1. januar en omvurdering af ejendomme,  

 for hvilke der er sket væsentlige ændringer af retlig eller faktisk karakter  

 (årsomvurdering).
 Endvidere sker der efter lovens § 2 A hvert år pr. 1. januar en regulering  

 af samtlige vurderingsansættelser på grundlag af de gennemsnitlige  

 prisændringer inden for de enkelte ejendomskategorier (årsregulering).
 Endelig skal der efter lovens § 4 ske omvurdering af en ejendom, såfremt  

 ejeren fremsætter ønske om det (§ 4 - vurdering). Omvurderingen kan ske på et  

 hvilket som helst tidspunkt af året.
 Ved vurderingerne ansættes der en ejendoms- og grundværdi.  

 Ejendomsværdierne bruges først og fremmest ved beregningen af lejeværdien af  

 egen bolig efter ligningslovens regler herom samt ved formueopgørelsen.  

 Grundværdierne bruges først og fremmest som beregningsgrundlag ved  

 udskrivningen af de kommunale og amtskommunale grundskatter.
 Årsreguleringerne af de ansatte værdier foretages på grundlag af  

 salgsstatistikker og er meget velegnede til at opfange prisændringer.
Siden sidste almindelige vurdering i 1986 er der ikke sket større  

 prisændringer på ejendomsmarkedet.
Dette gælder såvel, når man betragter  

 udviklingen inden for enkelte ejendomsgrupper, som når man betragter  

 forskydninger mellem de enkelte ejendomsgrupper.
De små prisændringer, der er  

 sket siden 1986, er allerede opfanget af årsreguleringssystemet.
Det prisfald på enfamiliehuse og sommerhuse, der var en følge af  

 skattereformen og kartoffelkuren, er således kommet til udtryk i en  

 nedregulering af ansættelserne pr. 1. januar 1988, for enfamiliehuse i  

 nærheden af København med særligt lave reguleringsfaktorer.
Ved samme  

 årsregulering udskilte man ubebyggede sommerhusgrunde fra øvrige ubebyggede  

 grunde, idet det havde vist sig, at prisudviklingen forløb forskelligt for de  

 to grupper.
Ubebyggede sommerhusgrunde blev herefter nedreguleret med samme  

 reguleringsfaktor som sommerhuse.
Der er ikke udsigt til, at der vil ske større ændringer i prisudviklingen  

 i de nærmeste år.
Det kan derfor ikke betragtes som nødvendigt at afholde en  

 almindelig vurdering i 1990. Det foreslås derfor at udsætte næste almindelige  

 vurdering i 2 år.
Der er ikke adgang til at klage over årsreguleringerne.
Såfremt en ejer  

 ikke mener, reguleringen af en vurderingsansættelse er korrekt, kan han  

 imidlertid begære en omvurdering efter vurderingslovens § 4, jf. ovenfor.
En  

 omvurdering efter § 4 koster 300 kr., der betales af den, der begærer  

 omvurderingen foretaget, medmindre omvurderingen resulterer i en nedsættelse  

 på mindst 10 pct.
 Administrative og provenumæssige virkninger.
Vurderingen foretages af landets 224 vurderingsråd.
Hvert vurderingsråd  

 består af et antal vurderingsmænd og en vurderingsformand.
Der er i alt 1.444  

 vurderingsmænd og 224 vurderingsformænd.
Vurderingsrådene bistås af kommunale  

 vurderingssekretariater.
Vurderingsformændene er vederlagt med et fast  

 månedligt beløb, mens vurderingsmændene vederlægges særskilt for hver  

 vurderingsforrentning.
Udgifterne til vurderingsformændenes og  

 vurderingsmændenes vederlag afholdes af staten, mens udgifterne til  

 vurderingssekretariaterne afholdes af kommunerne.
Vurderingerne kan påklages til de 27 skyldråd, der består af  

 vurderingsformændene i skyldrådskredsen.
Skyldrådene bistås af statslige  

 skyldrådssekretariater.
Skyldrådenes afgørelser kan påklages til  

 Landsskatteretten.
En udsættelse af næste almindelige vurdering vil betyde en lettelse af  

 arbejdet i alle de involverede organer.
Samtidig vil staten i 1990 spare  

 udgiften til vurderingsmændene.
Ved en almindelig vurdering afholdes  

 endvidere udgifter bl.a. til grundværdisystemet, til  

 vurderingsforslagssystemet og til porto.
Alt i alt koster en almindelig  

 vurdering ca. 60 mio.kr., hvoraf staten betaler de 43, mens kommunerne  

 betaler de 17.
 Udgiften afholdes i året forud for vurderingen med 15 mio.kr. og i  

 vurderingsåret med ca. 45 mio.kr.
 I stedet for den almindelige vurdering i 1990 skal der foretages en  

 årsregulering og en årsomvurdering, der tilsammen koster ca. 10 mio.kr.
 Ved en 2-årig udskydelse spares der ca. 15 mio.kr. i 1989 og ca. 35  

 mio.kr. i 1990. Disse udgifter skal i stedet afholdes i 1991 henholdsvis  

 1992.
 Forudsat årsreguleringerne og årsomvurderingerne giver anledning til stort  

 set de samme ændringer i ejendomsværdierne som den almindelige vurdering,  

 skønnes forslaget ikke at have nævneværdige provenumæssige virkninger for  

 indkomstskat af lejeværdi og formueskat.
Lov om vurdering af landets faste ejendomme er senest ændret ved lov nr.  

 207 af 16. maj 1984, jf.
Folketingstidende 1983-84, 2. samling, spalte 2099,  

 3060, 5786, 6154: tillæg A, spalte 2689: tillæg B, spalte 447: tillæg C,  

 spalte 315.
 Specielle bemærkninger.
Til § 1 Efter vurderingslovens § 1 skal der foretages almindelig vurdering af  

 landets faste ejendomme hvert 4. år.
Sidste almindelige vurdering blev  

 foretaget den 1. januar 1986. Næste almindelige vurdering skal derfor  

 afholdes pr. 1. januar 1990. Det foreslås at udskyde denne almindelige  

 vurdering i 2 år til den 1. januar 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1. I § 1 i lov om vurdering af landets faste ejendomme, jf.  

 lovbekendtgørelse nr. 437 af 14. august 1984, ændres »1986« til:  

 »1992«.
§ 1. Almindelig vurdering af landets faste ejendomme bortset fra dem, der i henhold til § 7 er undtaget fra vurdering, skal finde sted i 1986 og  

 derefter hvert 4. år.
Efter 2. behandling den 14. marts 1989 § 1 I lov om vurdering af landets faste ejendomme, jf. lovbekendtgørelse nr.  

 437 af 14. august 1984, foretages følgende ændringer:
 1. I § 1 ændres »1986« til: »1992«.
 2. I § 7, nr. 5, 2. pkt., udgår ordene », samt for  

 fragtcentraler, der er autoriseret i medfør af lov om godstransport med  

 motorkøretøjer«.
§ 2 Stk. 1. Loven træder i kraft dagen efter bekendtgørelsen i Lovtidende.
 Stk. 2. I årene 1990 og 1991 afholdes udgifterne til omvurdering efter  

 vurderingslovens § 4 altid af det offentlige uanset bestemmelsen i samme  

 paragrafs stk. 5.
 Stk. 3. De fragtcentraler, der var autoriseret i medfør af lov om  

 godstransport med motorkøretøjer ved udgangen af 1988, skal første gang  

 medtages ved årsomvurderingen pr. 1. januar 1991.
