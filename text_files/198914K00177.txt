Nr BTL 177 Betænkning over Forslag til lov om administration af De Europæiske  

 Fællesskabers retsakter om levnedsmidler m.m.   

 Nr L 177 1989-90, 1. samling Afgivet af Sundhedsudvalget Afgivet: 19900426 Udvalget har behandlet lovforslaget i en række møder og har herunder stillet spørgsmål til sundhedsministeren, som denne har besvaret skriftligt.
 Der er af sundhedsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med  

 det af sundhedsministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
Socialistisk Folkeparti er imod gennemførelse af den foreslåede  

 bemyndigelse til ministeren, da det er helt uigennemskueligt, hvor vidtgående  

 den er.
I den skriftlige fremsættelse til lovforslaget står der bl.a.:  

 »Med dette lovforslag vil Danmarks nuværende og kommende EF-retlige  

 forpligtelser blive opfyldt.« Socialistisk Folkeparti ønsker, at  

 lovgivning skal foretages af Folketinget, da der kun på denne måde kan skabes  

 åbenhed om EF's indflydelse på dansk lovgivning.
Det er ligeledes også kun i  

 form af en vedtagelse i Folketinget, at det vil stå klart, om der er et dansk  

 politisk flertal for en given ændring af lovgivningen.
 Socialistisk Folkeparti går principielt ind for, at overholdelsen af  

 regler på levnedsmiddelområdet kan støttes af sanktionsmuligheder, men i det  

 foreliggende lovforslag åbnes der op for en indirekte godkendelse af måder at  

 behandle fødevarer på, som i dag ikke er tilladt i Danmark, f.eks. i form af  

 ioniserende bestråling.
Ændringsforslag Af sundhedsministeren, tiltrådt af et flertal (udvalget med  

 undtagelse af SF):
Til § 5 1) I paragraffen ændres »den 1. maj 1990« til: »den  

 1. juni 1990«.
Bemærkninger Til nr. 1 Ikrafttrædelsesdatoen udskydes til 1. juni 1990.
Karen Højte Jensen (KF) Annelise Gotfredsen (KF) Merete Aarup (KF)  

 Jørgen Winther (V) Mølgaard Jensen (V) Pia Kjærsgaard (FP) fmd.  

Kirsten Lee (RV) Lis Noer Holmberg (CD) Inger Stilling Pedersen (KRF)  

 Dorte Bennedsen (S) Anna-Marie Hansen (S) Tove Lindbo Larsen (S) Torben Lund  

 (S) nfmd.
Qvist Jørgensen (S) Ingrid Rasmussen (S) Ingerlise Koefoed  

 (SF) Birgitte Husmark (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til sundhedsministeren, som denne har besvaret skriftligt.
 Nogle af udvalgets spørgsmål til sundhedsministeren og dennes svar herpå  

 er optrykt som bilag til denne tillægsbetænkning.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse i den  

 affattelse, hvori det foreligger efter 2. behandling.
 Et mindretal inden for flertallet (Socialdemokratiets medlemmer af  

 udvalget) ønsker at udtale følgende:
 Det er magtpåliggende for Socialdemokratiet, at kommunikationen mellem  

 ministrene og såvel Markedsudvalget som ressortudvalgene bliver så tæt som  

 overhovedet muligt i EF-anliggender.
 Det gælder ikke mindst nu, da et stadig stigende antal beslutninger  

 træffes gennem vedtagelse af forordninger.
 Derfor lægger Socialdemokratiet megen vægt på sundhedsministerens tilsagn  

 om at orientere såvel Folketingets Markedsudvalg som Sundhedsudvalget inden  

 implementeringen - også såfremt der forekommer væsentlige variationer inden  

 for forordningerne.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse.
Karen Højte Jensen (KF) Annelise Gotfredsen (KF) Merete Aarup (KF) Jørgen  

 Winther (V) Mølgaard Jensen (V) Pia Kjærsgaard (FP) fmd.
Kirsten Lee (RV)  

 Lis Noer Holmberg (CD) Inger Stilling Pedersen (KRF) Dorte Bennedsen (S)  

 Anna-Marie Hansen (S) Tove Lindbo Larsen (S) Torben Lund (S) nfmd.  

Qvist Jørgensen (S) Ingrid Rasmussen (S) Ingerlise Koefoed (SF) Birgitte  

 Husmark (SF) Bilag Nogle af udvalget stillede spørgsmål til sundhedsministeren og dennes  

 besvarelse heraf Spørgsmål nr. 1:
Hvorledes vil ministeren orientere ressortudvalgene om de kommende  

 EF-forordninger, der foreslås vedtaget i EF-regi? Svar:
 Inden endelig vedtagelse af retsakter på rådsmøder i EF vil den  

 sædvanlige danske beslutningsprocedure være gennemført, og sagen har således  

 passeret Folketingets Markedsudvalg.
 Såfremt der på levnedsmiddelområdet bliver vedtaget en forordning, der  

 indeholder adgang til at fravige bestemmelserne i forordningen, er jeg  

 indstillet på, når det drejer sig om variationer ud over det ubetydelige,  

 inden implementeringen at orientere det relevante folketingsudvalg om sagen.
 Spørgsmål nr. 2:
Hvis ministerens mandat ikke bliver fulgt af de øvrige EF-lande,  

 hvorledes vil ministeren orientere Folketinget om resultatet? Svar:
 Efter hvert rådsmøde aflægger ministeren rutinemæssigt referat til  

 Folketingets Markedsudvalg og orienterer herunder om de vedtagne retsakter.
 Spørgsmål nr. 4:
 Til uddybning af svar på spørgsmål 1 (L 177 - bilag 4) bedes ministeren  

 meddele udvalget, om tilsagnet om at orientere det relevante folketingsudvalg  

 inden implementeringen også gælder, såfremt væsentlige variationer forekommer  

 inden for forordninger.
 Svar:
 Jeg kan bekræfte mit tilsagn om, at jeg - såfremt en vedtaget forordning  

 indeholder adgang til væsentlige variationer - vil orientere det relevante  

 folketingsudvalg inden implementeringen.
