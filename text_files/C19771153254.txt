På given foranledning skal man i tilslutning til det den 1. december 1977  

 udsendte cirkulære vedrørende medicinudlevering m.v. til indsatte i  

 kriminalforsorgens anstalter og arresthuse oplyse, at hensigten med  

 cirkulæret har været at fastslå de gældende regler på området, herunder at  

 udlevering af medicin sker på lægens ansvar.
Lægen kan dog såfremt det  

 skønnes forsvarligt, benytte ikke-sygeplejeskeuddannet personale som  

 medhjælp, jfr. herved lægelovens § 6, stk. 1, hvori det hedder, at en læge  

 under udøvelsen af sin gerning er forpligtet til at vise omhu og  

 samvittighedsfuldhed, herunder også ved økonomisk ordination af lægemidler,  

 benyttelse af medhjælp m.v.
Dette indebærer med hensyn til medicingivning ved  

 en institution, at medicingivningen, såfremt den ikke forestås af en  

 sygeplejerske, men overlades til ikke-sygeplejerskeuddannet personale, sker  

 på lægens ansvar, idet denne skal sørge for den fornødne instruktion og føre  

 tilsyn.
 Man gør opmærksom på, at undervisning i medicingivning som hidtil vil  

 indgå i kriminalforsorgens personaleskoles grunduddannelse og fremover også i  

 skolens videreuddannelseskurser.
 Man skal anmode om, at et eksemplar af denne skrivelse tillige med det med  

 direktoratets følgeskrivelse af 6. december 1977 udsendte cirkulære udleveres  

 til fængselslægen/arresthuslægen.
H.H.
Brydensholt./Ilse Cohn.
 Kriminalforsorgens anstalter og arrestinspektørerne.
 (+ arresthusene).
