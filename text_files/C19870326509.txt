Arbejdsformidlingskontorerne.
Cirkulæ re om kontorernes kartoteker over virksomheder, der er godken  som  

 uddannelsessted i henhold til lærlingeloven, lov om  erhvervsfaglige  

 grunduddannelser og visse andre uddannelser,  kartoteker over lærlinge og  

 efg-elever samt spørgsmål om kassation af kontraktgenparter/originale  

 uddannelsesaftaler.
I.
Uddannelsesaftaler.
 Uddannelsesaftalerne anbringes - med det formål at sikre, at alle de til  

 kontoret indgåede aftaler bliver ekspederet - i særligt sikret rum efter  

 hvert stadie i sagsbehandlingen.
II.
Virksomheds- og lærlinge/efg-elevkartotek.
 På samtlige kontroer skal der føres såvel et virksomhedskartotek over  

 godkendte uddannelsessteder som et kartotek over lærlinge og efg-elever.
 1. Virksomhedskartoteket.
 Til nævnte formål anvendes formular AR 59, der kan rekvireres hos Schultz  

 Bogtryk.
 For hvert godkendt uddannelsessted oprettes et kartotekskort, på hvilket  

 dels visse oplysninger om virksomheden og dels de til enhver tid på  

 virksomheden beskæftigede lærlinge/efg-elever noteres.
Kortene ordnes efter fag (branche) og herefter alfabetisk efter  

 uddannelsesstedets navn eller adresse.
Drejer det sig om en virksomhed, der  

 har et firmanavn, anvendes dette på virksomhedens hovedkort, men der må  

 samtidig føres henvisningskort på indehaver(es) navn(e), hvis pågældende  

 personligt forpligtes og derfor kan tænkes at ville fremsende en  

 uddannelsaftale i eget navn uden påstempling af firmanavn.
 Det skal ved notering af et uddannelsesforhold fremgå, om det er indgået i  

 henhold til lærlingelovens § 1 eller § 30, efg-lovens § 10 eller eventuel  

 anden lov.
Der skal på hvert kontor normalt kun føres eet kartotek over godkendte  

 uddannelsessteder til fælles brug for afdelingen for uddannelsesafteler,  

 erhvervsvejledningen og lærlinge/efg-elevanvisningen.
Såfremt det på enkelte  

 kontorer kan være forbundet med praktiske vanskeligheder at benytte det  

 fælles kartotek, eksempelvis på grund af lokalemæssige forhold, som ikke  

 umiddelbart kan afhjælpes, kan kontoret undtagelsesvis af direktoratet få  

 tilladelse til at dublere kartoteket.
 2. Lærlinge/efg-elevkartoteket.
 Til nævnte formål anvendes formular AR 58, der ligeledes kan rekvireres  

 hos Schultz Bogtryk.
Kartoteket ordnes efter lærlingenes/efg-elevernes fødselsår, måned og dag  

 samt underinddeles om fornødent efter navne.
Kontorerne skal via kartoteket  

 føre kontrol dels med, at der ikke for samme lærling/efg-elev ooprettes eller  

 løber flere uddannelsesforhold, og dels med fortsatte uddannelsesforhold.
 Under rubrikken »ophørt« skal anføres den faktiske dato for  

 vedkommende uddannelsesforholds ophør, således at der i de tilfælde, hvor  

 uddannelsesforholdet afbrydes i utide, anføres datoen for afbrydelsen og ikke  

 den i uddannelsesaftalen anførte udløbsdato.
III.
Opbevaring og udrangering af kartotekskort.
Kartotekskort over godkendte uddannelsessteder kan udrangeres, når  

 virksomhederne ophører.
De udrangerede kort ordnes på samme måde, som anført  

 under punkt II.1.
Kartotekskort over lærlinge/efg-elever udrangeres, når  

 uddannelsesforholdene er udløbet/afbrudt i utide.
De udrangerede kort ordnes  

 på samme måde som anført under punkt II.2.
 For begge kartoteker gælder, at kortene skal overdrages til det respektive  

 Landsarkiv efter de under punkt IV nævnte retningslinier.
IV.
Kassation af de grønne genparter af lærekontrakter og orginale  

  uddannelsesaftaler.
 Førelse af de nævnte kartoteker med brug af standardkortene (AR 58 og AR  

 59) er af Rigsarkivet stillet som betingelse for kassation af de grønne  

 genparter af lærekontrakter og orginale uddannelsesaftaler.
 De grønne genparter af lærekontrakter og originale uddannelsesaftaler  

 vedrørende uddannelsesforhold - oprettet fra den 1. januar 1964 og fremover -  

 vil i alle tilfælde kunne kasseres efter 5 års forløb.
 Grønne genparter - hidhørende fra tiden før den 1. januar 1964 - vil kun  

 kunne kasseres i det omfang, kontorerne har overført relevante oplysninger om  

 læremestre og lærlinge til kartotekskortene.
 Grønne genparter, for hvilke kontorerne ikke er i stand til at aflevere  

 (fyldestgørende udfyldte) kartotekskort til vedkommende Landsarkiv, skal  

 fortsat opbevares på kontorerne.
 Kartotekskortene skal afleveres i 25 cm. lange fiberkasser til det  

 respektive Landsarkiv.
 Ifølge Ministeriet for kulturelle Anliggenders bekendtgørelse nr. 91 af  

 20. februar 1976 om statsinstitutioners arkiver og deres forhold til  

 Rigsarkivet og Landsarkiverne, jfr. § 6, skal arkivalier afleveres, når de er  

 30 år gamle.
 Dette vil i det foreliggende tilfælde bedst kunne ske ved, at afleveringen  

 indrettes efter udrangeringstidspunkterne, dog således at afleveringerne  

 finder sted med intervaller af 10 år.
 De udrangerede kort skal derfor holdes opbevaret i 10-års-grupper og  

 afleveres, når de yngste kort i gruppen er 30 år gamle.
Dette indebærer, at kort til og med 1963 afleveres i 1994, at kort fra 1964 - 1973 afleveres i 2004, at kort fra 1974 - 1983 afleveres i 2014 o.s.v.
 P.D.V.
 E.B.
