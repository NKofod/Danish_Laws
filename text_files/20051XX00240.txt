Skriftlig fremsættelse (25. januar 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af retsplejeloven (Dommeres  

 bibeskæftigelse) (Lovforslag nr.
L 129).
Formålet med lovforslaget er nærmere at regulere  

 betingelserne for bibeskæftigelse, der varetages af dommere ved siden af  

 hovedstillingen.
Der foreslås en nyordning, der bl.a. har til formål at  

 sikre,  

 at omfanget af bibeskæftigelsen for den enkelte dommer holdes på et rimeligt  

 niveau, og at udpegningen af dommere til de forskellige former for  

 bibeskæftigelse  

 sker på en måde, der ikke rejser spørgsmål om dommeres habilitet i  

 hovedstillingen.
 Lovforslaget bygger på betænkning nr. 1465/2005 fra det  

 bredt sammensatte udvalg om dommeres bibeskæftigelse, som bl.a. har anført,  

 at  

 dommeres adgang til bibeskæftigelse afspejler en efterspørgsel efter dommeres  

 medvirken for bl.a. at sikre en fuldt kvalificeret og betryggende  

 sagsbehandling,  

 men at adgangen til bibeskæftigelse også bør reguleres således, at den ikke  

 påvirker den almindelige opfattelse af dommeres uafhængighed negativt.  

 Lovforslaget svarer i al væsentlighed til forslaget fra udvalgets flertal.
 Lovforslaget indeholder følgende hovedpunkter:
 Det foreslås, at nærmere betingelser for dommeres  

 varetagelse af beskæftigelse ved siden af hovedstillingen kommer til at  

 fremgå  

 af retsplejeloven.
Det foreslås, at der indføres et loft for dommeres indtægter  

 ved bibeskæftigelse, således at en dommer som udgangspunkt højst må oppebære  

 biindtægter, der gennemsnitligt svarer til 50 % af lønnen i hovedstillingen  

 over en 3-årig periode, og at ingen dommer over en 3-årig periode må oppebære  

 biindtægter, der overstiger halvdelen af en højesteretsdommers løn i  

 hovedstillingen.
Undtaget fra dette loft er alene indtægter ved  

 forfattervirksomhed og hverv i særlige domstole som f.eks.
Arbejdsretten.  

 Endvidere omfatter indtægtsbegrænsningen i de første 3 år efter tiltrædelsen  

 af  

 hvervet ikke indtægter ved hverv, hvor det ved lov er bestemt, at hvervet  

 skal  

 varetages af en dommer.
 Det foreslås dernæst, at der oprettes et uafhængigt  

 Bibeskæftigelsesnævn, der bl.a. skal varetage en generel administration af  

 dommeres bibeskæftigelse.
Det foreslås desuden, at de gældende regler i  

 retsplejelovens §§ 47  47 b om godkendelse og indberetning af dommeres  

 bibeskæftigelse præciseres på enkelte punkter.
En dommer skal bl.a. hvert år  

 indberette de indtægtsgivende hverv, den pågældende har haft ved siden af  

 hovedstillingen.
Indtægter ved de enkelte hverv skal indberettes, og hvervets  

 art og hvervgiveren skal oplyses.
I voldgiftssager skal parternes navne dog  

 ikke oplyses.
Indberetningerne skal gives til vedkommende retspræsident,  

 byretspræsidenterne skal indberette til vedkommende landsretspræsident og  

 landsretspræsidenterne  

 skal indberette til Højesterets præsident.
Indberetningerne undergives  

 aktindsigt, bortset fra oplysningerne om indtægterne ved de enkelte hverv.  

 Oplysninger om antal og karakter af den enkelte dommers bierhverv skal efter  

 forslaget videregives af retspræsidenten til Bibeskæftigelsesnævnet, og disse  

 oplysninger skal offentliggøres.
Det foreslås endvidere, at dommere fra Højesteret,  

 landsretterne og Sø- og Handelsretten kun må udpeges til et offentligt eller  

 privat råd eller nævn, hvis det er bestemt ved lov eller er godkendt af  

 Bibeskæftigelsesnævnet, at hvervet skal varetages af en dommer fra disse  

 retter.
Samtidig skal udpegning af de enkelte dommere som medlem af råd eller  

 nævn, som medlem af en voldgiftsret eller til anden tvistløsning uden for  

 domstolene foretages af de pågældende dommeres retspræsident eller af en  

 anden  

 dommer, som en retspræsident har bemyndiget hertil.
Endelig foreslås det, at vedkommende retspræsident skal  

 påse, at en dommer ikke overskrider indtægtsloftet, mens  

 Bibeskæftigelsesnævnet  

 skal træffe beslutning om konsekvenserne, hvis en dommers indtægter  

 overstiger  

 loftet.
Nævnet vil efter forslaget kunne enten fastsætte en lavere  

 indtægtsgrænse  

 for den kommende opgørelsesperiode eller bestemme, at dommeren i en vis  

 periode  

 eller indtil videre kun må påtage sig bibeskæftigelse med  

 Bibeskæftigelsesnævnets  

 tilladelse.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
