Fremsat den 5. februar 2004 af Villy Søvndal (SF),  

 Anne Baastrup (SF),  

 Aage Frandsen (SF) og Kamal Qureshi (SF) Forslag til folketingsbeslutning om nedsat forældrebetaling i kommuner med pasningsgaranti Folketinget pålægger regeringen i indeværende folketingssamling  

 at tage de nødvendige initiativer til at ændre § 15 a i lov om social  

 service,  

 så kommuner med pasningsgaranti nedsætter forældrebetalingen fra de nuværende  

 33 pct. til maksimum 30 pct. af de budgetterede udgifter efter § 15, stk. 1.
Bemærkninger til forslaget Ifølge dagspressen har et flertal af Folketingets partier  

 set i øjnene, at daginstitutionspriserne har nået et uacceptabelt højt  

 niveau,  

 og at børnefamiliernes dagligdag presses betydeligt.
Forslagsstillerne ønsker derfor  indtil en mere gennemgribende  

 revision af området er parat  at give børnefamilierne en konkret  

 lempelse  

 gennem en reduktion af forældrebetalingen fra de nuværende 33 pct. til de 30  

 pct., der tidligere var niveauet, jf. vedtagelsen af lovforslag nr.
L 56. Se  

 Folketingstidende 1999-2000, forhandlingerne side 935, 2509 og 2778, till.
A  

 side 1459 og 1467, till.
B side 185 og till.
C side 177.
 Forslagsstillerne ønsker på længere sigt en gennemgribende  

 revision af området, der tager højde for faldende børnetal og eventuelle  

 kommunesammenlægninger  

 og ser på mulighederne for økologiske madordninger, højere pædagogisk  

 faglighed, bedre fysiske rammer, sikre legepladser, mere plads, flere  

 udendørsaktiviteter og sprogstimulering af tosprogede børn.
 Men indtil disse forhold kan medtænkes og søsættes, ønsker  

 forslagsstillerne en kontant og øjeblikkelig håndsrækning til forældrene  

 gennem  

 en reduktion af forældrebetalingen.
 Forslagsstillerne ønsker derfor lov om social service, jf.  

 lovbekendtgørelse nr. 764 af 26. august 2003, ændret.
Skriftlig fremsættelse Villy Søvndal  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsat forældrebetaling i kommuner med  

 pasningsgaranti.
(Beslutningsforslag nr.
B 119).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
