Nr LSF 108 Forslag til Lov om ændring af lov om lægemidler m.v. (* 1) (Reklame m.v.) Fremsat af sundhedsministeren (Ester Larsen) Ændringsforslag stillet den  

 21. apri den 25. november 1992 Vedtaget ved tredjebehandling den 29. april 1993 Lov nr. 280 af 06/05/1993 § 1 I lov om lægemidler, jf. lovbekendtgørelse nr. 452 af 10. juni 1992,  

 foretages følgende ændringer:
 1. § 9, stk. 3, 1. pkt., affattes således:
»Virksomheder, der fremstiller, indfører, udfører, oplagrer,  

 forhandler, udleverer, fordeler eller emballerer lægemidler, og disse  

 virksomheders foreninger og brancheorganisationer skal på Sundhedsstyrelsens  

 anmodning eller efter regler fastsat af sundhedsministeren give  

 Sundhedsstyrelsen oplysninger i maskinlæsbar stand om omsætning m.v. af  

 lægemidler.« 2. Efter § 16 indsættes:
» § 16 a.
Et lægemiddel kan kun registreres og registreringen  

 af et allerede registreret lægemiddel kun forlænges, hvis lægemidlets  

 mærkning og indlægsseddel er udformet i overensstemmelse med de herom  

 gældende regler.« 3. Efter § 21 indsættes:
» § 21 a.
Sundhedsministeren kan fastsætte regler om  

 opkrævning af gebyr for udstedelse af eksportcertifikater for  

 lægemidler.« 4. § 22, stk. 1, affattes således:
»Sundhedsstyrelsen skal underrettes om priser på apoteksforbeholdte  

 farmaceutiske specialiteter og ændringer heri, senest 14 dage før de skal  

 træde i kraft.
Sundhedsministeren kan bestemme, at Sundhedsstyrelsen skal  

 underrette apotekerne om forbrugerprisen på farmaceutiske  

 specialiteter.« 5. I § 22 indsættes som stk. 3:
»Stk. 3. Sundhedsministeren kan fastsætte regler om gebyr for  

 anmeldelse af priser efter stk. 1, 1. pkt., og for Sundhedsstyrelsens  

 underretning til apotekerne om forbrugerpriser efter stk. 1, 2. pkt.« 6. § 25, stk. 3, ophæves.
 Stk. 4 og 5 bliver herefter stk. 3 og 4.
 7. I § 25, stk. 5, der bliver stk. 4, ændres »stk.  

 1-3« til: »stk. 1 og 2« og »stk. 2 og 3« til:  

 »stk. 2«.
 8. Kapitel 6 affattes således:
»Kapitel 6 Reklame for lægemidler m.v.
§ 26. Reklame for et lægemiddel skal være fyldestgørende og  

 saglig.
Oplysninger i reklamen skal være i overensstemmelse med det af  

 Sundhedsstyrelsen godkendte resume af lægemidlets egenskaber.
 Stk. 2. Reklamen må ikke være vildledende eller overdrive  

 lægemidlets egenskaber.
 Stk. 3. Sundhedsministeren kan fastsætte nærmere regler om reklame  

 for lægemidler.
§ 27. Der må ikke reklameres over for offentligheden for  

 lægemidler, som 1) er receptpligtige, 2) er uegnede til anvendelse, uden at patienten forinden har søgt læge med  

 henblik på diagnosticering eller overvågning af behandlingen, eller 3) er omfattet af lov om euforiserende stoffer.
 Stk. 2. Sundhedsstyrelsen kan give fagblade for sundhedspersonale  

 med særlig interesse for anvendelsen af lægemidler tilladelse til at bringe  

 reklamer for de i stk. 1 nævnte lægemidler.
 Stk. 3. Forbudet i stk. 1 omfatter ikke vaccinationskampagner, som  

 er godkendt af Sundhedsstyrelsen.
§ 27 a.
Der må ikke reklameres for lægemidler i fjernsynet.
 Stk. 2. Sundhedsstyrelsen kan fastsætte regler om, at det i  

 særlige tilfælde er tilladt at reklamere for lægemidler i fjernsynet.
§ 27 b.
Der må ikke reklameres for lægemidler, som ikke lovligt  

 kan forhandles eller udleveres her i landet.
§ 27 c.
Der må ikke reklameres for magistrelle lægemidler.
§ 28. Der må ikke vederlagsfrit udleveres lægemidler til  

 offentligheden.
Sundhedsstyrelsen kan dog give tilladelse til vederlagsfri  

 udlevering af lægemidler til offentligheden, hvis udleveringen ikke sker i  

 reklameøjemed.
 Stk. 2. Sundhedsministeren fastsætter regler om vederlagsfri  

 udlevering af lægemidler til medicinalpersoner.
 Stk. 3. Sundhedsministeren fastsætter regler om den virksomhed,  

 der udøves af lægemiddelkonsulenter.
§ 29. Registreringsindehaveren skal opbevare et eksemplar af alle  

 reklamer for et lægemiddel.
Sammen med reklamen skal der opbevares  

 oplysninger om, hvor, hvornår og hvordan reklamen har været anvendt, herunder  

 hvem den er sendt eller udleveret til, distributionsmåden, og hvilke  

 tidsskrifter og lign. den har været bragt i.
 Stk. 2. Det i stk. 1 nævnte materiale skal opbevares i 2 år.  

 Materialet skal på forlangende stilles til rådighed for Sundhedsstyrelsen.
 Stk. 3. Hvis en anden end registreringsindehaveren reklamerer for  

 et lægemiddel, påhviler pligten efter stk. 1 og 2 den for reklamen  

 ansvarlige.
 Stk. 4. Sundhedsstyrelsen kan kræve alle nødvendige oplysninger  

 med henblik på at kontrollere, at reklamering for et lægemiddel er i  

 overensstemmelse med bestemmelserne i dette kapitel og med regler udstedt i  

 medfør af § 26, stk. 3, § 27 a, stk. 2, eller § 28, stk. 2 eller 3.
 § 30. Sundhedsstyrelsen kan kræve, at reklamering, som er i strid  

 med §§ 26-29 eller med regler udstedt i medfør af § 26, stk. 3, § 27 a, stk.  

 2, eller § 28, stk. 2, bringes til ophør.
Stk. 2. Sundhedsstyrelsen kan kræve, at den ansvarlige for en  

 ulovlig reklame offentliggør en efter stk. 1 truffet afgørelse eller en  

 berigtigelse af reklamen.
Sundhedsstyrelsen kan bestemme offentliggørelsens  

 form og indhold, herunder hvor den skal finde sted.
§ 30 a.
Sundhedsministeren kan fastsætte regler om, at  

 Sundhedsstyrelsen på begæring skal afgive udtalelse om sit syn på lovligheden  

 af påtænkte reklameforanstaltninger, herunder om gebyr for afgivelse af  

 udtalelser.
 § 31. Der må ikke direkte eller indirekte reklameres over for  

 offentligheden med, at andre varer end lægemidler forebygger, lindrer eller  

 er virksomme imod sygdomme eller sygdomssymptomer eller i øvrigt har en  

 medicinsk eller medicinsk-biologisk virkning.
 Stk. 2. Sundhedsstyrelsen kan fastsætte regler om, at det i  

 særlige tilfælde er tilladt at reklamere med, at andre varer end lægemidler  

 har en virkning som nævnt i stk. 1.
 Stk. 3. Ordet apotek må ikke benyttes i reklamer for ikke  

 apoteksforbeholdte lægemidler eller andre varer end lægemidler, medmindre den  

 for reklamen ansvarlige kan dokumentere, at varen i almindelighed forhandles  

 på landets apoteker.
Information om lægemidler § 32. Sundhedsministeren kan pålægge Sundhedsstyrelsen at  

 informere læger og eventuelt andre medicinalpersoner om lægemidler efter  

 nærmere fastsatte regler.
 Stk. 2. Til brug for informationsvirksomheden kan  

 Sundhedsstyrelsen anvende alle oplysninger, som fremgår af ansøgninger om  

 registrering af farmaceutiske specialiteter, og som er påkrævet af hensyn til  

 informationen.
 Stk. 3. Hvis registreringsansøgeren i forbindelse med afgivelsen  

 af oplysninger over for Sundhedsstyrelsen angiver, at nogle af disse anses  

 for forretningshemmeligheder, kan de pågældende oplysninger kun anvendes til  

 informationsvirksomheden, når afgørende sundhedsmæssige hensyn taler herfor,  

 og først efter at registreringsansøgeren har haft lejlighed til at udtale sig  

 om Sundhedsstyrelsens udkast til informationsmateriale.
Stk. 4. De i stk. 2, jf. stk. 3, nævnte oplysninger kan efter  

 sundhedsministerens nærmere bestemmelser udleveres til Den almindelige danske  

 Lægeforening til brug for dennes informationsvirksomhed.« 9. § 37 ophæves.
 10. § 38, stk. 1, 2. pkt., ophæves.
 11. § 41, stk. 2, affattes således:
» Stk. 2. Apotekervarenævnet består af 10 medlemmer, som  

 beskikkes for 4 år ad gangen af sundhedsministeren.
Ministeren udpeger  

 formanden og næstformanden.
Af de øvrige medlemmer beskikkes 7 efter  

 indstilling fra henholdsvis Detailhandelens Fællesråd, Danmarks  

 Apotekerforening, Forbrugerrådet, Dansk Industri, Det Danske Handelskammer,  

 Foreningen af danske Medicinfabrikker og Statens Husholdningsråd samt 1 efter  

 indstilling fra De samvirkende danske Landboforeninger, Landbrugsraadet og  

 Danske Husmandsforeninger i forening.« 12. § 42 affattes således:
 » § 42. I sager om reklame for lægemidler kan  

 Sundhedsstyrelsen rådføre sig med Reklamenævnet.
Stk. 2. Reklamenævnet består af 9 medlemmer, som beskikkes for 4  

 år ad gangen af sundhedsministeren.
Ministeren udpeger formanden og  

 næstformanden.
De øvrige 7 medlemmer beskikkes efter indstilling fra  

 henholdsvis Danske Reklamebureauers Brancheforening, Den almindelige danske  

 Lægeforening, Den Danske Dyrlægeforening, Forbrugerrådet, Foreningen af  

 danske Medicinfabrikker, Helsebranchens Leverandørforening og  

 Medicinimportørforeningen.
 Stk. 3. Sundhedsministeren kan fastsætte forretningsorden for  

 nævnet.
Stk. 4. Sundhedsstyrelsen offentliggør en årlig beretning om  

 nævnets virksomhed.« 13. § 44, stk. 1, affattes således:
»Medmindre højere straf er forskyldt efter den øvrige lovgivning,  

 straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10 a, § 13, § 19, § 20,  

 stk. 2, § 24, stk. 1 og 3, § 26, stk. 1 og 2, § 27, stk. 1, § 27 a, stk. 1, §  

 27 b, § 27 c, § 28, stk. 1, § 29, stk. 1-3, eller § 31, stk. 1 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller forskrifter, der er udstedt i medfør af loven, 3) overtræder forbud, der er nedlagt efter § 6, stk. 2, eller § 7, eller 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 eller 4, § 14, stk. 4, § 19, stk.  

 1, § 24, stk. 4, 6 eller 7, § 29, stk. 4, eller § 30.« § 2 I lov nr. 1065 af 23. december 1992 om radio- og fjernsynsvirksomhed  

 foretages følgende ændringer:
 1. § 67, stk. 1, nr. 2, affattes således:
»2) Der må ikke reklameres for øl, vin, spiritus eller tobak.
Der må  

 reklameres for lægemidler efter reglerne i lov om lægemidler.« 2. § 69, stk. 1, nr. 2, affattes således:
»2) Der må ikke reklameres for øl, vin, spiritus eller tobak.
Der må  

 reklameres for lægemidler efter reglerne i lov om lægemidler.« 3. § 72, stk. 1, nr. 1, affattes således:
»1) Nævnet træffer den endelige administrative afgørelse i sager om  

 radio- og fjernsynsreklamers indhold.
I sager om overholdelse af lov om  

 lægemidler indhenter nævnet forinden en udtalelse hos Sundhedsstyrelsen.  

 Nævnet kan påtale overtrædelse af reglerne og kan pålægge TV 2 Reklame A/S  

 eller indehaveren af en tilladelse til radio- eller fjernsynsvirksomhed at  

 offentliggøre afgørelsen.
Nævnet kan bestemme, på hvilken måde og i hvilken  

 form dette skal ske.« § 3 I lov nr. 279 af 6. juni 1984 om apoteksvirksomhed, som senest ændret ved  

 § 3 i lov nr. 395 af 20. maj 1992, foretages følgende ændringer:
 1. Efter § 3 indsættes i kapitel 1:
» § 3 a.
Sammenslutninger af apotekere og selskaber ejet af  

 apotekere må ikke uberettiget videregive eller udnytte fortrolige  

 oplysninger, som er indsamlet af apotekere i forbindelse med deres  

 virksomhed.
 Stk. 2. En oplysning er fortrolig, når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt at hemmeligholde den for at varetage væsentlige hensyn til  

 offentlige eller private interesser.
Stk. 3. Bestemmelsen i stk. 1 omfatter ikke tilfælde, hvor den  

 pågældende 1) er forpligtet til at videregive oplysningen eller 2) handler i berettiget varetagelse af åbenbar almeninteresse eller af  

 eget eller andres tarv.
Stk. 4. Sundhedsstyrelsen fastsætter nærmere regler om apotekernes  

 adgang til at videregive oplysninger om apotekets omsætning af bestemte  

 lægemidler til privatpersoner og private organisationer.« 2. I § 11, stk. 1, indsættes efter nr. 1 som nyt nummer:
 »2) pligt til efter nærmere af sundhedsministeren fastsatte regler at  

 levere oplysninger om omsætning m.v. af lægemidler i maskinlæsbar stand til  

 Sundhedsstyrelsen og Den Offentlige Sygesikring,».
 Nr. 2 og 3 bliver herefter nr. 3 og 4.
 3. I § 58 indsættes som stk. 2:
»Stk. 2. Sygehusapotekerne skal efter regler fastsat af  

 sundhedsministeren give Sundhedsstyrelsen oplysninger i maskinlæsbar stand om  

 omsætning m.v. af lægemidler.« 4. I § 72, stk. 1, nr. 1, indsættes efter »§  

 3«:», § 3 a, stk. 1«.
§ 4 Loven træder i kraft dagen efter bekendtgørelsen i Lovtidende.
§ 5 Loven gælder ikke for Færøerne og Grønland.
Oprindeligt fremsat forslag § 1 I lov om lægemidler, jf. lovbekendtgørelse nr. 452 af 10. juni 1992,  

 foretages følgende ændringer:
 1. § 9, stk. 3, 1. pkt., affattes således:
 »Virksomheder, der fremstiller, indfører, udfører, oplagrer,  

 forhandler, udleverer, fordeler eller emballerer lægemidler, samt disse  

 virksomheders foreninger og brancheorganisationer skal på Sundhedsstyrelsens  

 anmodning eller efter regler fastsat af Sundhedsministeren give  

 Sundhedsstyrelsen oplysninger i maskinlæsbar stand om omsætning mv. af  

 lægemidler«.
 2. Efter § 16 indsættes:
» 16a.
Et lægemiddel kan kun registreres og registreringen af  

 et allerede registreret lægemiddel kun forlænges, hvis lægemidlets mærkning  

 og indlægsseddel er udformet i overensstemmelse med de herom gældende  

 regler«.
 3. Efter § 21 indsættes:
» 21a.
Sundhedsministeren kan fastsætte regler om opkrævning  

 af gebyr for udstedelse af eksportcertifikater for lægemidler«.
 4. § 22, stk. 1, affattes således:
» § 22. Sundhedsstyrelsen skal underrettes om priser på  

 apoteksforbeholdte farmaceutiske specialiteter og ændringer heri, senest 14  

 dage før de skal træde i kraft.
Sundhedsministeren kan bestemme, at  

 Sundhedsstyrelsen skal underrette apotekerne om forbrugerprisen på  

 farmaceutiske specialiteter«.
 5. I § 22 indsættes som stk. 3:
» Stk. 3. Sundhedsministeren kan fastsætte regler om gebyr for  

 anmeldelse af priser efter stk. 1, 1. pkt., og for Sundhedsstyrelsens  

 underretning til apotekerne om forbrugerpriser efter stk. 1, 2. pkt.« 6. § 25, stk. 3, ophæves.
 Stk. 4 og 5 bliver herefter stk. 3 og 4.
 7. I § 25, stk. 5, der bliver stk. 4, ændres »stk.  

 1-3« til: »stk. 1 og 2« og »stk. 2 og 3« til:  

 »stk. 2«.
 8. Kapitel 6 affattes således:
 » Reklame for lægemidler mv.
§ 26. Reklame for et lægemiddel skal være fyldestgørende og  

 saglig.
Oplysninger i reklamen skal være i overensstemmelse med det af  

 Sundhedsstyrelsen godkendte resume af lægemidlets egenskaber.
 Stk. 2. Reklamen må ikke være vildledende eller overdrive  

 lægemidlets egenskaber.
 Stk. 3. Sundhedsministeren kan fastsætte nærmere regler om reklame  

 for lægemidler.
§ 27. Der må ikke reklameres over for offentligheden for  

 lægemidler, som 1) er receptpligtige, 2) er uegnede til anvendelse uden at patienten forinden har søgt læge med  

 henblik på diagnosticering eller overvågning af behandlingen, eller 3) er omfattet af lov om euforiserende stoffer.
 Stk. 2. Sundhedsstyrelsen kan give fagblade for sundhedspersonale  

 med særlig interesse for anvendelsen af lægemidler tilladelse til at bringe  

 reklamer for de i stk. 1 nævnte lægemidler.
 Stk. 3. Forbudet i stk. 1 omfatter ikke vaccinationskampagner, som  

 er godkendt af Sundhedsstyrelsen.
§ 27a.
Der må ikke reklameres for lægemidler i fjernsynet.
 Stk. 2. Sundhedsstyrelsen kan fastsætte regler om, at det i  

 særlige tilfælde er tilladt at reklamere for lægemidler i fjernsynet.
§ 27b.
Der må ikke reklameres for lægemidler, som ikke lovligt kan  

 forhandles eller udleveres her i landet.
§ 27c.
Der må ikke reklameres for magistrelle lægemidler.
§ 28. Der må ikke vederlagsfrit udleveres lægemidler til  

 offentligheden.
Sundhedsstyrelsen kan dog give tilladelse til vederlagsfri  

 udlevering af lægemidler til offentligheden, hvis udleveringen ikke sker i  

 reklameøjemed.
 Stk. 2. Sundhedsministeren fastsætter regler om vederlagsfri  

 udlevering af lægemidler til medicinalpersoner.
 Stk. 3. Sundhedsministeren fastsætter regler om den virksomhed,  

 der udøves af lægemiddelkonsulenter.
§ 29. Registreringsindehaveren skal opbevare et eksemplar af alle  

 reklamer for et lægemiddel.
Sammen med reklamen skal der opbevares  

 oplysninger om, hvor, hvornår og hvordan reklamen har været anvendt, herunder  

 hvem den er sendt eller udleveret til, distributionsmåden og hvilke  

 tidsskrifter o.l., den har været bragt i.
 Stk. 2. Det i stk. 1 nævnte materiale skal opbevares i 2 år.  

 Materialet skal på forlangende stilles til rådighed for Sundhedsstyrelsen.
 Stk. 3. Hvis en anden end registreringsindehaveren reklamerer for  

 et lægemiddel, påhviler pligten efter stk. 1 og 2 den for reklamen  

 ansvarlige.
 Stk. 4. Sundhedsstyrelsen kan kræve alle nødvendige oplysninger  

 med henblik på at kontrollere, at reklamering for et lægemiddel er i  

 overensstemmelse med bestemmelserne i dette kapitel og med regler udstedt i  

 medfør af § 26, stk. 3, § 27a, stk. 2, eller § 28, stk. 2 eller 3.
 § 30. Sundhedsstyrelsen kan kræve, at reklamering, som er i strid  

 med §§ 26-29 eller med regler udstedt i medfør af § 26, stk. 3, § 27a, stk.  

 2, eller § 28, stk. 2, bringes til ophør.
Stk. 2. Sundhedsstyrelsen kan kræve, at den ansvarlige for en  

 ulovlig reklame offentliggør en efter stk. 1 truffet afgørelse eller en  

 berigtigelse af reklamen.
Sundhedsstyrelsen kan bestemme offentliggørelsens  

 form og indhold, herunder hvor den skal finde sted.
§ 30a.
Sundhedsministeren kan fastsætte regler om, at  

 Sundhedsstyrelsen på begæring skal afgive udtalelse om sit syn på lovligheden  

 af påtænkte reklameforanstaltninger, herunder om gebyr for afgivelse af  

 udtalelser.
 § 31. Der må ikke, direkte eller indirekte, reklameres over for  

 offentligheden med, at andre varer end lægemidler forebygger, lindrer eller  

 er virksomme imod sygdomme eller sygdomssymptomer eller i øvrigt har en  

 medicinsk eller medicinsk-biologisk virkning.
 Stk. 2. Sundhedsstyrelsen kan fastsætte regler om, at det i  

 særlige tilfælde er tilladt at reklamere med, at andre varer end lægemidler  

 har en virkning som nævnt i stk. 1.
 Stk. 3. Ordet apotek må ikke benyttes i reklamer for ikke  

 apoteksforbeholdte lægemidler eller andre varer end lægemidler, medmindre den  

 for reklamen ansvarlige kan dokumentere, at varen i almindelighed forhandles  

 på landets apoteker.
Information om lægemidler § 32. Sundhedsministeren kan pålægge Sundhedsstyrelsen at  

 informere læger og eventuelt andre medicinalpersoner om lægemidler efter  

 nærmere fastsatte regler.
 Stk. 2. Til brug for informationsvirksomheden kan  

 Sundhedsstyrelsen anvende alle oplysninger, som fremgår af ansøgninger om  

 registrering af farmaceutiske specialiteter, og som er påkrævet af hensyn til  

 informationen.
 Stk. 3. Hvis registreringsansøgeren i forbindelse med afgivelsen  

 af oplysninger over for Sundhedsstyrelsen angiver, at nogle af disse anses  

 for forretningshemmeligheder, kan de pågældende oplysninger kun anvendes til  

 informationsvirksomheden, når afgørende sundhedsmæssige hensyn taler herfor,  

 og først efter at registreringsansøgeren har haft lejlighed til at udtale sig  

 over Sundhedsstyrelsens udkast til informationsmateriale.
 Stk. 4. De i stk. 2, jf. stk. 3, nævnte oplysninger kan efter  

 sundhedsministerens nærmere bestemmelser udleveres til Den almindelige danske  

 Lægeforening til brug for dennes informationsvirksomhed«.
 9. § 37 ophæves.
 10. § 38, stk. 1, 2. pkt., ophæves.
 11. I § 41, stk. 2, ændres »Butikshandelens  

 Fællesråd« til: »Detailhandelens Fællesråd« og  

 »Industrirådet« til: »Dansk Industri«.
 12. § 42 affattes således:
 » § 42. I sager om reklame for lægemidler kan  

 Sundhedsstyrelsen rådføre sig med Reklamenævnet.
Stk. 2. Reklamenævnet består af 9 medlemmer, som beskikkes for 4  

 år ad gangen af sundhedsministeren.
Ministeren udpeger formanden og  

 næstformanden.
Af de øvrige medlemmer beskikkes 5 efter indstilling fra  

 henholdsvis Danske Reklamebureauers Brancheforening, Den almindelige danske  

 Lægeforening, Den Danske Dyrlægeforening, Forbrugerrådet og Helsebranchens  

 Leverandørforening og 2 efter indstilling fra Brancheforeningen af  

 Farmaceutiske Industrivirksomheder i Danmark, Foreningen af danske  

 Medicinfabrikker og Medicinimportørforeningen i fællesskab.
 Stk. 3. Sundhedsministeren kan fastsætte forretningsorden for  

 nævnet.
 Stk. 4. Sundhedsstyrelsen offentliggør en årlig beretning om  

 nævnets virksomhed«.
 13. § 44, stk. 1, affattes således:
» § 44. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10a, § 13, § 19, § 20, stk.  

 2, § 24, stk. 1 og 3, § 26, stk. 1 og 2, § 27, stk. 1, § 27a, stk. 1, § 27b,  

 § 27c, § 28, stk. 1, § 29, stk. 1-3, eller § 31, stk. 1 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller forskrifter, der er udstedt i medfør af loven, 3) overtræder forbud, der er nedlagt efter § 6, stk. 2, eller § 7, eller 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 eller 4, § 14, stk. 4, § 19, stk.  

 1, § 24, stk. 4, 6 eller 7, § 29, stk. 4, eller § 30«.
§ 2 I lov om radio- og fjernsynsvirksomhed, jf. lovbekendtgørelse nr. 773 af  

 27. november 1991, som ændret ved lov nr. 87 af 11. februar 1992, foretages  

 følgende ændringer:
 1. § 19c affattes således:
» § 19c.
Der må ikke reklameres for øl, vin, spiritus og  

 tobak.
 Stk. 2. I fjernsyn må der endvidere ikke reklameres for  

 lægemidler, økonomiske interessegrupper samt religiøse og politiske  

 anskuelser.
 Stk. 3. I radio må der reklameres for lægemidler efter reglerne i  

 lov om lægemidler«.
 2. § 19e, stk. 3, affattes således:
» Stk. 3. Nævnet træffer den endelige administrative afgørelse  

 i sager om radio- og fjernsynsreklamers indhold.
I sager om overholdelse af  

 lov om lægemidler, jf. § 19c, stk. 2 og 3, indhenter nævnet forinden en  

 udtalelse hos Sundhedsstyrelsen.
Nævnet kan påtale overtrædelse af reglerne  

 og kan pålægge indehaveren af en tilladelse til lokal radio- eller  

 fjernsynsvirksomhed eller TV 2-reklameaktieselskabet at offentliggøre  

 afgørelsen.
Nævnet kan bestemme, på hvilken måde og i hvilken form dette skal  

 ske«.
§ 3 I lov nr. 279 af 6. juni 1984 om apoteksvirksomhed, som senest ændret ved  

 § 3 i lov nr. 395 af 20. maj 1992, foretages følgende ændringer:
 1. Efter § 3 indsættes i kapitel 1:
» § 3a.
Sammenslutninger af apotekere og selskaber ejet af  

 apotekere må ikke uberettiget videregive eller udnytte fortrolige  

 oplysninger, som er indsamlet af apotekere i forbindelse med deres  

 virksomhed.
 Stk. 2. En oplysning er fortrolig, når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt at hemmeligholde den for at varetage væsentlige hensyn til  

 offentlige eller private interesser.
 Stk. 3. Bestemmelsen i stk. 1 omfatter ikke tilfælde, hvor den  

 pågældende:
1) er forpligtet til at videregive oplysningen eller 2) handler i berettiget varetagelse af åbenbar almeninteresse eller af  

 eget eller andres tarv«.
 2. I § 11, stk. 1, indsættes efter nr. 1 som nyt nr.:
 »2) pligt til efter nærmere af sundhedsministeren fastsatte regler at  

 levere oplysninger om omsætning mv. af lægemidler i maskinlæsbar stand til  

 Sundhedsstyrelsen og Den Offentlige Sygesikring,».
 Nr. 2 og 3 bliver herefter nr. 3 og 4.
 3. I § 58 indsættes som stk. 2:
 » Stk. 2. Sygehusapotekerne skal efter regler fastsat af  

 sundhedsministeren give Sundhedsstyrelsen oplysninger i maskinlæsbar stand om  

 omsætning mv. af lægemidler«.
 4. I § 72, stk. 1, nr. 1, indsættes efter »§  

 3«:», § 3a, stk. 1«.
§ 4 Loven træder i kraft den 1. januar 1993.
§ 5 Loven gælder ikke for Færøerne og Grønland.
Bemærkninger til lovforslaget Almindelige bemærkninger De nugældende regler om reklame for lægemidler m.m. og om statslig  

 information om lægemidler stammer fra lægemiddellovens ikrafttræden i 1976.
 Reklamereglerne bygger på Apotekerlovudvalgets »Betænkning om  

 lægemidler« fra 1972, der igen tog udgangspunkt i Nordisk  

 Lægemiddelkomites betænkning om »Nordisk samarbejde om lægemidler«  

 fra 1968.
 I overensstemmelse med »Betænkning om lægemidler« er  

 reklamereglernes grundprincipper:
 1) Al reklame skal være nøgtern og saglig og må ikke give et misvisende  

 eller overdrevent billede af lægemidlet.
 2) Der må ikke reklameres i radio og TV, i det fri, i befordringsmidler og  

 i offentligt tilgængelige lokaler.
 3) Reklamer over for offentligheden skal forhåndsgodkendes af  

 Sundhedsstyrelsen, og der må ikke reklameres for receptpligtige lægemidler  

 eller omtales virkninger mod alvorlige sygdomme.
 4) Over for medicinalpersoner skal reklame indeholde objektiv information  

 om virkning, bivirkninger, kontraindikationer, indhold osv.
I det store og hele har reklamebestemmelserne fungeret efter hensigten.
De  

 har medvirket til at forhindre, at forbrugerne er blevet lokket til  

 unødvendigt eller overdrevent medicinforbrug.
Der er dog siden 1976 sket en løbende udvikling inden for  

 lægemiddelreklamen - ligesom inden for al anden reklame - i retning af stadig  

 mere direkte og pågående reklamering.
Endvidere stilles der i dag større krav  

 fra forbrugerne om information - også om lægemidler.
I perioden fra 1976 og frem til i dag er naturlægemidlerne vokset frem på  

 markedet.
Reklamebestemmelserne er ikke indrettet på at styre reklamerne for  

 disse lægemidler, der på mange måder adskiller sig væsentligt fra det øvrige  

 lægemiddelsortiment.
Lovforslaget tilsigter at tilpasse reglerne til denne udvikling.
Samtidig  

 gennemfører det Rådsdirektiv 92/28/EØF i Danmark.
Dette direktiv skal være  

 implementeret senest 1. januar 1993.
 Selvom direktivet ikke adskiller sig grundlæggende fra de nugældende  

 danske regler, nødvendiggør det en række ændringer af lægemiddellovgivningen.  

 De mest mærkbare stramninger af dansk lovgivning, som følger af direktivet,  

 er følgende:
 - Fastsættelse af detaljerede regler om indholdet af reklamer over for  

 offentligheden.
 - Indførelse af regler om lægemiddelkonsulenter (uddannelse og  

 informationspligt).
 - Fastsættelse af begrænsninger i adgangen for lægemiddelfirmaer til at  

 give gaver mv. til medicinalpersoner.
 En mærkbar lempelse, der følger af direktivet, er, at det nugældende  

 forbud i lægemiddelovens § 28 mod reklamer for lægemidler ved film, i  

 radioen, i det fri ved skilte, plakater, lysreklamer o.l, i befordringsmidler  

 og i offentligt tilgængelige lokaler ikke opretholdes.
 Forbudet mod reklamer i TV kan derimod opretholdes i medfør af  

 Rådsdirektiv 89/552/EØF om samordning af visse love og administrative  

 bestemmelser i medlemsstaterne vedrørende udøvelse af  

 tv-radiospredningsvirksomhed.
Den nugældende lov indeholder krav om, at reklame over for offentligheden  

 skal forhåndsgodkendes af Sundhedsstyrelsen.
Justitsministeriet har udtrykt  

 tvivl om denne bestemmelses forenelighed med grundlovens § 77 (censur). På  

 denne baggrund finder regeringen det ikke muligt at opretholde kravet om  

 forhåndsgodkendelse.
De godkendelser af lægemiddelreklamer, Sundhedsstyrelsen har udstedt i  

 medfør af § 30 i den nugældende lov, falder bort fra den dag, de nye regler  

 træder i kraft.
Da det materielle indhold af reklamereglerne samtidig ændres  

 på en række punkter, vil det forhold, at en reklame tidligere har været  

 godkendt, ikke kunne tillægges selvstændig betydning ved en senere prøvelse  

 af reklamens lovlighed.
Direktivet åbner mulighed for, at kontrollen med, at reklamebestemmelserne  

 overholdes, på frivillig basis kan overlades til et privat organ.
Det er  

 imidlertid regeringens opfattelse, at kontrol med, at lovens regler  

 overholdes, er en typisk myndighedsopgave, som - ligesom det hidtil har været  

 tilfældet - bør varetages af Sundhedsstyrelsen.
Lovforslaget indeholder  

 derfor ingen bestemmelser om delegation af kompetence til private organer.
 Dette udelukker dog ikke, at brancheorganer - som det eksisterende  

 »Nævnet for medicinsk informationsmateriale« - sideløbende med  

 Sundhedsstyrelsen kan overvåge lovligheden af den reklamevirksomhed, som  

 foregår blandt virksomheder, som er tilknyttet det pågældende organ.  

 Regeringen forudsætter, at Sundhedsstyrelsen samarbejder med sådanne private  

 organer og derigennem i videst muligt omfang medvirker til at fremme  

 selvjustitsen på reklameområdet.
 I 1974 afgav et udvalg under Sundhedsstyrelsen redegørelsen »Statslig  

 lægemiddelinformationsvirksomhed«, hvori der blev stillet forslag om  

 etablering af en statslig lægemiddelinformation.
 Vedtagelsen af bestemmelserne i lægemiddelloven om statslig information om  

 lægemidler byggede på den opfattelse, at der var behov for en aktuel,  

 afbalanceret og let tilgængelig lægemiddelinformation over for læger, og at  

 staten burde forestå denne information.
Omfanget af den statslige lægemiddelinformation blev ikke fastlagt i  

 loven.
Det skulle i stedet fastsættes af indenrigsministeren (i dag  

 sundhedsministeren) efter indstilling fra Sundhedsstyrelsen.  

 Sundhedsstyrelsen skulle på sin side rådgives om den påtænkte  

 lægemiddelinformation af et særligt nævn, Informationsnævnet.
Informationsnævnet består af 9 medlemmer, hvoraf de 6 repræsenterer Den  

 almindelig danske Lægeforening (3 medlemmer), Danmarks Apotekerforening, Det  

 Danske Handelskammer og Dansk Industri.
Udover rådgivning til  

 Sundhedsstyrelsen om statslig lægemiddelinformation var det tanken, at nævnet  

 kunne forelægges sager om det informative indhold i reklamer over for  

 medicinalpersoner.
 Den statslige lægemiddelinformation er aldrig blevet virkeliggjort, og  

 Informationsnævnet har ikke været indkaldt siden 1982. Der er endvidere ikke  

 i øjeblikket udpeget nogen medlemmer af nævnet.
 Dette må ses som et resultat af, at udviklingen har overhalet  

 lovgivningen, idet den omtalte neutrale og afbalancerede  

 lægemiddelinformation til læger for længst er blevet realiseret under andre  

 former, først og fremmest gennem Lægemiddelkataloget og PLI.
Lægemiddelkataloget indeholder en beskrivelse af samtlige humanmedicinske  

 lægemidler (dog ikke naturlægemidler og vitamin- og mineralpræparater), der  

 sælges på apoteket, og har til formål på neutralt grundlag at informere om,  

 herunder vejlede om brugen af, lægemidlerne.
Lægemiddelkataloget udarbejdes  

 på foranledning af MEFA (Foreningen af danske Medicinfabrikker), MEDIF  

 (Medicinimportørforeningen) og Danmarks Apotekerforening.
Selve udarbejdelsen  

 forestås af en uafhængig redaktionskomite.
PLI (Praktisk Lægemiddelinformation) udgives af Praktiserende Lægers  

 Organisation og Sygesikringens Forhandlingsudvalg.
Redaktionen varetages af  

 en uafhængig redaktionskomite og -gruppe.
PLI indeholder information om lægemidler og lægemiddelanvendelse.
Der  

 lægges vægt på oplysninger om afbalanceret og rationel farmakoterapi med  

 inddragelse af økonomiske aspekter.
PLI udsendes til samtlige praktiserende  

 læger.
Radio- og fjernsynsloven indeholder regler om reklame for lægemidler i  

 radio og TV.
Reglerne er parallelle med bestemmelserne i lægemiddelloven.
Som  

 følge af ændringerne i lægemiddelloven må der derfor foretages tilsvarende  

 ændringer i radio- og fjernsynsloven.
Det lægemiddelstatistiske grundlag, myndighederne må træffe beslutninger  

 ud fra, er på mange områder mangelfuldt.
Med de teknologiske muligheder, der  

 findes i dag, bl.a. som følge af indførelsen af EDB på apotekerne, er det  

 muligt at opbygge en omfattende og meget nøjagtig lægemiddelstatistik,  

 således at lægemiddelforbruget - herunder politiske indgrebs virkning på  

 forbruget - kan overvåges.
 På denne baggrund foreslår regeringen, at der sikres hjemmel i lægemiddel-  

 og apotekerloven til at indhente alle nødvendige statistiske oplysninger fra  

 apoteker, sygehusapoteker og lægemiddelvirksomheder, således at der, hvis der  

 træffes beslutning herom, vil kunne opbygges en central lægemiddelstatistik.
 En af målsætningerne med den danske lægemiddeldistributionsstruktur er at  

 opretholde ens priser for apoteksforbeholdte lægemidler overalt i landet.  

 Grundlaget for denne ensartethed er en fast apoteksindkøbspris, som danner  

 grundlag for beregningen af apotekernes udsalgspris.
Apoteksindkøbsprisen for nye lægemidler anmeldes af  

 registreringsindehaveren til Sundhedsstyrelsen, mens prisændringer anmeldes  

 til Dansk Lægemiddelstatistik, der er en privat institution ejet af MEDIF,  

 MEFA, MEGROS og Danmarks Apotekerforening.
På baggrund af disse anmeldelser  

 beregnes apoteksudsalgsprisen, som formidles af Danmarks Apotekerforening til  

 apotekerne i »Specialitetstaksten«.
Særligt set i lyset af den tilspidsede konkurrencesituation på  

 lægemiddelmarkedet, og da der er tale om oplysninger, som af hensyn til  

 virksomhederne må behandles fortroligt, kan det være betænkeligt, at  

 prisanmeldelserne ikke sker til og videreformidles af en offentlig instans.  

 Ansvaret for, at de priser, der meddeles apotekerne, er korrekte, bør  

 endvidere påhvile det offentlige.
Derfor foreslås lægemiddelloven ændret,  

 således at hele opgavevaretagelsen kan flyttes til Sundhedsstyrelsen.  

 Udgifterne hertil vil skulle finansieres ved afgifter dels på anmeldelse af  

 prisændringer, dels på formidling af apoteksudsalgspriserne til apotekerne  

 m.fl.
Økonomiske og administrative konsekvenser af lovforslaget Forslagets § 1, nr. 2, indebærer, at udgifter på 1,2 mio. kr., heraf løn  

 725.000 kr. svarende til 2 årsværk, og indtægter på 1,2 mio. kr. ved  

 udstedelse af eksportcertifikater overflyttes fra finanslovens § 16.11.11.90.  

 Sundhedsstyrelsen.
Indtægtsdækket virksomhed til finanslovens § 16.11.11.30.  

 Sundhedsstyrelsen.
Lægemidler.
De årlige udgifter i forbindelse med Sundhedsstyrelsens modtagelse af  

 apoteksindkøbspriser og udmeldingen til apotekerne af apoteksudsalgspriser,  

 jf. forslagets § 1, nr. 3 og 4, vil beløbe sig til 1,6 mio. kr., heraf løn  

 1,0 mio. kr. svarende til 3 årsværk.
Udgiften vil blive finansieret gennem  

 opkrævning af et samlet gebyr på prisanmeldelser på 0,7 mio. kr. og et samlet  

 gebyr på 1,3 mio. kr. fra apotekerne for udmeldingen af apoteksudsalgspriser.
De årlige udgifter til udarbejdelse af en løbende  

 lægemiddelforbrugsstatistik, herunder et prisindeks, jf. lovforslagets § 1,  

 nr. 1, og § 3, nr. 2 og 3, vil udgøre 2,2 mio. kr., heraf løn 1,4 mio. kr.  

 svarende til 1 lønramme 37 årsværk og 3 øvrige årsværk.
Udgiften vil blive  

 finansieret gennem en samlet forhøjelse på 2,7 mio. kr. af det årlige gebyr,  

 registreringsindehaverne betaler for hvert registreret lægemiddel.
Ud af de  

 2,7 mio. kr. vil ca. 250.000 kr. blive indbetalt af amtskommunerne.
Etablering af drift nødvendiggør EDB-anskaffelser mv. til en samlet  

 anskaffelsessum på 2,5 mio. kr.
Udgiften vil blive afholdt inden for  

 Sundhedsministeriets totalramme.
Rådsdirektiv 92/28/EØF forpligter medlemslandene til at føre effektiv  

 kontrol med reklameområdet.
Lægemiddellovens reklamebestemmelser  

 administreres af Sundhedsstyrelsen, der hidtil kun har afsat yderst få  

 resurser til egentlig legalitetskontrol på dette område.
De resurser, der kan  

 frigøres som følge af den foreslåede afskaffelse af kravet om  

 forhåndsgodkendelse af lægemiddelreklamer, forudsættes derfor anvendt til at  

 udbygge den efterfølgende kontrol med lægemiddelreklameområdet.
 Herudover indebærer lovforslaget ikke væsentlige administrative eller  

 økonomiske konsekvenser.
Bemærkninger til lovforslagets enkelte bestemmelser Til § 1, nr. 1 Bestemmelsen omfatter alle lægemiddelhåndterende virksomheder.
Efter den  

 nugældende bestemmelse gælder pligten til efter anmodning at meddele  

 styrelsen oplysninger kun virksomheder, der har tilladelse efter lovens § 8,  

 stk. 1. Med den foreslåede ændring sikres det, at der ikke kan opstå  

 »huller« i den information, der indsamles.
 Bestemmelsen forudsætter, at der i forbindelse med en mere systematisk  

 indsamling af oplysninger fastsættes regler om, hvilke virksomheder (f.eks.  

 fremstillere og importører) der skal indberette oplysninger til  

 Sundhedsstyrelsen, hvilke oplysninger der skal indberettes (f.eks.  

 udspecificeringsgrad), og hvilken form oplysningerne skal leveres i (f.eks.  

 efter en given standard).
 Formålet med bestemmelsen er først og fremmest at sikre Sundhedsstyrelsen  

 adgang til alle relevante oplysninger med henblik på udarbejdelse af  

 statistikker over omsætning og forbrug m.m. af lægemidler, såfremt det  

 besluttes at udvide indsatsen på dette felt.
 En fuldstændig og korrekt lægemiddelstatistik er afgørende bl.a. for at  

 sikre effektiv overvågning af lægemiddelforbruget og dermed af  

 sikkerhedsmæssige grunde.
Det er således af væsentlig betydning for Sundhedsstyrelsen, at der findes  

 komplette data om lægemiddelforbruget, som kan anvendes i forbindelse med  

 vurdering af bivirkningsrapporter.
Dette område vil blive af yderligere  

 betydning i forbindelse med det fremtidige system for lægemiddelgodkendelse  

 og -overvågning i Europa.
 Finansieringen af en eventuel udvidet offentlig opgavevaretagelse vil  

 skulle ske over den registreringsafgift, der betales for hvert enkelt  

 lægemiddel, der er optaget i Sundhedsstyrelsens specialitetsregister.
 Sundhedsstyrelsen vil efter forslaget som hidtil kunne anmode enkelte  

 virksomheder eller virksomhedskategorier om konkrete oplysninger, f.eks. om  

 ydede rabatter eller andre økonomiske ydelser til de enkelte apotekere.
Til § 1, nr. 2 Efter den foreslåede bestemmelse i § 16a kan et lægemiddel ikke  

 registreres, hvis mærkning eller indlægsseddel er udformet i strid med de til  

 enhver tid gældende regler herom.
Ligeledes kan registreringen ikke forlænges  

 ved udløbet af den femårsperiode, hvori en registrering gælder, hvis disse  

 forhold ikke er i orden.
En bestemmelse med dette indhold skal efter  

 Rådsdirektiv 92/27/EØF være gennemført senest 1. januar 1994.
Til § 1, nr. 3 Den foreslåede hjemmel i § 21a tænkes anvendt til gebyropkrævning ved  

 udstedelse af eksportcertifikater.
Eksportcertifikater anvendes af  

 medicinalvirksomhederne i forbindelse med eksport af lægemidler som  

 dokumentation for bl.a., at kravene i lægemiddelloven til lægemidlernes  

 fremstilling og kvalitetskontrol er opfyldt.
Udstedelse af  

 eksportcertifikater foretages i dag som indtægtsdækket virksomhed af  

 Sundhedsstyrelsen.
Til § 1, nr. 4 og 5 Efter den gældende bestemmelse i lovens § 22 skal apoteksindkøbsprisen for  

 en farmaceutisk specialitet og ændringer heri anmeldes til Sundhedsstyrelsen  

 af indehaveren af registreringsrettighederne til specialiteten.
Herigennem  

 kan det sikres, at apotekernes udsalgspris på hvert enkelt lægemiddel er den  

 samme overalt i landet.
Reglen forudsætter, at Sundhedsstyrelsen  

 foranlediger, at apotekerne får meddelelse om apoteksudsalgsprisen.
 Af praktiske grunde anmeldes prisændringer i dag som beskrevet ovenfor i  

 de almindelige bemærkninger ikke til Sundhedsstyrelsen, men til Dansk  

 Lægemiddelstatistik.
 Med de foreslåede bestemmelser i § 22 gives der udtrykkelig lovhjemmel for  

 Sundhedsstyrelsen til ikke blot at modtage prisanmeldelser, men også  

 videreformidle oplysninger om lægemiddelpriser (apoteksudsalgspriser), og til  

 at opkræve gebyrer hos registreringsindehaverne og apotekerne til dækning af  

 omkostningerne ved at varetage disse opgaver.
 For apotekerne vil forslaget indebære, at de vil modtage oplysning om  

 apoteksudsalgspriserne fra Sundhedsstyrelsen i stedet for fra Danmarks  

 Apotekerforening, og at de tilsvarnde skal betale for denne service til  

 Sundhedsstyrelsen fremfor til deres forening.
Til § 1, nr. 6 og 7 Bestemmelsen om vederlagsfri udlevering af lægemidler (§ 25, stk. 3), der  

 indeholder hjemmel til udlevering af lægemiddelprøver i reklameøjemed,  

 flyttes til lovens kapitel 6, der omhandler reklame for lægemidler mv.
Dette  

 stemmer overens med systematikken i Rådsdirektiv 92/28/EØF, hvor  

 bestemmelserne om udlevering af lægemiddelprøver er integreret i de øvrige  

 reklamebestemmelser.
 Forslaget indeholder de heraf følgende konsekvensrettelser.
Til § 1, nr. 8 Lægemiddellovens reklamebegreb må i overensstemmelse med Rådsdirektiv  

 92/28/EØF forstås bredt.
I direktivet beskrives reklame for lægemidler som  

 »enhver form for opsøgende informationsvirksomhed, kundesøgning eller  

 holdningspåvirkning, der tager sigte på at fremme ordinering, udlevering,  

 salg eller forbrug af lægemidler; dette omfatter især: offentlig reklame for  

 lægemidler, reklame for lægemidler over for personer, der er beføjet til at  

 ordinere eller udlevere lægemidler, lægemiddelkonsulenters besøg hos  

 personer, der er beføjet til at ordinere eller udlevere lægemidler,  

 udlevering af prøver, tilskyndelse til at ordinere eller udlevere lægemidler  

 ved at yde, tilbyde eller love pekuniære fordele eller fordele i form af  

 naturalier, undtagen hvis den reelle værdi heraf er ubetydelig, sponsorering  

 af reklamemøder, hvori der deltager personer, som er beføjet til at ordinere  

 eller udlevere lægemidler, sponsorering af videnskabelige kongresser, hvori  

 der deltager personer, som er beføjet til at ordinere eller udlevere  

 lægemidler, og navnlig afholdelse af disse personers udgifter til transport  

 og ophold i denne forbindelse«.
I direktivet nævnes sponsorering af reklamemøder udtrykkeligt.
Hvis et  

 reklamemøde ikke blot sponsoreres, men ligefrem afholdes af en  

 medicinalvirksomhed, hvilket typisk vil være tilfældet, er mødet naturligvis  

 også omfattet af reklamebegrebet.
Den foreslåede bestemmelse i § 26 indeholder de materielle krav til  

 indhold og udformning af lægemiddelreklamer.
Det gælder såvel reklame over  

 for offentligheden som reklame over for medicinalpersoner.
 Kravet om, at lægemiddelreklame skal være fyldestgørende og saglig, og at  

 den ikke må være vildledende eller overdrive lægemidlets egenskaber, svarer  

 til indholdet af den nugældende generelle bestemmelse om indholdet af  

 lægemiddelreklamer (§ 30, 2. pkt.). Det ændrede ordvalg er af redaktionel  

 karakter.
 Efter lovforslaget suppleres de generelt angivne normer for  

 lægemiddelreklame med et krav om, at oplysninger i reklamen skal stemme  

 overens med det produktresume, Sundhedsstyrelsen har godkendt for lægemidlet.  

 Produktresumeet indeholder bl.a. oplysninger om lægemidlets sammensætning,  

 dispenseringsform, indikationer (anvendelsesområde), kontraindikationer,  

 bivirkninger, forsigtighedsforanstaltninger, dosering og eventuelle  

 advarsler.
Ved lovens ikrafttræden vil der være lægemidler, for hvilke der endnu ikke  

 foreligger et godkendt produktresume.
For sådanne lægemidler må kravet  

 forstås således, at oplysninger i reklamen skal være objektivt korrekte og i  

 overensstemmelse med de oplysninger, Sundhedsstyrelsen måtte ligge inde med,  

 herunder det godkendte indikationsområde.
Adgangen til at fastsætte nærmere regler skal primært anvendes til at  

 udarbejde de mere detaljerede bestemmelser, som kræves for at gennemføre  

 Rådsdirektiv 92/28/EØF.
Reglerne vil blive relativt detaljerede, dels af  

 hensyn til gennemførelsen af direktivet, dels fordi afskaffelsen af  

 forhåndsgodkendelseskravet gør en mere præcis regelfastsættelse end hidtil  

 hensigtsmæssig.
Reglerne vil ikke fundamentalt ændre de nugældende krav til og grænser for  

 lægemiddelreklamering.
Men der vil blive gennemført en række detailændringer  

 af varierende betydning.
Det vil blive krævet, at reklamer over for offentligheden indeholder et  

 vist minimum af objektive oplysninger, bl.a. om pris, virkning og  

 bivirkninger.
Det vil også gælde reklamer f.eks. i radioen eller i form af  

 skilte på jernbanestationer.
 En række mere generelt udformede udsagn om lægemidler og lægemidlers  

 virkning vil blive forbudt, ligesom det vil blive forbudt af anvende kendte  

 personer i lægemiddelreklamer.
Der vil blive fastsat meget snævre grænser for bl.a. medicinalfirmaers og  

 -grossisters adgang til at yde gaver og økonomiske fordele, udlodde præmier  

 o.l. til medicinalpersoner.
Forbudet vil ikke alene omfatte ydelser af  

 direkte karakter, men også f.eks. vederlagsfrit udlån af EDB-udstyr eller  

 økonomiske fordele bestående i en særligt gunstig forretning af  

 leverandørkreditter eller indeståender hos leverandører, rabatter på  

 medicinleverancer, der ikke er omkostningsbegrundede, o.l., uanset om  

 ydelserne umiddelbart tilkommer medicinalpersoner, eller om de tilkommer  

 foreninger, selskaber e.l., hvori medicinalpersoner har en væsentlig direkte  

 eller indirekte økonomisk interesse.
 Det vil tilsvarende blive forbudt medicinalpersoner at modtage ovennævnte  

 ydelser.
 Formålet med denne stramning er at sikre, at irrelevante faktorer ikke  

 indvirker på medicinalpersoners valg af lægemidler og leverandører.
I konsekvens af bestemmelserne vil medicinalfirmaer kun lovligt kunne yde  

 - og medicinalpersoner modtage - gaver i form af naturalier af ubetydelig  

 værdi, og kun hvis gaven har forbindelse med udøvelsen af den pågældende  

 medicinalpersons virksomhed.
Der kan ikke fastsættes en præcis  

 maksimumsgrænse for værdien af sådanne gaver, men overstiger værdien nogle  

 hundrede kroner, vil den under ingen omstændigheder kunne ydes eller modtages  

 lovligt.
 Den foreslåede bestemmelse i § 27 forbyder reklame over for  

 offentligheden for receptpligtige lægemidler, lægemidler der ikke bør  

 anvendes uden at patienten har kontakt med en læge, og lægemidler der er  

 omfattet af lov om euforiserende stoffer.
I praksis eksisterer der allerede i dag forbud mod reklame for  

 receptpligtige lægemidler over for offentligheden, idet Sundhedsstyrelsen med  

 hjemmel i bestemmelsen om forhåndsgodkendelse af lægemiddelreklamer og i  

 overensstemmelse med bemærkningerne til den gældende lov har afstået fra at  

 godkende reklamer for receptpligtige lægemidler.
Bestemmelsen i nr. 1 vil  

 derfor reelt medføre en tydeliggørelse, men ingen ændring af retstilstanden.
Det har endvidere været Sundhedsstyrelsens praksis ikke at godkende  

 reklamer, hvori det angives, at et lægemiddel er virksomt mod alvorlige  

 sygdomme; det vil som udgangspunkt siges sygdomme, som almindeligvis vil få  

 patienten til at søge læge.
Forbudet i bestemmelsens nr. 2 vil indebære, at  

 denne praksis videreføres.
Lægemidler, der er omfattet af lov om euforiserende stoffer, vil  

 formentlig altid være receptpligtige.
Det vil derfor allerede af denne grund  

 være forbudt at reklamere for dem.
Enkelte håndkøbslægemidler indeholder ganske små mængder euroriserende  

 stoffer.
Det gælder f.eks.
Kodimagnyl og Codyl, der indeholder kodein.
Netop  

 fordi der er tale om meget små mængder, er lægemidlerne ikke omfattet af lov  

 om euforiserende stoffer.
Hvis sådanne lægemidler som følge af ændringer i  

 lovgivningen om euforiserende stoffer blev inddraget under denne lovgivning -  

 uden samtidig at blive gjort receptpligtige - ville det som følge af  

 bestemmelsen i nr. 3 være forbudt at reklamere for dem.
 Bestemmelsen i stk. 2 svarer indholdsmæssigt til den nugældende  

 bestemmelse om, at der kan opnås tilladelse til reklamering for  

 receptpligtige lægemidler m.m. i fagblade for andet sundhedspersonale end  

 læger, tandlæger, dyrlæger og farmaceuter, dvs. f.eks. sygeplejersker.  

 Kompetencen til give sådanne tilladelser foreslås dog overført fra  

 Sundhedsministeriet til Sundhedsstyrelsen.
 Der kan umiddelbart reklameres for receptpligtige lægemidler m.m. i  

 fagblade for læger, tandlæger, dyrlæger, farmaceuter og studerende inden for  

 disse fag, idet sådan reklamering ikke betragtes som reklame over for  

 offentligheden.
 Med bestemmelsen i § 27a foreslår regeringen det nugældende forbud  

 mod TV-reklamer for lægemidler opretholdt.
Det må forudses, at danske seere i stigende omfang vil blive præsenteret  

 for lægemiddelreklamer i TV via udenlandske TV-stationer.
Dette vil på  

 længere sigt kunne skade danske medicinproducenters konkurrenceevne.  

 Reklameforbudet vil endvidere i et vist omfang kunne omgås ved opsætning af  

 lægemiddelreklamer på sportsarenaer o.l., hvorfra der sendes TV.
Hvis  

 udviklingen på denne måde gør forbudet illusorisk, vil regeringen tage det op  

 til fornyet vurdering.
 Sundhedsstyrelsens adgang til efter stk. 2 at tillade reklame for  

 lægemidler i fjernsynet forudsættes kun anvendt i helt specielle situationer,  

 f.eks. hvis det ud fra sundhedsmæssige betragtninger skønnes nødvendigt af  

 hensyn til befolkningen som helhed eller til enkelte befolkningsgrupper via  

 reklame at informere om bestemte lægemidler.
 Med bestemmelsen i § 27b opretholdes den hidtil gældende  

 retstilstand, hvorefter det er forbudt at reklamere for lægemidler, som ikke  

 lovligt kan forhandles eller udleveres her i landet.
Et nyt apoteksforbeholdt lægemiddel kan ifølge administrativ praksis først  

 lovligt forhandles fra det tidspunkt, hvor det er optaget i  

 Specialitetstaksten, dvs. når den pris, lægemidlet skal forhandles til, er  

 publiceret.
Det er derfor også først fra dette tidspunkt, der må reklameres  

 for lægemidlet.
Efter bestemmelsen i § 27c må der ikke reklameres for magistrelle  

 lægemidler.
Dette er en naturlig konsekvens af, at magistrelle lægemidler  

 fremstilles individuelt til den enkelte patient/det enkelte dyr, typisk efter  

 anvisning fra en læge eller dyrlæge.
Den foreslåede bestemmelse i § 28 opretholder det nugældende  

 generelle forbud mod udlevering af lægemiddelprøver af apoteksforbeholdte  

 lægemidler til offentligheden.
Bestemmelsen udvider endvidere forbudet til at  

 omfatte alle lægemidler.
Sundhedsstyrelsen har kun i specielle, enkeltstående tilfælde givet  

 tilladelse til vederlagsfri udlevering af apoteksforbeholdte lægemidler til -  

 et begrænset udsnit af - offentligheden, f.eks. udlevering af P-piller som  

 led i en kampagne mod uønsket graviditet.
Der er ikke blevet givet tilladelse  

 til udlevering med markedsføringsmæssigt sigte.
Til gengæld er der ikke i den nugældende lovgivning hjemmel til at  

 forhindre vederlagsfri udlevering af ikke apoteksforbeholdte lægemidler, dvs.  

 f.eks. naturlægemidler og vitamin- og mineralpræparater.
Sådan udlevering har  

 fundet sted i et vist omfang på bl.a. offentligt tilgængelige sundhedsmesser.
Forslaget indebærer, at al vederlagsfri udlevering af lægemidler til  

 offentligheden forbydes.
Sundhedsstyrelsen kan dog give tilladelse til sådan  

 udlevering, når den ikke sker i reklameøjemed.
Dermed holdes muligheden for  

 at tillade vederlagsfri udlevering af lægemidler i informations- eller  

 opdragende øjemed åben, f.eks. som led i en kampagne af ovennævnte karakter.
 Det forudsættes, at Sundhedsstyrelsen vil være særdeles varsom med at give  

 tilladelser til vederlagsfri udlevering af lægemiddelprøver til  

 offentligheden.
Sundhedsstyrelsen har fastsat generelle bestemmelser om udlevering af  

 lægemiddelprøver til medicinalpersoner.
I medfør af stk. 2 i bestemmelsen vil  

 Sundhedsministeren udstede nye regler herom.
De nye regler vil ikke afvige  

 væsentligt fra de nugældende.
 Lægemiddelkonsulenter repræsenterer medicinalvirksomheder og præsenterer,  

 informerer om og gør reklame for lægemidler over for medicinalpersoner.  

 Lægemiddelkonsulenternes virksomhed har ikke hidtil været direkte reguleret i  

 lægemiddellovgivningen.
 Med hjemmel i stk. 3 vil der bl.a. blive stillet krav om, at  

 lægemiddelkonsulenter skal have gennemgået en passende uddannelse, og at de  

 skal forsyne læger osv., de besøger, med et nærmere fastsat minimum af  

 faktiske oplysninger om de lægemidler, de præsenterer.
 Lægemiddelkonsulenternes virksomhed er derudover omfattet af de generelle  

 regler om lægemiddelreklame, herunder kravet om at reklame skal være  

 fyldestgørende og saglig.
Den foreslåede bestemmelse i § 29 indebærer, at  

 lægemiddelvirksomheder skal opbevare alt deres reklamemateriale sammen med  

 oplysninger om, hvor og hvornår reklamematerialet har været anvendt, over for  

 hvem osv.
Materialet skal på forlangende stilles til rådighed for  

 Sundhedsstyrelsen.
Styrelsen udstyres derved med et velegnet redskab til at  

 udøve kontrol med lægemiddelvirksomhedernes reklameaktiviteter.
Pligten til at opbevare reklamematerialet påhviler som udgangspunkt  

 registreringsindehaveren.
Der kan imidlertid være andre end  

 registreringsindehaveren, f.eks. en forretningskæde, som selvstændigt  

 reklamerer for et lægemiddel.
I sådanne tilfælde vil pligten påhvile den, der  

 i det konkrete tilfælde er ansvarlig for reklamen.
Det vil typisk være den, der bestiller og betaler reklamen, som må  

 betragtes som den ansvarlige i § 29, stk. 3's, forstand.
Der kan dog også  

 være situationer, hvor den ansvarlige er den, hvis økonomiske interesse  

 annoncen tilsigter at tilgodese, uanset bestilling og betaling for reklamen  

 ordnes af en mellemmand e.l.
Sundhedsstyrelsen behøver ikke at begrunde krav om at få reklamemateriale  

 for - og de dertil hørende oplysninger om - et lægemiddel stillet til  

 rådighed.
Det er underordnet, om Sundhedsstyrelsens interesse skyldes en  

 konkret mistanke eller er et led i rutinemæssig kontrolvirksomhed på  

 stikprøvebasis.
Adgangen for Sundhedsstyrelsen til efter bestemmelsens stk. 4 at kræve  

 alle nødvendige oplysninger med henblik på at kontrollere, om reklamering for  

 et lægemiddel er lovlig, er overordentlig bred.
Sundhedsstyrelsen vil f.eks.  

 kunne kræve specificerede oplysninger om udgifterne ved en kongres for  

 derigennem at kontrollere, om der er tilgået deltagerne i kongressen gaver  

 eller andre fordele, herunder luksuriøs forplejning o.l., i ulovligt omfang.
 De nævnte oplysninger kan ikke alene kræves af registreringsindehaveren,  

 men også af andre, der måtte være involveret i promoveringen af et  

 lægemiddel, dvs. f.eks. et reklamebureau.
Den foreslåede bestemmelse i § 30 giver Sundhedsstyrelsen mulighed  

 for at udstede påbud om, at ulovlig reklamering skal bringes til ophør.
I  

 praksis har Sundhedsstyrelsen, selvom der ikke i den nuværende lov er en  

 tilsvarende bestemmelse, i meget stor udstrækning kunnet formå firmaer, der  

 reklamer ulovligt, til at standse ulovlige kampagner, annoncer osv.
Forslaget  

 indebærer, at overtrædelse af et påbud fra Sundhedsstyrelsen i sig selv vil  

 være strafbar.
Bestemmelsens stk. 2, hvorefter Sundhedsstyrelsen kan kræve, at en  

 lægemiddelvirksomhed offentliggør en afgørelse om, at virksomheden er blevet  

 pålagt at standse en reklame, eller udsender en rettelse til en reklame,  

 svarer til, hvad der hidtil har været gældende for reklamer over for  

 medicinalpersoner.
Det er en nyskabelse, når Sundhedsstyrelsen efter  

 forslaget også kan kræve offentliggørelse af afgørelser og rettelser  

 vedrørende reklamer over for offentligheden.
Adgangen til at kræve offentliggørelse af afgørelser og rettelser  

 forudsættes kun anvendt, hvor det skønnes hensigtsmæssigt eller nødvendigt  

 for at rette misforståelser, korrigere misvisende oplysninger o.l. blandt  

 medicinalpersoner eller i offentligheden.
Krav om offentliggørelse af  

 afgørelser og rettelser kan således ikke anvendes som strafferetlig sanktion.
 I det omfang Radio- og TV-Reklamenævnet efter lov om radio- og  

 fjernsynsvirksomhed har kompetence til at udstede påbud om ophør af ulovlig  

 reklamering mv., kan Sundhedsstyrelsen ikke benytte sin tilsvarende adgang  

 hertil efter den foreslåede § 30, jf. bemærkningerne til lovforslagets § 2,  

 nr. 2.
Den foreslåede bestemmelse i § 30a indeholder hjemmel for  

 sundhedsministeren til at udfærdige regler om, at Sundhedsstyrelsen på  

 begæring fra en virksomhed skal udtale sig om lovligheden af en reklame,  

 inden den tages i brug.
En sådan ordning kan vise sig hensigtsmæssig, når den  

 hidtidige forhåndsgodkendelsesordning afskaffes.
Der vil i givet fald blive  

 tale om en ordning, som i princippet svarer til den ordning, som er foreslået  

 indført i Forbrugerombudsmandens regi efter markedsføringsloven.
Det vil  

 kunne bestemmes, at virksomheder, der ønsker en forhåndsudtalelse fra  

 Sundhedsstyrelsen, skal betale et gebyr herfor til dækning af udgifterne ved  

 styrelsens arbejde med forhåndsvurdering af reklamer.
 Den foreslåede bestemmelse i § 31 , stk. 1, hvorefter det er  

 forbudt at reklamere med, at andre varer end lægemidler forebygger, lindrer  

 eller er virksomme imod sygdomme m.m., svarer til den gældende bestemmelse om  

 reklame for andre varer end lægemidler.
Ved vurderingen af en reklame efter § 31, stk. 1, er det uden betydning,  

 om udsagnene i reklamen er sande eller usande.
Det afgørende er, om udsagnene  

 efterlader det indtryk, at varen kan forebygge, lindre eller helbrede  

 sygdomme mv.
 Sundhedsstyrelsens hidtidige adgang til i konkrete tilfælde at dispensere  

 fra forbudet mod at angive, at andre varer end lægemidler har de i  

 bestemmelsen angivne virkninger, er efter stk. 2 ændret, således at styrelsen  

 i stedet kan fastsætte regler om, at det i særlige tilfælde er tilladt at  

 reklamere på denne måde. Ændringen foreslås for at imødegå enhver tvivl om,  

 hvorvidt bestemmelsen med den tilknyttede dispensationsadgang er i  

 overensstemmelse med grundlovens § 77.
 Bestemmelsen omfatter som hidtil som udgangspunkt alle andre varer end  

 lægemidler, dvs. også varer, som ikke i øvrigt er omfattet af loven, jf.  

 lægemiddellovens §§ 1 og 3. Ud fra »lex specialis«-principper  

 forudsættes bestemmelsen dog ikke anvendt over for varer, der er omfattet af  

 anden speciallovgivning, der regulerer samme forhold som § 31.
 Efter stk. 3 vil det fortsat som udgangspunkt være forbudt at benytte  

 ordet »apotek« - herunder sammensatte ord hvori »apotek«  

 indgår - i reklamer for andre varer end lægemidler samt i reklamer for ikke  

 apoteksforbeholdte lægemidler.
Efter den hidtil gældende praksis har Sundhedsstyrelsen givet tilladelse  

 til anvendelse af ordet »apotek«, hvis Danmarks Apotekerforening  

 eller foreningens repræsentant i Reklamenævnet anbefalede det.
Danmarks  

 Apotekerforening har ved sin stillingtagen lagt afgørende vægt på, om den  

 pågældende vare var optaget i »Mærkevaretaksten«.  

 »Mærkevaretaksten«, der udgives af Danmarks Apotekerforening, er en  

 prisliste indeholdende andre varer end lægemidler, som fås på de fleste  

 apoteker.
Den ændrede formulering af bestemmelsen indebærer, at Sundhedsstyrelsen  

 ikke i hvert enkelt tilfælde skal give tilladelse til, at ordet  

 »apotek« anvendes.
Kravet om, at varen i almindelighed forhandles  

 på apotekerne, er opfyldt, hvis mere end halvdelen af apotekerne fører varen.  

 Er det tilfældet, hvilket annoncøren på forlangende skal kunne dokumentere,  

 kan ordet »apotek« anvendes.
 Dokumentationskravet må i almindelighed anses for opfyldt, hvis varen er  

 optaget i »Mærkevaretaksten«, eller hvis Danmarks Apotekerforening  

 bekræfter, at varen fås på et flertal af apotekerne.
Kravet om, at varen i almindelighed forhandles på apotekerne, skal til  

 enhver tid være opfyldt - og kunne dokumenteres.
De tilladelser til at  

 anvende ordet »apotek«, som Sundhedsstyrelsen tidligere har udstedt  

 i medfør af § 26 i den nugældende lov, falder bort, når de nye regler træder  

 i kraft.
 Den foreslåede bestemmelse i § 32 svarer til den nugældende, bortset fra  

 at det nuværende stk. 2 ophæves i konsekvens af, at Informationsnævnet  

 foreslås nedlagt, jf. de almindelige bemærkninger og bemærkningerne til § 1,  

 nr. 9 og 10.
Til § 1, nr. 9 og 10 Som beskrevet under de almindelige bemærkninger er hjemmelen til at  

 etablere en statslig lægemiddelinformation aldrig blevet udnyttet.
Og som  

 følge af fremkomsten af andre kanaler til neutral information om lægemidler  

 til læger m.fl., er planerne om, at staten skulle påtage sig denne opgave,  

 uaktuelle.
Informationsnævnet, der skulle rådgive Sundhedsstyrelsen om den statslige  

 lægemiddelinformation, har været inaktivt i en længere årrække.
På denne  

 baggrund foreslår regeringen lægemiddellovens bestemmelser om  

 Informationsnævnet ophævet.
 Hvis det senere skulle blive aktuelt med statslig lægemiddelinformation,  

 vil Sundhedsstyrelsen dels kunne trække på sagkyndig ekspertise, der i  

 forvejen er knyttet til styrelsen, dels kunne etablere en ad hoc-gruppe i  

 informationsvirksomhedens startfase.
Til § 1, nr. 11 Der er alene tale om konsekvensrettelser som følger af, at de pågældende  

 indstillingsberettigede har undergået organisatoriske ændringer og skiftet  

 navn.
Til § 1, nr. 12 Reklamenævnet, der ved lægemiddellovens ikrafttræden i 1976 bestod af 9  

 medlemmer, er siden vokset til 13 medlemmer.
Bortset fra formanden og  

 næstformanden er medlemmerne af nævnet interesserepræsentanter.
 Nævnets nuværende opgave er at rådgive Sundhedsstyrelsen i sager om  

 reklame over for offentligheden.
Forslaget om, at kravet om forhåndsgodkendelse af lægemiddelreklamer  

 ophæves, indebærer, at Sundhedsstyrelsens rolle på lægemiddelreklameområdet  

 skifter karakter.
Hvor styrelsen hidtil har skullet godkende alle (udkast  

 til) reklamer, vil opgaven fremover blive dels at kontrollere, at de mere  

 detaljerede materielle bestemmelser om reklame for lægemidler overholdes,  

 dels at forfølge eventuelle overtrædelser.
I mange tilfælde vil Sundhedsstyrelsen umiddelbart kunne konstatere, om  

 reglerne er overtrådt.
Der vil f.eks. være tilfældet, hvis der mangler en  

 oplysning, som reklamen skal indeholde, hvis en oplysning er forkert (f.eks.  

 i betydningen: ikke i overensstemmelse med indholdet af produktresumeet for  

 lægemidlet) eller hvis der reklameres for et receptpligtigt lægemiddel over  

 for offentligheden.
I sådanne sager vil Sundhedsstyrelsen ikke have brug for  

 at rådføre sig med Reklamenævnet.
Som følge heraf er bestemmelsen udformet  

 således, at Sundhedsstyrelsen kan rådføre sig med nævnet.
Det er hensigten, at Reklamenævnet i højere grad skal have karakter af et  

 sagkyndigt nævn.
Det forudsættes, at de 2 medlemmer, ministeren udpeger, skal  

 være uafhængige af kommercielle interesser på lægemiddelområdet.
De bør  

 endvidere være jurister eller på anden måde have tilegnet sig viden, der gør  

 dem egnede til at vurdere de ofte komplicerede juridiske problemstillinger,  

 der indgår i afgørelser vedrørende lægemiddelreklame.
 Som følge af forslaget vil følgende organisationer, der hidtil har været  

 repræsenteret i Reklamenævnet, miste denne repræsentation:
 Danske Dagblades Forening, Sygesikringens Forhandlingsudvalg, Danmarks  

 Apotekerforening, Dansk Industri, Det Danske Handelskammer og Detailhandelens  

 Fællesråd.
Det er endelig en følge af forslaget, at Reklamenævnet ikke skal medvirke  

 ved vurderingen af reklamer for andre varer end lægemidler.
Dette skal ses i  

 sammenhæng med, at der med forslaget forsøges opbygget et nævn, som har en  

 særlig viden vedrørende lægemiddelreklame.
Sager om reklame for andre varer  

 end lægemidler er endvidere erfaringsmæssigt relativt ukomplicerede.
Til § 1, nr. 13 Der foreslås udelukkende konsekvensrettelser i strafbestemmelsen som følge  

 af de foreslåede ændringer i reklamereglerne.
Til § 2, nr. 1 Den nugældende § 19c i lov om radio- og fjernsynsvirksomhed indeholder,  

 som en afspejling af lægemiddellovens regler, et forbud mod reklamer for  

 lægemidler i radio og fjernsyn.
 Bestemmelsen foreslås nu ændret i overensstemmelse med de foreslåede  

 ændringer af lægemiddelloven.
Heraf følger, at det i lokalradio vil være muligt at reklamere for  

 lægemidler i overensstemmelse med lægemiddellovens regler for sådanne  

 reklamer.
For fjernsyn opretholdes den hidtidige retstilstand derimod.
Det  

 vil således fortsat generelt være forbudt at reklamere for lægemidler i TV 2  

 og i lokal-tv, jf. den foreslåede § 27a i lægemiddelloven.
 Der henvises i øvrigt til bemærkningerne til forslaget om ændring af  

 reklamereglerne i lægemiddelloven.
Til § 2, nr. 2 Som anført i bemærkningerne til § 1, nr. 7, foreslås det at begrænse  

 Sundhedsstyrelsens kompetence i henhold til den foreslåede § 30 i  

 lægemiddelloven, så denne ikke omfatter adgang til at udstede påbud om  

 standsning af lægemiddelreklamer, der udsendes i radioen.
Ifølge lov om radio- og fjernsynsvirksomhed har Radio- og TV-Reklamenævnet  

 i dag enekompetence til at påtale indholdet af reklameindslag i radio og  

 fjernsyn og i den forbindelse udstede påbud om, at den pågældende reklamering  

 skal ophøre.
Det må anses for hensigtsmæssigt, at denne enekompetence  

 opretholdes.
Herved sikres, at den helhedsvurdering, som foretages af Radio-  

 og TV-Reklamenævnet, og som bl.a. tager hensyn til radio- og tv-reklamens  

 særlige karakter, opretholdes.
 Med henblik på at sikre en korrekt anvendelse af lægemiddellovens regler  

 også for så vidt angår lægemiddelreklame i radioen og fjernsynet, foreslås  

 der dog etableret en lovbundet høringspraksis, hvorefter Radio- og  

 TV-Reklamenævnet i sager om overtrædelse af lægemiddelloven pålægges at  

 indhente en udtalelse fra Sundhedsstyrelsen forud for sagens afgørelse, jf.  

 den herved foreslåede ændring af § 19e, stk. 3.
Til § 3, nr. 1 Apotekerne får gennem deres virksomhed adgang til oplysninger, der  

 enkeltvis og ikke mindst sammenstillet ved hjælp af moderne EDB-teknologi har  

 en sådan fortrolig karakter, er der er behov for at sikre, at de ikke  

 uberettiget udnyttes eller videregives.
Det gælder f.eks. oplysninger om  

 enkeltpersoner, typisk patienter og læger, og oplysninger om omsætningen af  

 lægemidler, der af medicinalindustrien betragtes som  

 forretningshemmeligheder.
 Apotekere er omfattet af straffelovens § 152b, hvorefter det er strafbart  

 uberettiget af videregive eller udnytte oplysninger, som er fortrolige af  

 hensyn til private interesser.
Denne bestemmelse gælder imidlertid ikke for sammenslutninger af  

 apotekere, f.eks.
Danmarks Apotekerforening, eller selskaber ejet af  

 apotekere, hvortil apotekere berettiget videregiver fortrolige oplysninger  

 med henblik på f.eks.
Danmarks Apotekerforenings varetagelse af medlemmernes  

 interesser.
 På denne baggrund og som følge af den særlige stilling apotekerne har som  

 eneberettigede til at forhandle de fleste lægemidler foreslås adgangen for  

 sammenslutninger af apotekere og selskaber ejet af apotekere til at  

 videregive fortrolige oplysninger, som er indsamlet som led i apotekernes  

 virksomhed, begrænset i samme omfang som offentligt ansatte og apotekeres  

 adgang til at videregive oplysninger er begrænset efter straffelovens § 152  

 og § 152 b.
Til § 3, nr. 2 Den foreslåede bestemmelse vil sikre myndighederne adgang til alle  

 relevante oplysninger med henblik på udarbejdelse af statistikker over  

 forbrug, ordinationsmønstre osv.
Derigennem vil der bl.a. kunne opnås bedre  

 muligheder for at påvirke lægernes ordinationsmønstre med henblik på f.eks.  

 at fremme ordinering af billigere lægemidler, således at medicinudgifterne  

 kan begrænses.
 Der vil kunne fastsættes bestemmelser om, at apotekerne skal indberette  

 oplysninger om bl.a. omsætning fordelt på lægemidler, herunder  

 dispenseringsformer og andre undergrupperinger, ordinationer fordelt på  

 receptudstedere og forbrug fordelt på patienter eller grupper af patienter.
Til § 3, nr. 3 Bestemmelsen sidestiller sygehusapotekerne med andre  

 lægemiddelfremstillere og de private apoteker, jf. lovforslagets § 1, nr. 1,  

 og § 3, nr. 2. Efter forslaget forpligtes sygehusapotekerne således til at  

 forsyne Sundhedsstyrelsen med oplysninger om omsætning mv. af lægemidler i  

 det omfang og den form, sundhedsministeren fastsætter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget A.
Lov om lægemidler.
 1. § 9, stk. 3, 1. pkt., affattes således:
 »Virksomheder, der fremstiller, indfører, udfører, oplagrer,  

 forhandler, udleverer, fordeler eller emballerer lægemidler, samt disse  

 virksomheders foreninger og brancheorganisationer skal på Sundhedsstyrelsens  

 anmodning eller efter regler fastsat af Sundhedsministeren give  

 Sundhedsstyrelsen oplysninger i maskinlæsbar stand om omsætning mv. af  

 lægemidler«.
§ 9. Stk. 3. Virksomheder, der har tilladelse efter § 8,  

 stk. 1, samt disse virksomheders foreninger og brancheorganisationer skal  

 efter anmodning give Sundhedsstyrelsen oplysninger om omsætning af lægemidler  

 m.v.
Virksomheder, der har tilladelse til fremstilling og udførsel af  

 lægemidler, skal endvidere efter anmodning give Sundhedsstyrelsen oplysning  

 om årsagen til, at et lægemiddel ikke er søgt optaget i Sundhedsstyrelsens  

 specialitetsregister.
 Efter § 16 indsættes:
» § 16a.
Et lægemiddel kan kun registreres og registreringen  

 af et allerede registreret lægemiddel kun forlænges, hvis lægemidlets  

 mærkning og indlægsseddel er udformet i overensstemmelse med de herom  

 gældende regler«.
 3. Efter § 21 indsættes:
» § 21a.
Sundhedsministeren kan fastsætte regler om opkrævning  

 af gebyr for udstedelse af eksportcertifikater for lægemidler«.
 4. § 22, stk. 1, affattes således:
» § 22. Sundhedsstyrelsen skal underrettes om priser på  

 apoteksforbeholdte farmaceutiske specialiteter og ændringer heri, senest 14  

 dage før de skal træde i kraft.
Sundhedsministeren kan bestemme, at  

 Sundhedsstyrelsen skal underrette apotekerne om forbrugerprisen på  

 farmaceutiske specialiteter«.
 § 22. Sundhedsstyrelsen skal underrettes om priser på  

 farmaceutiske specialiteter og ændringer heri, senest 14 dage før de skal  

 træde i kraft.
 5. I § 22 indsættes som stk. 3:
» Stk. 3. Sundhedsministeren kan fastsætte regler om gebyr for  

 anmeldelse af priser efter stk. 1, 1. pkt., og for Sundhedsstyrelsens  

 underretning til apotekerne om forbrugerpriser efter stk. 1, 2. pkt.« 6. § 25, stk. 3, ophæves.
 Stk. 4 og 5 bliver herefter stk. 3 og 4.
 § 25. Stk. 3. Sundhedsstyrelsen kan tillade vederlagsfri  

 udlevering af markedsførte, apoteksforbeholdte lægemidler.
 7. I § 25, stk. 5, der bliver stk. 4, ændres »stk.  

 1-3« til: »stk. 1 og 2« og »stk. 2 og 3« til:  

 »stk. 2«.
 § 25. Stk. 5. Sundhedsstyrelsen kan fastsætte regler om  

 salg eller udlevering i henhold til stk. 1-3 og kan stille særlige vilkår for  

 tilladelser i henhold til stk. 2 og 3.
 8. Kapitel 6 affattes således:
» § 26. Reklame for et lægemiddel skal være fyldestgørende og  

 saglig.
Oplysninger i reklamen skal være i overensstemmelse med det af  

 Sundhedsstyrelsen godkendte resume af lægemidlets egenskaber.
 Stk. 2. Reklamen må ikke være vildledende eller overdrive  

 lægemidlets egenskaber.
 Stk. 3. Sundhedsministeren kan fastsætte nærmere regler om reklame  

 for lægemidler.
§ 27. Der må ikke reklameres over for offentligheden for  

 lægemidler, som 1) er receptpligtige, 2) er uegnede til anvendelse uden at patienten forinden har søgt læge med  

 henblik på diagnosticering eller overvågning af behandlingen, eller 3) er omfattet af lov om euforiserende stoffer.
 Stk. 2. Sundhedsstyrelsen kan give fagblade for sundhedspersonale  

 med særlig interesse for anvendelsen af lægemidler tilladelse til at bringe  

 reklamer for de i stk. 1 nævnte lægemidler.
 Stk. 3. Forbudet i stk. 1 omfatter ikke vaccinationskampagner, som  

 er godkendt af Sundhedsstyrelsen.
§ 27a.
Der må ikke reklameres for lægemidler i fjernsynet.
 Stk. 2. Sundhedsstyrelsen kan fastsætte regler om, at det i  

 særlige tilfælde er tilladt at reklamere for lægemidler i fjernsynet.
§ 27b.
Der må ikke reklameres for lægemidler, som ikke lovligt kan  

 forhandles eller udleveres her i landet.
§ 27c.
Der må ikke reklameres for magistrelle lægemidler.
§ 28. Der må ikke vederlagsfrit udleveres lægemidler til  

 offentligheden.
Sundhedsstyrelsen kan dog give tilladelse til vederlagsfri  

 udlevering af lægemidler til offentligheden, hvis udleveringen ikke sker i  

 reklameøjemed.
 Stk. 2. Sundhedsministeren fastsætter regler om vederlagsfri  

 udlevering af lægemidler til medicinalpersoner.
 Stk. 3. Sundhedsministeren fastsætter regler om den virksomhed,  

 der udøves af lægemiddelkonsulenter.
§ 29. Registreringsindehaveren skal opbevare et eksemplar af alle  

 reklamer for et lægemiddel.
Sammen med reklamen skal der opbevares  

 oplysninger om, hvor, hvornår og hvordan reklamen har været anvendt, herunder  

 hvem den er sendt eller udleveret til, distributionsmåden og hvilke  

 tidsskrifter o.l., den har været bragt i.
 Stk. 2. Det i stk. 1 nævnte materiale skal opbevares i 2 år.  

 Materialet skal på forlangende stilles til rådighed for Sundhedsstyrelsen.
 Stk. 3. Hvis en anden end registreringsindehaveren reklamerer for  

 et lægemiddel, påhviler pligten efter stk. 1 og 2 den for reklamen  

 ansvarlige.
 Stk. 4. Sundhedsstyrelsen kan kræve alle nødvendige oplysninger  

 med henblik på at kontrollere, at reklamering for et lægemiddel er i  

 overensstemmelse med bestemmelserne i dette kapitel og med regler udstedt i  

 medfør af § 26, stk. 3, § 27a, stk. 2, eller § 28, stk. 2 eller 3.
 § 30. Sundhedsstyrelsen kan kræve, at reklamering, som er i strid  

 med §§ 26-29 eller med regler udstedt i medfør af § 26, stk. 3, § 27a, stk.  

 2, eller § 28, stk. 2, bringes til ophør.
Stk. 2. Sundhedsstyrelsen kan kræve, at den ansvarlige for en  

 ulovlig reklame offentliggør en efter stk. 1 truffet afgørelse eller en  

 berigtigelse af reklamen.
Sundhedsstyrelsen kan bestemme offentliggørelsens  

 form og indhold, herunder hvor den skal finde sted.
§ 30a.
Sundhedsministeren kan fastsætte regler om, at  

 Sundhedsstyrelsen på begæring skal afgive udtalelse om sit syn på lovligheden  

 af påtænkte reklameforanstaltninger, herunder om gebyr for afgivelse af  

 udtalelser.
 § 31. Der må ikke, direkte eller indirekte, reklameres over for  

 offentligheden med, at andre varer end lægemidler forebygger, lindrer eller  

 er virksomme imod sygdomme eller sygdomssymptomer eller i øvrigt har en  

 medicinsk eller medicinsk-biologisk virkning.
 Stk. 2. Sundhedsstyrelsen kan fastsætte regler om, at det i  

 særlige tilfælde er tilladt at reklamere med, at andre varer end lægemidler  

 har en virkning som nævnt i stk. 1.
 Stk. 3. Ordet apotek må ikke benyttes i reklamer for ikke  

 apoteksforbeholdte lægemidler eller andre varer end lægemidler, medmindre den  

 for reklamen ansvarlige kan dokumentere, at varen i almindelighed forhandles  

 på landets apoteker.
Information om lægemidler § 32. Sundhedsministeren kan pålægge Sundhedsstyrelsen at  

 informere læger og eventuelt andre medicinalpersoner om lægemidler efter  

 nærmere fastsatte regler.
 Stk. 2. Til brug for informationsvirksomheden kan  

 Sundhedsstyrelsen anvende alle oplysninger, som fremgår af ansøgninger om  

 registrering af farmaceutiske specialiteter, og som er påkrævet af hensyn til  

 informationen.
 Stk. 3. Hvis registreringsansøgeren i forbindelse med afgivelsen  

 af oplysninger over for Sundhedsstyrelsen angiver, at nogle af disse anses  

 for forretningshemmeligheder, kan de pågældende oplysninger kun anvendes til  

 informationsvirksomheden, når afgørende sundhedsmæssige hensyn taler herfor,  

 og først efter at registreringsansøgeren har haft lejlighed til at udtale sig  

 over Sundhedsstyrelsens udkast til informationsmateriale.
 Stk. 4. De i stk. 2, jf. stk. 3, nævnte oplysninger kan efter  

 sundhedsministerens nærmere bestemmelser udleveres til Den almindelige danske  

 Lægeforening til brug for dennes informationsvirksomhed«.
§ 26. Det er forbudt direkte eller indirekte at reklamere for  

 andre varer end lægemidler som værende forebyggende, lindrende eller  

 virksomme mod sygdomme eller sygdomssymptomer eller i reklamer at benytte  

 ordet apotek eller angivelser, der direkte eller indirekte giver indtryk af  

 en medicinsk eller medicinsk-biologisk virkning.
Når særlige grunde taler  

 derfor, kan Sundhedsstyrelsen tillade sådan reklamering og kan fastsætte  

 regler herfor.
 § 27. Det er forbudt at reklamere for lægemidler, som ikke må  

 forhandles eller udleveres her i landet.
§ 28. Det er forbudt at reklamere for lægemidler 1) ved film, 2) i radio og fjernsyn, 3) i det fri ved skilte, plakater, lysreklamer o.lign., 4) i befordringsmidler og 5) i offentligt tilgængelige lokaler bortset fra lokaler, hvorfra de  

 pågældende lægemidler lovligt sælges.
 § 29. Sundhedsstyrelsen kan i ganske særlige tilfælde gøre  

 undtagelser fra forbudet i § 28.
§ 30. Reklame, som ikke omfattes af forbudet i § 28 eller af  

 reglerne i § 31, er kun tilladt, når reklamens art, opsætning og indhold er  

 godkendt af Sundhedsstyrelsen.
Reklamen skal være nøgtern og saglig og må  

 ikke give et overdrevent, ufyldestgørende, misvisende eller vildledende  

 billede af lægemidler.
 § 31. Reklamering for lægemidler og de i § 26 nævnte varer er  

 tilladt over for farmaceuter, læger, tandlæger, dyrlæger samt studerende  

 inden for disse fag og i de nævnte persongruppers fagblade.  

 Sundhedsministeren kan give tilladelse til reklamering i fagblade for andet  

 sundhedspersonale.
Stk. 2. I reklamer til den i stk. 1 nævnte personkreds skal der  

 være oplysning om lægemidlets navn og fællesnavn, således at fællesnavnet  

 angives med samme typer og på lige så fremtrædende måde som lægemidlets  

 eventuelle særnavn.
For kombinationspræparater, for hvilke der ikke er  

 fastsat et fællesnavn, skal der gives tydelig oplysning om fællesnavnene for  

 samtlige virksomme bestanddele.
Der skal endvidere efter regler fastsat af  

 sundhedsministeren være oplysning om lægemidlets godkendte indikationsområde,  

 kontraindikationer, bivirkninger og risici, dosering, dispenseringsformer,  

 tilskudsregler samt om præparatets pris.
Tryksager m.v. skal være tydeligt  

 dateret, og ved reklamering for lægemidler, til hvis forhandling eller  

 udlevering, der er knyttet bestemte vilkår, skal disse tydeligt angives.
 Stk. 3. I reklamer for farmaceutiske specialiteter må der, såfremt  

 Sundhedsstyrelsen har godkendt bestemte indikationsområder for den pågældende  

 specialitet, ikke angives andre.
Stk. 4. Sundhedsstyrelsen kan pålægge fremstillere og importører,  

 at de ved skrivelser, tryksager eller annoncer skal udsende rettelser og  

 tilføjelser til de i reklamen indeholdte oplysninger.
Sundhedsstyrelsen kan  

 foreskrive form og indhold for rettelser og tilføjelser.
 § 32. Sundhedsministeren kan pålægge Sundhedsstyrelsen at  

 informere læger og eventuelt andre medicinalpersoner om lægemidler efter  

 nærmere fastsatte regler.
 Stk. 2. Det i § 37 omhandlede informationsnævn rådgiver  

 Sundhedsstyrelsen ved dennes indstilling til sundhedsministeren om  

 fastsættelse af regler i henhold til stk. 1, ligesom nævnet over for  

 Sundhedsstyrelsen kan stille forslag om sådanne regler.
 Stk. 3. Til brug for informationsvirksomheden kan  

 Sundhedsstyrelsen anvende alle oplysninger, som fremgår af ansøgninger om  

 registrering af farmaceutiske specialiteter, og som er påkrævet af hensyn til  

 informationen.
 Stk. 4. Hvis registreringsansøgeren i forbindelse med afgivelsen  

 af oplysninger over for Sundhedsstyrelsen angiver, at nogle af disse anses  

 for forretningshemmeligheder, kan de pågældende oplysninger kun anvendes til  

 informationsvirksomheden, når afgørende sundhedsmæssige hensyn taler herfor,  

 og først efter at registreringsansøgeren har haft lejlighed til at udtale sig  

 over Sundhedsstyrelsens udkast til informationsmateriale.
 Stk. 5. De i stk. 3, jf. stk. 4, nævnte oplysninger kan efter  

 sundhedsministerens nærmere bestemmelser udleveres til Den almindelige danske  

 Lægeforening til brug for dennes informationsvirksomhed'.
 9. § 37 ophæves.
 § 37. Informationsnævnet, som består af 9 medlemmer, afgiver  

 indstilling til Sundhedsstyrelsen i sager om lægemiddelinformation.  

 Sundhedsstyrelsen kan endvidere forelægge nævnet sager vedrørende § 31, stk.  

 2 og 3.
 10. § 38, stk. 1, 2. pkt., ophæves.
§ 38. Stk. 1. Medlemmerne af de i §§ 33-36 omhandlede nævn  

 beskikkes for 4 år ad gangen af sundhedsministeren efter indstilling fra  

 Sundhedsstyrelsen.
Medlemmerne af det i § 37 omhandlede nævn beskikkes  

 ligeledes for 4 år ad gangen af sundhedsministeren, idet 3 medlemmer  

 beskikkes efter indstilling fra Den almindelige danske Lægeforening og 3  

 medlemmer efter indstilling fra henholdsvis Danmarks Apotekerforening, Det  

 Danske Handelskammer og Industrirådet.
Ministeren udpeger blandt hvert nævns  

 medlemmer en formand og en næstformand.
 11. I § 41, stk. 2, ændres »Butikshandelens  

 Fællesråd« til: »Detailhandelens Fællesråd« og  

 »Industrirådet« til: »Dansk Industri«.
§ 41. Stk. 2. Apotekervarenævnet består af 9 medlemmer, som  

 beskikkes for 4 år ad gangen af sundhedsministeren.
Ministeren udpeger  

 formanden og næstformanden.
Af de øvrige medlemmer beskikkes 6 efter  

 indstilling fra henholdsvis Butikshandelens Fællesråd, Danmarks  

 Apotekerforening, Forbrugerrådet, Industrirådet, Det Danske Handelskammer og  

 Statens Husholdningsråd samt 1 efter indstilling fra De samvirkende danske  

 Landboforeninger, Landbrugsrådet og Danske Husmandsforeninger i forening.
 12. § 42 affattes således:
 » § 42. I sager om reklame for lægemidler kan  

 Sundhedsstyrelsen rådføre sig med Reklamenævnet.
Stk. 2. Reklamenævnet består af 9 medlemmer, som beskikkes for 4  

 år ad gangen af sundhedsministeren.
Ministeren udpeger formanden og  

 næstformanden.
Af de øvrige medlemmer beskikkes 5 efter indstilling fra  

 henholdsvis Danske Reklamebureauers Brancheforening, Den almindelige danske  

 Lægeforening, Den Danske Dyrlægeforening, Forbrugerrådet og Helsebranchens  

 Leverandørforening og 2 efter indstilling fra Brancheforeningen af  

 Farmeceutiske Industrivirksomheder i Danmark, Foreningen af danske  

 Medicinfabrikker og Medicinimportørforeningen i fællesskab.
 Stk. 3. Sundhedsministeren kan fastsætte forretningsorden for  

 nævnet.
 Stk. 4. Sundhedsstyrelsen offentliggør en årlig beretning om  

 nævnets virksomhed«.
 § 42. Reklamenævnet afgiver indstilling til Sundhedsstyrelsen i  

 sager vedrørende §§ 26-31, stk. 1.
Stk. 2. Reklamenævnet består af 13 medlemmer, som beskikkes for 4  

 år ad gangen af sundhedsministeren.
Ministeren udpeger formanden og  

 næstformanden.
De øvrige beskikkes efter indstilling fra henholdsvis Danske  

 Dagblades Forening, Danske Reklamebureauers Brancheforening, det i § 26 i lov  

 om offentlig sygesikring nævnte forhandlingsudvalg, Den almindelige danske  

 Lægeforening, Den danske Dyrlægeforening, Danmarks Apotekerforening,  

 Industrirådet, Det Danske Handelskammer, Butikshandelens Fællesråd,  

 Helsebranchens Leverandørforening og Forbrugerrådet.
 Stk. 3. Ministeren kan fastsætte forretningsorden for nævnet.
 Stk. 4. Sundhedsstyrelsen offentliggør en årlig beretning om  

 nævnets virksomhed.
 13. § 44, stk. 1, affattes således:
» § 44. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10a, § 13, § 19, § 20, stk.  

 2, § 24, stk. 1 og 3, § 26, stk. 1 og 2, § 27, stk. 1, § 27a, stk. 1, § 27b,  

 § 27c, § 28, stk. 1, § 29, stk. 1-3 eller § 31, stk. 1 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller forskrifter, der er udstedt i medfør af loven, 3) overtræder forbud, der er nedlagt efter § 6, stk. 2, eller § 7, eller 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 eller 4, § 14, stk. 4, § 19, stk.  

 1, § 24, stk. 4, 6 eller 7, § 29, stk. 4, eller § 30«.
§ 44. Medmindre højere straf er forskyldt efter den øvrige  

 lovgivning, straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10a, § 13, § 19, § 20, stk.  

 2, § 24, stk. 1 og 3, § 26, § 27, § 28, § 30 og § 31, stk. 2 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller forskrifter, der er udstedt i medfør af loven, 3) overtræder forbud, der er nedlagt efter § 6, stk. 2, og § 7, 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 og 4, § 14, stk. 4, § 19, stk. 1,  

 § 24, stk. 4, 6 og 7, eller § 31, stk. 4.
B.
Lov om radio- og fjernsynsvirksomhed.
 1. § 19c affattes således:
» § 19c.
Der må ikke reklameres for øl, vin, spiritus og  

 tobak.
 Stk. 2. I fjernsyn må der endvidere ikke reklameres for lægemidler,  

 økonomiske interessegrupper samt religiøse og politiske anskuelser.
 Stk. 3. I radio må der reklameres for lægemidler efter reglerne i  

 lov om lægemidler«.
§ 19c.
Der må ikke reklameres for lægemidler, øl, vin, spiritus og  

 tobak.
 Stk. 2. I fjernsyn må der endvidere ikke reklameres for økonomiske  

 interessegrupper samt religiøse og politiske anskuelser.
 2. § 19e, stk. 3, affattes således:
»Stk. 3. Nævnet træffer den endelige administrative afgørelse i sager  

 om radio- og fjernsynsreklamers indhold.
I sager om overholdelse af lov om  

 lægemidler, jf. § 19c, stk. 2 og 3, indhenter nævnet forinden en udtalelse  

 hos Sundhedsstyrelsen.
Nævnet kan påtale overtrædelse af reglerne og kan  

 pålægge indehaveren af en tilladelse til lokal radio- eller  

 fjernsynsvirksomhed eller TV 2-reklameaktieselskabet at offentliggøre  

 afgørelsen.
Nævnet kan bestemme, på hvilken måde og i hvilken form dette skal  

 ske«.
§ 19e.
Stk. 3. Nævnet træffer den endelige administrative  

 afgørelse i sager om radio- og fjernsynsreklamers indhold.
Nævnet kan påtale  

 overtrædelser af reglerne og kan pålægge indehaveren af en tilladelse til  

 lokal radio- eller fjensynsvirksomhed eller TV 2-reklameaktieselskabet at  

 offentliggøre afgørelsen.
Nævnet kan bestemme, på hvilken måde og i hvilken  

 form dette skal ske.
C.
Lov om apoteksvirksomhed 1. Efter § 3 indsættes i kapitel 1:
» § 3a.
Sammenslutninger af apotekere og selskaber ejet af  

 apotekere må ikke uberettiget videregive eller udnytte fortrolige  

 oplysninger, som er indsamlet af apotekere i forbindelse med deres  

 virksomhed.
 Stk. 2. En oplysning er fortrolig, når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt at hemmeligholde den for at varetage væsentlige hensyn til  

 offentlige eller private interesser.
 Stk. 3. Bestemmelsen i stk. 1 omfatter ikke tilfælde, hvor den  

 pågældende:
1) er forpligtet til at videregive oplysningen eller 2) handler i berettiget varetagelse af åbenbar almeninteresse eller af  

 eget eller andres tarv«.
 2. I § 11, stk. 1, indsættes efter nr. 1 som nyt nr.:
 »2) pligt til efter nærmere af sundhedsministeren fastsatte regler at  

 levere oplysninger om omsætning mv. af lægemidler i maskinlæsbar stand til  

 Sundhedsstyrelsen og Den Offentlige Sygesikring,».
 Nr. 2 og 3 bliver herefter nr. 3 og 4.
 § 11. Bevilling til at drive et apotek omfatter:
1) forhandling til forbrugerne af de lægemidler, som det ifølge lov om  

 lægemidler er forbeholdt apoteker af forhandle, 2) forhandling til forbrugerne af andre lægemidler, varer inden for  

 sundheds- og sygeplejen og andre varer, som naturligt og hensigtsmæssigt  

 forhandles sammen med lægemidler, og 3) fremstilling af lægemidler til den enkelte patient under angivelse af  

 deklaration og uden anden form for navneangivelse (magistrelt fremstillede  

 lægemidler).
 3. I § 58 indsættes som stk. 2:
 » Stk. 2. Sygehusapotekerne skal efter regler fastsat af  

 sundhedsministeren give Sundhedsstyrelsen oplysninger i maskinlæsbar stand om  

 omsætning mv. af lægemidler«.
§ 58. Sundhedsministeren fastsætter regler om sygehusapotekers  

 indberetning af oplysninger til Sundhedsstyrelsen, herunder om omsætning og  

 omkostninger.
Ejere af sygehusapoteker skal efter anmodning give  

 Sundhedsstyrelsen oplysninger vedrørende apotekets forhold.
 4. I § 72, stk. 1, nr. 1, indsættes efter »§ 3«:  

 », § 3a, stk. 1«.
 § 72. Medmindre højere straf er forskyldt efter den øvrige  

 lovgivning, straffes med bøde den, der:
 1) overtræder § 1, § 2, § 3, § 12, stk. 3, eller § 31, stk. 3, 1. pkt.
2) undlader at efterkomme et påbud eller en oplysningspligt, der har  

 hjemmel i § 6, § 7, stk. 1-4, § 23, stk. 2, § 28, stk. 1, 2. pkt., § 39, §  

 41, stk. 3, § 48 eller § 65, stk. 3 eller 4, 3) tilsidesætter vilkår, som er fastsat i tilladelse eller godkendelse i  

 henhold til loven eller forskrifter, der er udstedt i medfør af loven, eller 4) afgiver urigtige eller vildledende oplysninger til brug ved afgørelser  

 om afgift eller tilskud i henhold til kapitel 10.
Ændringsforslag Af Jan Køpke Christensen (FP):
 Til § 1 14) Nr. 3 udgår.
 15) Nr. 5 udgår.
Bemærkninger Til nr. 14 Fremskridtspartiet ønsker ikke at åbne mulighed for at opkræve  

 gebyr for udstedelse af eksportcertifikater.
Til nr. 15 Fremskridtspartiet mener, at det vil være uhensigtsmæssigt at  

 give sundhedsministeren adgang til at indføre brugerbetaling for modtagelse  

 og videreformidling af oplysninger om lægemiddelpriser.
De virksomheder, der  

 vil blive pålagt at betale gebyrer for prisanmeldelser, har i forvejen  

 bidraget til Sundhedsstyrelsen gennem indbetalte skatter.
Efter 2. behandling den 22. april 1993 § 1 I lov om lægemidler, jf. lovbekendtgørelse nr. 452 af 10. juni 1992,  

 foretages følgende ændringer:
 1. § 9, stk. 3, 1. pkt., affattes således:
»Virksomheder, der fremstiller, indfører, udfører, oplagrer,  

 forhandler, udleverer, fordeler eller emballerer lægemidler, og disse  

 virksomheders foreninger og brancheorganisationer skal på Sundhedsstyrelsens  

 anmodning eller efter regler fastsat af sundhedsministeren give  

 Sundhedsstyrelsen oplysninger i maskinlæsbar stand om omsætning m.v. af  

 lægemidler.« 2. Efter § 16 indsættes:
» § 16 a.
Et lægemiddel kan kun registreres og registreringen  

 af et allerede registreret lægemiddel kun forlænges, hvis lægemidlets  

 mærkning og indlægsseddel er udformet i overensstemmelse med de herom  

 gældende regler.« 3. Efter § 21 indsættes:
» § 21 a.
Sundhedsministeren kan fastsætte regler om  

 opkrævning af gebyr for udstedelse af eksportcertifikater for  

 lægemidler.« 4. § 22, stk. 1, affattes således:
»Sundhedsstyrelsen skal underrettes om priser på apoteksforbeholdte  

 farmaceutiske specialiteter og ændringer heri, senest 14 dage før de skal  

 træde i kraft.
Sundhedsministeren kan bestemme, at Sundhedsstyrelsen skal  

 underrette apotekerne om forbrugerprisen på farmaceutiske  

 specialiteter.« 5. I § 22 indsættes som stk. 3:
»Stk. 3. Sundhedsministeren kan fastsætte regler om gebyr for  

 anmeldelse af priser efter stk. 1, 1. pkt., og for Sundhedsstyrelsens  

 underretning til apotekerne om forbrugerpriser efter stk. 1, 2. pkt.« 6. § 25, stk. 3, ophæves.
 Stk. 4 og 5 bliver herefter stk. 3 og 4.
 7. I § 25, stk. 5, der bliver stk. 4, ændres »stk.  

 1-3« til: »stk. 1 og 2« og »stk. 2 og 3« til:  

 »stk. 2«.
 8. Kapitel 6 affattes således:
»Kapitel 6 Reklame for lægemidler m.v. § 26. Reklame for et  

 lægemiddel skal være fyldestgørende og saglig.
Oplysninger i reklamen skal være i  

 overensstemmelse med det af Sundhedsstyrelsen godkendte resume af lægemidlets  

 egenskaber.
 Stk. 2. Reklamen må ikke være vildledende eller overdrive  

 lægemidlets egenskaber.
 Stk. 3. Sundhedsministeren kan fastsætte nærmere regler om reklame  

 for lægemidler.
§ 27. Der må ikke reklameres over for offentligheden for  

 lægemidler, som 1) er receptpligtige, 2) er uegnede til anvendelse, uden at patienten forinden har søgt læge med  

 henblik på diagnosticering eller overvågning af behandlingen, eller 3) er omfattet af lov om euforiserende stoffer.
 Stk. 2. Sundhedsstyrelsen kan give fagblade for sundhedspersonale  

 med særlig interesse for anvendelsen af lægemidler tilladelse til at bringe  

 reklamer for de i stk. 1 nævnte lægemidler.
 Stk. 3. Forbudet i stk. 1 omfatter ikke vaccinationskampagner, som  

 er godkendt af Sundhedsstyrelsen.
§ 27 a.
Der må ikke reklameres for lægemidler i fjernsynet.
 Stk. 2. Sundhedsstyrelsen kan fastsætte regler om, at det i  

 særlige tilfælde er tilladt at reklamere for lægemidler i fjernsynet.
§ 27 b.
Der må ikke reklameres for lægemidler, som ikke lovligt  

 kan forhandles eller udleveres her i landet.
§ 27 c.
Der må ikke reklameres for magistrelle lægemidler.
§ 28. Der må ikke vederlagsfrit udleveres lægemidler til  

 offentligheden.
Sundhedsstyrelsen kan dog give tilladelse til vederlagsfri  

 udlevering af lægemidler til offentligheden, hvis udleveringen ikke sker i  

 reklameøjemed.
 Stk. 2. Sundhedsministeren fastsætter regler om vederlagsfri  

 udlevering af lægemidler til medicinalpersoner.
 Stk. 3. Sundhedsministeren fastsætter regler om den virksomhed,  

 der udøves af lægemiddelkonsulenter.
§ 29. Registreringsindehaveren skal opbevare et eksemplar af alle  

 reklamer for et lægemiddel.
Sammen med reklamen skal der opbevares  

 oplysninger om, hvor, hvornår og hvordan reklamen har været anvendt, herunder  

 hvem den er sendt eller udleveret til, distributionsmåden, og hvilke  

 tidsskrifter og lign. den har været bragt i.
 Stk. 2. Det i stk. 1 nævnte materiale skal opbevares i 2 år.  

 Materialet skal på forlangende stilles til rådighed for Sundhedsstyrelsen.
 Stk. 3. Hvis en anden end registreringsindehaveren reklamerer for  

 et lægemiddel, påhviler pligten efter stk. 1 og 2 den for reklamen  

 ansvarlige.
 Stk. 4. Sundhedsstyrelsen kan kræve alle nødvendige oplysninger  

 med henblik på at kontrollere, at reklamering for et lægemiddel er i  

 overensstemmelse med bestemmelserne i dette kapitel og med regler udstedt i  

 medfør af § 26, stk. 3, § 27 a, stk. 2, eller § 28, stk. 2 eller 3.
 § 30. Sundhedsstyrelsen kan kræve, at reklamering, som er i strid  

 med §§ 26-29 eller med regler udstedt i medfør af § 26, stk. 3, § 27 a, stk.  

 2, eller § 28, stk. 2, bringes til ophør.
Stk. 2. Sundhedsstyrelsen kan kræve, at den ansvarlige for en  

 ulovlig reklame offentliggør en efter stk. 1 truffet afgørelse eller en  

 berigtigelse af reklamen.
Sundhedsstyrelsen kan bestemme offentliggørelsens  

 form og indhold, herunder hvor den skal finde sted.
§ 30 a.
Sundhedsministeren kan fastsætte regler om, at  

 Sundhedsstyrelsen på begæring skal afgive udtalelse om sit syn på lovligheden  

 af påtænkte reklameforanstaltninger, herunder om gebyr for afgivelse af  

 udtalelser.
 § 31. Der må ikke direkte eller indirekte reklameres over for  

 offentligheden med, at andre varer end lægemidler forebygger, lindrer eller  

 er virksomme imod sygdomme eller sygdomssymptomer eller i øvrigt har en  

 medicinsk eller medicinsk-biologisk virkning.
 Stk. 2. Sundhedsstyrelsen kan fastsætte regler om, at det i  

 særlige tilfælde er tilladt at reklamere med, at andre varer end lægemidler  

 har en virkning som nævnt i stk. 1.
 Stk. 3. Ordet apotek må ikke benyttes i reklamer for ikke  

 apoteksforbeholdte lægemidler eller andre varer end lægemidler, medmindre den  

 for reklamen ansvarlige kan dokumentere, at varen i almindelighed forhandles  

 på landets apoteker.
Information om lægemidler § 32. Sundhedsministeren kan pålægge Sundhedsstyrelsen at  

 informere læger og eventuelt andre medicinalpersoner om lægemidler efter  

 nærmere fastsatte regler.
 Stk. 2. Til brug for informationsvirksomheden kan  

 Sundhedsstyrelsen anvende alle oplysninger, som fremgår af ansøgninger om  

 registrering af farmaceutiske specialiteter, og som er påkrævet af hensyn til  

 informationen.
 Stk. 3. Hvis registreringsansøgeren i forbindelse med afgivelsen  

 af oplysninger over for Sundhedsstyrelsen angiver, at nogle af disse anses  

 for forretningshemmeligheder, kan de pågældende oplysninger kun anvendes til  

 informationsvirksomheden, når afgørende sundhedsmæssige hensyn taler herfor,  

 og først efter at registreringsansøgeren har haft lejlighed til at udtale sig  

 om Sundhedsstyrelsens udkast til informationsmateriale.
Stk. 4. De i stk. 2, jf. stk. 3, nævnte oplysninger kan efter  

 sundhedsministerens nærmere bestemmelser udleveres til Den almindelige danske  

 Lægeforening til brug for dennes informationsvirksomhed.« 9. § 37 ophæves.
 10. § 38, stk. 1, 2. pkt., ophæves.
 11. § 41, stk. 2, affattes således:
» Stk. 2. Apotekervarenævnet består af 10 medlemmer, som  

 beskikkes for 4 år ad gangen af sundhedsministeren.
Ministeren udpeger  

 formanden og næstformanden.
Af de øvrige medlemmer beskikkes 7 efter  

 indstilling fra henholdsvis Detailhandelens Fællesråd, Danmarks  

 Apotekerforening, Forbrugerrådet, Dansk Industri, Det Danske Handelskammer,  

 Foreningen af danske Medicinfabrikker og Statens Husholdningsråd samt 1 efter  

 indstilling fra De samvirkende danske Landboforeninger, Landbrugsraadet og  

 Danske Husmandsforeninger i forening.« 12. § 42 affattes således:
 » § 42. I sager om reklame for lægemidler kan  

 Sundhedsstyrelsen rådføre sig med Reklamenævnet.
Stk. 2. Reklamenævnet består af 9 medlemmer, som beskikkes for 4  

 år ad gangen af sundhedsministeren.
Ministeren udpeger formanden og  

 næstformanden.
De øvrige 7 medlemmer beskikkes efter indstilling fra  

 henholdsvis Danske Reklamebureauers Brancheforening, Den almindelige danske  

 Lægeforening, Den Danske Dyrlægeforening, Forbrugerrådet, Foreningen af  

 danske Medicinfabrikker, Helsebranchens Leverandørforening og  

 Medicinimportørforeningen.
 Stk. 3. Sundhedsministeren kan fastsætte forretningsorden for  

 nævnet.
Stk. 4. Sundhedsstyrelsen offentliggør en årlig beretning om  

 nævnets virksomhed.« 13. § 44, stk. 1, affattes således:
»Medmindre højere straf er forskyldt efter den øvrige lovgivning,  

 straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10 a, § 13, § 19, § 20,  

 stk. 2, § 24, stk. 1 og 3, § 26, stk. 1 og 2, § 27, stk. 1, § 27 a, stk. 1, §  

 27 b, § 27 c, § 28, stk. 1, § 29, stk. 1-3, eller § 31, stk. 1 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller forskrifter, der er udstedt i medfør af loven, 3) overtræder forbud, der er nedlagt efter § 6, stk. 2, eller § 7, eller 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 eller 4, § 14, stk. 4, § 19, stk.  

 1, § 24, stk. 4, 6 eller 7, § 29, stk. 4, eller § 30.« § 2 I lov nr. 1065 af 23. december 1992 om radio- og fjernsynsvirksomhed  

 foretages følgende ændringer:
 1. § 67, stk. 1, nr. 2, affattes således:
»2) Der må ikke reklameres for øl, vin, spiritus eller tobak.
Der må  

 reklameres for lægemidler efter reglerne i lov om lægemidler.« 2. § 69, stk. 1, nr. 2, affattes således:
»2) Der må ikke reklameres for øl, vin, spiritus eller tobak.
Der må  

 reklameres for lægemidler efter reglerne i lov om lægemidler.« 3. § 72, stk. 1, nr. 1, affattes således:
»1) Nævnet træffer den endelige administrative afgørelse i sager om  

 radio- og fjernsynsreklamers indhold.
I sager om overholdelse af lov om  

 lægemidler indhenter nævnet forinden en udtalelse hos Sundhedsstyrelsen.  

 Nævnet kan påtale overtrædelse af reglerne og kan pålægge TV 2 Reklame A/S  

 eller indehaveren af en tilladelse til radio- eller fjernsynsvirksomhed at  

 offentliggøre afgørelsen.
Nævnet kan bestemme, på hvilken måde og i hvilken  

 form dette skal ske.« § 3 I lov nr. 279 af 6. juni 1984 om apoteksvirksomhed, som senest ændret ved  

 § 3 i lov nr. 395 af 20. maj 1992, foretages følgende ændringer:
 1. Efter § 3 indsættes i kapitel 1:
» § 3 a.
Sammenslutninger af apotekere og selskaber ejet af  

 apotekere må ikke uberettiget videregive eller udnytte fortrolige  

 oplysninger, som er indsamlet af apotekere i forbindelse med deres  

 virksomhed.
 Stk. 2. En oplysning er fortrolig, når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt at hemmeligholde den for at varetage væsentlige hensyn til  

 offentlige eller private interesser.
Stk. 3. Bestemmelsen i stk. 1 omfatter ikke tilfælde, hvor den  

 pågældende 1) er forpligtet til at videregive oplysningen eller 2) handler i berettiget varetagelse af åbenbar almeninteresse eller af  

 eget eller andres tarv.
Stk. 4. Sundhedsstyrelsen fastsætter nærmere regler om apotekernes  

 adgang til at videregive oplysninger om apotekets omsætning af bestemte  

 lægemidler til privatpersoner og private organisationer.« 2. I § 11, stk. 1, indsættes efter nr. 1 som nyt nummer:
 »2) pligt til efter nærmere af sundhedsministeren fastsatte regler at  

 levere oplysninger om omsætning m.v. af lægemidler i maskinlæsbar stand til  

 Sundhedsstyrelsen og Den Offentlige Sygesikring,».
 Nr. 2 og 3 bliver herefter nr. 3 og 4.
 3. I § 58 indsættes som stk. 2:
»Stk. 2. Sygehusapotekerne skal efter regler fastsat af  

 sundhedsministeren give Sundhedsstyrelsen oplysninger i maskinlæsbar stand om  

 omsætning m.v. af lægemidler.« 4. I § 72, stk. 1, nr. 1, indsættes efter »§  

 3«:», § 3 a, stk. 1«.
§ 4 Loven træder i kraft dagen efter bekendtgørelsen i Lovtidende.
§ 5 Loven gælder ikke for Færøerne og Grønland.
(* 1) Loven indeholder bestemmelser, der gennemfører Rådsdirektiv 92/28/EØF (EF-Tidende L 113/13), Rådsdirektiv 92/27/EØF (EF-Tidende L 113/8) og Rådsdirektiv 89/552/EØF (EF-Tidende L 298/23).
