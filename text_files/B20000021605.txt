Bekendtgørelse om energimærkning  

 m.v. af nye personbiler1) I medfør af § 2, stk. 2, § 3, § 4, stk. 2,  

 § 6 og § 7, stk. 2 og 3, i lov nr. 224 af 28. maj 1982 om  

 mærkning og oplysningspligt vedrørende forbrug af energi, som  

 ændret ved lov nr. 207 af 28. april 1993, og kongelig resolution af 15.  

 november 1999 fastsættes:
 § 1. Nye personbiler skal ved udstilling på  

 et salgssted være mærket med informationer om  

 brændstofforbrug samt andre standardiserede vareoplysninger, som  

 fastsat i denne bekendtgørelse.
 Stk. 2. Ved nye personbiler forstås i denne  

 bekendtgørelse biler, som er indrettet til at benyttes til befordring  

 af højst 9 personer føreren medregnet, og som ikke tidligere  

 har været registreret i Danmark eller i udlandet.
Stk. 3. Ved salgssted forstås i denne  

 bekendtgørelse enhver lokalitet, f.eks. et biludstillingslokale eller  

 en forplads, hvor personbiler er udstillet eller udbydes til salg eller  

 leasing.
Messer, hvor personbiler fremvises for offentligheden, er omfattet  

 af denne definition.
Energimærke § 2. Energimærke med information om nye  

 personbilers brændstofforbrug m.v. skal indeholde informationer,  

 udformes og trykkes som angivet i bilag 1. Et energimærke anses for at  

 være i overensstemmelse med bilag 1, når det er udskrevet fra  

 Færdselsstyrelsens hjemmeside herom på Internettet.
Plakat § 3. En plakat (eller alternativt et display) med  

 information om nye personbilers brændstofforbrug m.v. skal udformes og  

 skal mindst indeholde informationer som angivet i bilag 2.
Reklamemateriale § 4. Reklamemateriale (brochurer, datablade,  

 annoncer i aviser, blade, fagpresse eller på Internettet, plakater og  

 lignende), som anvendes i markedsføring og salgsfremme af nye  

 personbiler over for offentligheden, skal indeholde informationer om  

 brændstofforbrug og CO2-udslip for de modeller og varianter,  

 reklamematerialet omhandler, jf. dog stk. 4 og 5. Disse informationer  

 skal mindst opfylde de i stk. 2 og 3 nævnte krav.
 Stk. 2. Informationerne skal være let læselige og  

 mindst lige så iøjnefaldende som hovedparten af de øvrige  

 informationer i reklamematerialet.
 Stk. 3. Informationerne skal være let  

 forståelige.
 Stk. 4. Hvis reklamematerialet omhandler flere modeller, kan  

 brændstofforbrug og CO2-udslip anføres for den bedste  

 og dårligste variant inden for hver model.
 Stk. 5. Hvis reklamematerialet kun omhandler et mærke og  

 ikke en bestemt model, er det ikke påkrævet at anføre  

 informationer om brændstofforbrug og CO2-udslip.
Oversigt over brændstofforbrug og  

 CO2-udslip § 5. Færdselsstyrelsen udarbejder i  

 samarbejde med fabrikanterne eller disses repræsentanter mindst en gang  

 om året en oversigt over brændstofforbrug og  

 CO2-udslip for nye personbiler.
Forbrugerne skal på  

 anmodning kunne få denne oversigt gratis på bibliotekerne.
Fabrikanters og forhandleres forpligtelser § 6. Det påhviler fabrikanten eller dennes  

 repræsentant at stille fornødne oplysninger til rådighed  

 for forhandleren med henblik på, at denne kan udføre sine  

 pligter i henhold til denne bekendtgørelse.
§ 7. Enhver, der udstiller nye personbiler  

 på et salgssted, skal inden udstilling forsyne personbilen med et  

 energimærke i overensstemmelse med § 2. Energimærket skal  

 anbringes i personbilens forrude, så det er synligt udefra.
Nye  

 personbiler må ikke forsynes med andre etiketter, mærker,  

 symboler eller inskriptioner end det i § 2 nævnte  

 energimærke, hvis disse kan virke vildledende eller misvisende.
 Stk. 2. Enhver, der udstiller nye personbiler på et  

 salgssted, skal vederlagsfrit udlevere den i § 5 nævnte oversigt  

 over brændstofforbrug og CO2-udslip til forbrugere, der  

 anmoder herom.
 Stk. 3. Enhver, der udstiller nye personbiler på et  

 salgssted, skal på et iøjnefaldende sted opsætte en plakat  

 eller et display for hvert enkelt bilmærke i overensstemmelse med  

 § 3.
 Stk. 4. Enhver, der lader udfærdige reklamemateriale,  

 der anvendes til markedsføring og salgsfremme af nye personbiler, skal  

 sikre, at dette sker i overensstemmelse med § 4.
 Tilsyn m.v.
 § 8. Færdselsstyrelsen fører tilsyn  

 med overholdelsen af bekendtgørelsens regler.
 Stk. 2. Færdselsstyrelsen kan overdrage tilsynet efter  

 stk. 1 til en anden myndighed.
Klage § 9. Har Færdselsstyrelsen overdraget en  

 anden myndighed at føre tilsyn med overholdelsen af  

 bekendtgørelsens regler, kan tilsynsmyndighedens afgørelser  

 indbringes for Færdselsstyrelsen.
 Stk. 2. Klagefristen er 6 uger fra den dag, hvor  

 afgørelsen er meddelt.
 Stk. 3. Færdselsstyrelsens afgørelser kan ikke  

 indbringes for trafikministeren.
Regulering § 10. Færdselsstyrelsen drøfter og  

 ajourfører løbende i samarbejde med forbrugerorganisationer,  

 bilbranchen og Energistyrelsen de informationer, der skal fremgå af  

 energimærket, jf. bilag 1, herunder energiklasseinddelingen.
Straf § 11. Med bøde straffes den, der  

 overtræder §§ 6 og 7. Overtrædelse af § 7, stk. 1, 1. pkt.,  

 straffes dog ikke i det omfang et energimærke ikke har kunnet udskrives  

 som følge af, at Færdselsstyrelsens hjemmeside, jf. § 2, 2.  

 pkt., er ude af drift.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelses- og overgangsbestemmelser Ikrafttrædelse § 12. Bekendtgørelsen træder i kraft  

 den 15. april 2000.
Overgangsbestemmelse § 13. Trykt reklamemateriale i form af brochure og  

 datablade, som ikke er i overensstemmelse med § 4, og som er trykt  

 før denne bekendtgørelsens ikrafttræden, kan benyttes  

 indtil den 1. september 2000. Efter denne dato kan sådant  

 reklamemateriale benyttes indtil den 31. december 2000, såfremt det  

 vedlægges informationer i overensstemmelse med § 4.
Færdselssstyrelsen, den 28. marts  

 2000 Christian Duus /Ib Rasmussen Bilag 1 Noter vedrørende energimærket til nye  

 personbiler Følgende noter henviser til eksemplet på energimærke,  

 som er medtaget sidst i dette bilag, og beskriver, hvilke oplysninger der  

 skal angives.
 Note:
1.	Mærke: Fabrikantens firmanavn f.eks.
Opel, Toyota, eller  

 VW.
Model: Biler med væsentlige fælles dele af konstruktionen  

 f.eks.
Astra, Corolla eller Golf.
 Variant: Motorstørrelse samt evt. supplerende udstyrsbetegnelse  

 eller karrosseriudformning f.eks. 1,2 16v, 1,4 HB eller 1,9 TDI.
 For biler, der er anmeldt EF-typegodkendt skal mærke, model og  

 variant svare til anmeldelsen.
 Brændstof: Benzin eller diesel.
 2.	Personbilens brændstofforbrug efter Rådets direktiv  

 80/1268/EØF af 16. december 1980 om indbyrdes tilnærmelse af  

 medlemsstaternes lovgivning om motordrevne køretøjers  

 brændstofforbrug med senere ændringer omregnes til km. pr. liter,  

 og afrundes til én decimal, og indplaceres fra A-G efter  

 følgende skemaer.
 Benzin:
Energiklasser Brændstofforbrug  

 km pr. liter A Mindst 18,2 B 18,1   15,4 C 15,3   14,3 D 14,2   12,5 E 12,4   11,8 F 11,7   10,5 G Under 10,5 Diesel:
Energiklasser Brændstofforbrug  

 km pr. liter A Mindst 20,5 B 20,4   17,3 C 17,2   16,1 D 16,0   14,1 E 14,0   13,2 F 13,1   11,9 G Under 11,9 Energiklassen vises på energimærket ved en pil med bogstav  

 svarende til og ud for den relevante klasse.
 3.	Personbilens brændstofforbrug i henhold til punkt 2  

 anføres i km pr. liter.
 4.	CO2-udslip i henhold til Rådets direktiv  

 80/1268/EØF af 16. december 1980 om indbyrdes tilnærmelser af  

 medlemsstaternes lovgivning om motordrevne køretøjers  

 brændstofforbrug med senere ændringer angives i gram pr. km.
 5.	Årlig ejerafgift i henhold til lov om afgift efter  

 brændstofforbrug for visse personbiler anføres i kr. pr.  

 år.
 »Brændstofudgifter årligt« angives som et  

 beregningseksempel ved 20.000 km og en literpris, der fastsættes af  

 Færdselsstyrelsen en gang årligt i forbindelse med  

 Skatteministeriets regulering af den årlige ejerafgift.
 6.	Det anføres i form af »ja«, »ikke oplyst« eller »fritaget« om  

 personbilen opfylder Europa-Parlamentet og Rådets direktiv 96/79/EF af  

 16. december 1996 om beskyttelse af personer i motorkøretøjer  

 ved frontal kollision og om ændring af direktiv 70/156/EØF og  

 Europa-Parlamentet og Rådets direktiv 96/27/EF om beskyttelse af  

 personer ved sidepåkørsel og om ændring af direktiv  

 70/156/EØF.
 7.	Teksten i eksemplets punkt 7 skal altid anføres, idet teksten  

 om udstødningsgassen fra dieselbiler alene skal anføres for  

 dieselbiler.
 Størrelse:
 Mærket skal overholde målet 297 x 210 mm (A4) og i  

 øvrigt overholde målene angivet i eksemplet.
 Skrifttype:
Ariel Farver:
 CMYK   Cyan, Magenta, Gul, Sort.
 Eks.: 070X0: 0% Cyan, 70% Magenta, 100% Gul, 0% Sort.
 Pile:
-	A: X0X0 -	B: 07X0 -	C: 30X0 -	D: 00X0 -	E: 03X0 -	F: 07X0 -	G: 0XX0 Al tekst med sort.
Bagrunden hvid.
 Yderligere oplysninger får hos:
Færdselsstyrelsen, Adelgade 13, Postboks 9039, 1304 København  

 K, Tlf. 33 92 91 00 Bilag 2 Beskrivelse af den plakat (eller alternativt det display),  

 der skal være opsat på salgsstedet 1)	Plakaten skal have en mindstestørrelse på 70 cm x 50  

 cm.
 2)	Informationerne på plakaten skal være let  

 læselige.
 3)	De nye personbiler grupperes og anføres særskilt efter  

 brændstoftype (benzin eller diesel). Inden for den enkelte  

 brændstoftype ordnes modellerne og varianterne efter stigende  

 brændstofforbrug med varianten med det laveste brændstofforbrug  

 øverst.
 4)	For hver ny personbil på listen angives brændstofforbrug  

 og CO2-udslip, jf. bilag 1, pkt. 2 og 4.
 Nedenfor vises et forslag til udformning.
Brændstoftype Rækkefølge Model CO2-udslip Brændstofforbrug Benzin 1 2 ...
Diesel 1 2 ...
 5)	Plakaten skal indeholde nedenstående tekster:
»En oversigt over brændstofforbrug og  

 CO2-udslip for alle nye personbiler fås gratis på alle  

 salgssteder.« »Ud over bilens oplyste brændstofforbrug spiller  

 også køremåde en rolle for en bils faktiske  

 brændstofforbrug og CO2-udslip.
CO2  er den  

 drivhusgas, der er hovedansvarlig for den globale opvarmning.« 6)	Plakaten skal ajourføres fuldstændigt mindst hver  

 sjette måned.
Mellem to ajourføringer tilføjes nye biler  

 nederst på listen.
 1)   

  Bekendtgørelsen indeholder bestemmelser, der gennemfører  

 Europa-Parlamentets og Rådets direktiv 1999/94/EF af 13. december 1999,  

 EF-tidende 2000 L 12, s. 16.
