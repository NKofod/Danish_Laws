I.1 Overdragelser af simple fordringer -  

 Transporter I dette kapitel beskrives overdragelse af simple fordringer  

 (transporter) og betydningen for TSR og KM.
Kapitlet omfatter  

 myndighedernes anvendelse af disse transporter som led i  

 inddrivelsesarbejdet samt myndighedernes adgang til at foretage udlæg i  

 fordringer, der er overdraget.
Herudover beskriver kapitlet også muligheden for at overdrage krav, som  

 skatteydere eller virksomheder har på ToldSkat.
Det gøres i denne  

 forbindelse opmærksom på, at kildeskatteloven regulerer udbetaling af  

 overskydende skat til skatteydere, mens opkrævningsloven regulerer  

 udbetalinger af moms og andre afgifter til virksomheder, der er  

 registreret hos ToldSkat.
I.2 Begreber anvendt ved overdragelser af  

 fordringer Overdragelse af simple fordringer (transport) sker på baggrund af en  

 frivillig aftale.
Den, som har et krav på en anden, træffer således aftale  

 om, at dette krav helt eller delvist overdrages til en tredjeperson.
 Overdragelse af fordringer er udelukkende af frivillig karakter og har  

 på ingen måde karakter af tvangsfuldbyrdelse.
Hovedreglerne om overdragelse af simple fordringer findes i  

 gældsbrevsloven.
Loven regulerer alene overdragelse af fordringer, for  

 hvilke der er udstedt et gældsbrev.
Dog finder bestemmelserne i  

 gældsbrevslovens kapitel 3 om simple gældsbreve tillige anvendelse på  

 overdragelse af pengefordringer for hvilke, der ikke er udstedt noget  

 gældsbrev (simple fordringer). Simple fordringer er fx fakturaer eller  

 mellemregninger.
 I forbindelse med anvendelse af reglerne om overdragelse af simple  

 fordringer anvendes der nogle særlige begreber:
Ved transporten indtræder transporthaveren i transportgiverens ret  

 til at få fordringen udbetalt.
Transporthaveren opnår ikke bedre ret end  

 transportgiveren, jf.
GBL § 27.
 Transporthaveren må således respektere indsigelser og i visse tilfælde  

 modkrav, der er rejst eller rejses af fordringsdebitoren over for  

 transportgiveren (jf. afsnit H.8.6), ligesom transporthaveren må  

 respektere de vilkår mv, som skal være opfyldt, for at der kan kræves  

 betaling i henhold til fordringen.
I.3 Krav, der kan gives transport i Som udgangspunkt er det muligt for transportgiver at borttransportere  

 næsten alle typer fordringer.
Visse krav, nemlig dem, der ikke kan foretages udlæg i, kan heller ikke  

 overdrages.
I afsnit I.3.1 - I.3.4 gennemgås disse  

 krav.
I.3.1 Garantier - generelt Oftest kan der ikke gives transport i garantier, der er stillet af fx  

 forsikringsselskaber eller banker.
Der kan ikke gives en udtømmende  

 opremsning af de garantier, der ikke kan gives transport i.
Det afhænger  

 af ordlyden af de enkelte garantier samt af den lovgivning, der regulerer  

 de enkelte garantier.
 Som eksempel kan det nævnes, at de garantier, som en virksomhed giver  

 til TSR som sikkerhed i henhold til de enkelte punktafgiftslove eller OPKL  

 §§ 11 eller 11 a, ikke kan borttransporteres af virksomheden, da disse  

 garantier skal være betryggende for TSR, jf. opkrævningsbekendtgørelsens §  

 8. Nærmere om udformning af garantier efter OPKL §§ 11 og 11a henvises til  

 afsnit A.1.4.2.6.2.
I tilknytning hertil kan der henvises til UfR 1992, 352 ØLK, hvor  

 købere af en fast ejendom stillede en bankgaranti.
Handelen blev ophævet  

 og der opnåedes dom over køberne.
Sælger kunne herefter ikke gøre udlæg i  

 garantien, da denne ikke var noget aktiv for de  

 domfældte.
I.3.2 Vognmandsgarantier En vognmand kan ikke give transport i garantibeløb stillet i  

 forbindelse med godskørsel for fremmed regning til opfyldelse af krav i  

 forbindelse med driften af vognmandsvirksomheden, jf. garantiens ordlyd.  

 Kravet om garanti findes i § 5, stk. 3, i bekendtgørelsen om godskørsel  

 nr. 188 af 20. marts 2000.
Det er Færdselsstyrelsen, der fastsætter ordlyden af garantidokumentet,  

 og denne ordlyd kan ikke fraviges.
TSR og KM skal anmelde et eventuelt  

 krav over for garantistilleren.
Sådanne krav kan også være foreløbige  

 fastsættelser og skønsmæssige ansættelser.
Anmeldelsestidspunktet er  

 afgørende for prioritetsstillingen.
I.3.3 Sociale ydelser og ikke udbetalt  

 løn I adskillige love om pengekrav af offentligretlig karakter er der en  

 bestemmelse om, at kravene er uoverførlige.
Uoverførlighed betyder, at der  

 ikke kan foretages udlæg i beløbet (jf. afsnit I.6), og at skyldner  

 således heller ikke kan transportere beløbet ved frivillig aftale.
 Et eksempel er folke- og førtidspension, jf. § 47 i lov om social  

 pension (lovbekendtgørelse nr. 615 af 26. juni 2001).
Som udgangspunkt kan skyldner ikke give transport i et endnu ikke  

 udbetalt arbejdsvederlag (løn). En transport i løn kan anses for at være  

 virkningsløs, især hvis lønnen ikke er særlig høj.
Endvidere er der en  

 interesse hos arbejdsgiveren i at sikre sine ansattes arbejdskraft,  

 ligesom den ansattes eksistensminimum beskyttes.
Betaler arbejdsgiveren således lønnen til arbejdstageren, kan dette  

 under visse forudsætninger anses for at ske med frigørende virkning, selv  

 om arbejdstageren har givet transport i sin løn.
Retspraksis har fastslået  

 dette i nogle ældre domme.
I UfR 1934, 356 VLD, og UfR 1932, 826 ØLD,  

 kunne en arbejdsgiver med frigørende virkning udbetale løn til en ansat,  

 selv om arbejdsgiveren havde modtaget en transport i den ansattes endnu  

 ikke optjente løn.
I sidstnævnte dom fremhævede retten, at det var i den  

 ansattes interesse, at den endnu ikke optjente løn sikres den ansatte.
 En eventuel transport kan dog tænkes at ske for en del af  

 lønnen, hvis lønnen er forholdsvis høj, men de nævnte domme må stadig  

 finde anvendelse i de tilfælde, hvor lønnen ikke er særlig stor, fx  

 minimumslønnen i henhold til overenskomster.
 I.3.4 Erstatning for personskade m.v.
 Ifølge erstatningsansvarslovens § 18, stk. 1, kan krav på erstatning og  

 godtgørelse for personskade samt krav på forsørgertabserstatning ikke  

 overdrages, så længe kravet og dets størrelse ikke er anerkendt eller  

 fastslået ved domstolene.
 Er en del af erstatnings- eller godtgørelseskravet blevet anerkendt  

 eller fastslået ved endelig dom i forbindelse med en udstykning af kravet,  

 kan denne del overdrages.
 Krav på erstatning for arbejdsskade, jf. § 61 i  

 arbejdsskadeforsikringsloven (lovbekendtgørelse nr. 943 af 16. oktober  

 2000) kan ikke gøres til genstand for udlæg eller overdrages af  

 skadelidte.
I.3.5 Krav på Told∙Skat, som kan  

 borttransporteres Et selskab, virksomhed eller personlig skatteyder, der har et krav på  

 ToldSkat, kan borttransportere dette krav til tredjemand.
Overdragelsen er  

 dog ikke i alle tilfælde ubetinget, men afhænger af opfyldelsen af visse  

 betingelser, jf. afsnit I.4.
 I hovedtræk drejer det sig om følgende krav:
I.4 Krav til transporten Der stilles ikke i gældsbrevsloven krav til formen af transporten for  

 at den får gyldighed.
I retspraksis og i administrativ praksis er der dog  

 fastsat visse formkrav for transportens indhold og udseende.
 I opkrævningsloven, kildeskatteloven og arbejdsmarkedsfondsloven er der  

 herudover fastsat særlige krav til transportens omfang, jf. afsnit  

 I.4.5.
 TSR eller KM kan ikke ud over de i afsnit I.4.1 - I.4.5 anførte  

 betingelser stille krav til indholdet og omfanget af aftaler om  

 transporter indgået mellem transportgiver og  

 transporthaver.
 I.4.1 Kravet om skriftelighed mv.
 En transport skal være skriftlig.
Ordet transport eller ord, hvori ordet transport indgår, som fx  

 "borttransporterer", "tiltransporterer" vil normalt være indføjet i  

 tekstindholdet i transporten eller være overskriften på dokumentet.
Det er  

 dog ikke nogen betingelse for transportens gyldighed, at dette ord  

 fremtræder.
Anvendes ordet overdraget/overdragelse, eller fremgår det klart af  

 tekstindholdet, at der er tale om transport af fordringer til eje eller  

 sikkerhed, vil transporten som udgangspunkt være gyldig.
Over for ToldSkat  

 er der dog nogle særlige betingelser, der skal være opfyldt, jf. afsnit  

 I.4.5.
I.4.2 Navn og adresse på transportgiver og  

 transporthaver Transporten skal indeholde oplysning om transportgiver og  

 transporthavers navne og adresser.
Disse oplysninger er nødvendige, for at  

 omverdenen og fordringsdebitor kan identificere, hvem aftalen om transport  

 er indgået med.
 Oplysningerne er endvidere nødvendige, for at TSR eller KM kan  

 gennemføre en eventuel modregning i transportgiverens og transporthaverens  

 restance, forinden udbetalingen finder sted.
I.4.3 Identifikation af kravet Det kræves ikke, at den transporterede fordring er præcist angivet i  

 kroner og øre.
Transporten skal derimod præcist angive, hvilken type af  

 krav på staten den omfatter, fx om det er overskydende skat, negativt  

 afgiftstilsvar eller lignende.
 For transporter, der anmeldes over for ToldSkat, bør CVR-nr./SE-nr  

 eller CPR-nr. være oplyst i transporten, for at TSR kan foretage en  

 korrekt identifikation.
 Er fordringen ikke angivet i kroner og øre, og er transporthaver  

 fyldestgjort, uden at ToldSkat har fået meddelelse herom, og derfor  

 fortsætter med at udbetale til transporthaver, er det transportgiveren,  

 som må anmode transporthaver om at tilbagebetale det for meget erlagte.  

 ToldSkat er alene fordringsdebitor og har ikke indflydelse på aftaler  

 eller på eventuelle konflikter mellem transporthaver og  

 transportgiver.
 Hvis fordringen ikke er angivet i kroner og øre, og der efterfølgende  

 noteres yderligere en transport fra en anden transporthaver i samme krav  

 og for samme transportgiver, skal der alene ske underretning til den  

 sekundære rettighedshaver om, at der allerede er noteret en  

 transport.
I.4.4 Underskrift på transporten Transporten skal være underskrevet af transportgiveren.
Har  

 transportgiveren ikke underskrevet transporten, er han ikke bundet af den,  

 og ToldSkat er derfor heller ikke forpligtet i henhold til aftalen.
Der  

 stilles ikke krav om, at transportgiverens underskrift skal være bevidnet  

 af vitterlighedsvidner.
I.4.5 Krav til transportens omfang I KSL § 62, stk. 5, AMFL § 15, stk. 1, samt OPKL § 13 og § 20, stk. 6,  

 fastlægges kravene til transportens omfang.
Bestemmelserne blev indført i  

 momsloven, kildeskatteloven og arbejdsmarkedsfondsloven ved lov nr. 947 af  

 20. december 1999.
 Efter disse bestemmelser kan transporter af krav på negativ moms,  

 overskydende skat, selskabsskatter SP-bidrag eller AM-bidrag samt  

 udbetaling af punkt- og miljøafgifter ikke overdrages eller  

 borttransporteres til tredjemand før udløbet af den afregningsperiode, de  

 enkelte skatter m.v. vedrører.
 Hvis virksomheden eller skatteyderen overdrager kravene inden udløbet  

 af den afregningsperiode, kravet vedrører, er aftalen ugyldig.
 Kravene til transportens omfang er gældende for transporter, hvorom  

 meddelelse er kommet frem til ToldSkat efter den 6. oktober 1999. Reglerne  

 trådte i kraft den 1. januar 2000.
 I afsnit I.4.5.1 - I.4.5.4 gennemgås behandlingen af transporter i  

 forhold til de enkelte typer af krav, der er givet transport i, og til  

 tidspunktet for underretningen om transporten.
I.4.5.1 Transporter på overskydende skat og  

 AM-bidrag modtaget senest den 6. oktober 1999 Transporter i  

 fremtidige krav på overskydende skat og AM-bidrag,  

 som ToldSkat har modtaget senest den 6. oktober 1999, skal  

 respekteres, se TfS 2003, 223 ØLD, og ToldSkats modregningsret er  

 derfor underlagt de almindelige bestemmelser i GBL § 28, Se nærmere om  

 modregningsmulighederne efter GBL § 28 i afsnit H.8.6.
Det betyder, at inddrivelsesmyndigheden skal respektere en  

 tidsubegrænset transport, som er noteret hos TSR, før andre krav, der er  

 stiftet senere.
Det gælder på den måde også modregninger til dækning af  

 statskrav, der er forfaldet, efter at TSR har noteret transporten.
Fra den 1. januar 2005 har ToldSkat ifølge overgangsbestemmelsen til  

 KSL § 62, stk. 5 ret til at foretage modregning over for den oprindelige  

 rettighedshaver (transportgiver) uden hensyn til overdragelsen.
Den  

 tidsubegrænsede transport skal på den måde fremover respektere statens  

 modregningsret, men ikke øvrige senere stiftede rettigheder over den  

 overskydende skat.
I.4.5.2 Transporter af krav på moms modtaget  

 senest den 6. oktober 1999 Indtil den 6. oktober 1999 har ToldSkat accepteret tidsubegrænsede  

 transporter i virksomheders krav på negativ moms.
Sådanne transporter skal  

 stadig respekteres.
 Angående disse transporter er ToldSkat's modregningsret underlagt de  

 almindelige bestemmelser i GBL § 28, jf. afsnit  

 H.8.6.
I.4.5.3 Transporter modtaget efter den 6.  

 oktober 1999 Transporter, som ToldSkat modtager efter den 6. oktober 1999, skal kun  

 accepteres, hvis transporten er givet til transporthaveren efter udløbet  

 af den periode, som kravet vedrører.
Det er i UfR 1985, 619 HD, fastslået,  

 at indkomståret er udeleligt, ligesom kravet på indkomstskatten (herunder  

 overskydende skat) stiftes ved indkomstårets udløb.
 Er transporten givet før indkomstårets eller afgiftsperiodens udløb, er  

 denne ugyldig, uanset om ToldSkat har modtaget transporten efter periodens  

 udløb.
For overskydende skat vil kravet først kunne overdrages til tredjemand  

 efter det pågældende indkomstårs udløb.
Transporter for indkomståret 2000  

 kan således først gives til transporthaver fra og med den 1. januar 2001.  

 For overdragelse af krav på negativ moms gælder det, at transporten skal  

 være givet efter afgiftsperiodens udløb.
Datoen for transportgiverens  

 underskrift vil være vejledende for, hvornår transporten er givet.
 Transporter, som opfylder lovens krav i afsnit I.4.5 og de øvrige krav  

 i afsnit I.4.1 til I.4.4 skal noteres, og TSR eller KM eventuelle  

 modregningsret skal ske i respekt af GBL § 28, jf. afsnit H.8.6. TSR bør  

 dog tage forbehold for modregningsretten i henhold til GBL § 28.
De krav, der er omfattet af lovene, er udbetalinger af overskydende  

 skat, AM-bidrag og moms.
Nedenfor gennemgås kort de nye reglers  

 indvirkning på henholdsvis overskydende skat, AM-bidrag og på moms.
I.4.5.4 Transport af krav i henhold til KSL §  

 55 For så vidt angår anmodning om fremskyndet tilbagebetaling efter KSL §  

 55 kan skatteyderen overdrage kravet i perioden fra fremsættelsen af  

 anmodningen, til eventuel udbetaling sker.
Selve overdragelsen af kravet  

 skal dog ske senest samtidigt med anmodningen om tilbagebetaling efter KSL  

 § 55. Overdragelsen får dog ikke virkning, hvis udbetalingen nægtes.
Det  

 samme gælder for udbetalinger af AM-bidrag i henhold til § 18, stk. 4, i  

 bekendtgørelsen om arbejdsmarkedsbidrag.
I.4.5.5 Dateringer på transporter For så vidt angår dateringer på transporter i krav omfattet i de  

 særlige regler nævnt i afsnit I.4.5, er datoen for transportgiverens  

 underskrift vejledende.
Det vil sige, at TSR også kan inddrage andre  

 momenter, der taler for, at transporten er givet efter indkomstårets eller  

 afregningsperiodens udløb.
Som bestemmelserne er formuleret i  

 opkrævningsloven, kildeskatteloven og arbejdsmarkedsfondsloven, stilles  

 der ikke særlige formkrav til selve dateringen, men det forudsættes, at  

 transportdokumentet er dateret.
I.4.5.6 Transporter i frivillige  

 forlig I visse tilfælde kan der i et frivilligt forlig om betaling af en gæld  

 være indføjet en aftale om, at forliget fx er en aftale om overdragelse af  

 overskydende skat til kreditor.
I sådanne tilfælde kan der opstå spørgsmål  

 om rækkevidden af disse transporter.
 Forliget med transporten indeholder fx følgende formulering:  

 "[Transportgiver] overdrager krav på overskydende skat for tidligere,  

 indeværende og fremtidige indkomstår" - en såkaldt tidsubegrænset  

 transport.
 Hvis  

 transporten er modtaget i ToldSkat senest den 6. oktober 1999, gælder  

 de regler, der er beskrevet ovenfor under I.4.5.1., hvorefter  

 transporterne skal respekteres, dog med respekt af den beskrevne  

 overgangsregel  

.
 Angående de tidligere indkomstår, dvs. indkomstår, der på tidspunktet  

 for meddelelsen af transporten er udløbet, kan der noteres en transport.
 At transporten i det frivillige forlig for en del anses for at være  

 ugyldig, mens en anden del af transporten er gyldig, er en følge af, at  

 der som udgangspunkt alene ses bort fra den del af aftalen, der er  

 ugyldig.
Vil transporthaver gøre aftalen om transport gældende over  

 for ToldSkat for det indkomstår, hvori det frivillige forlig er  

 indgået, kan transporthaver genfremsende transporten i det efterfølgende  

 indkomstår sammen med en ny aftale med skatteyderen, om at transporten  

 skal gælde for det omhandlede skatteår.
Den nye aftale skal være indgået  

 efter udløbet af det indkomstår, den vedrører.
 Som et eksempel kan nævnes et forlig med en transport meddelt  

 transporthaver i 2002. Her må TSR notere transporten for eventuelle  

 udbetalinger af overskydende skat relateret til indkomstår 1999, 2000  

 og 2001, mens transporten i overskydende skat for 2002 (indeværende  

 år på tidspunkt for meddelelsen af transporten) og fremtidige indkomstår  

 er ugyldig.
I.4.6 Udlæg i overskydende skat Udlæg i simple fordringer på ToldSkat falder også ind under  

 bestemmelserne i KSL § 62, stk. 5, AMFL § 15, stk. 1, og OPKL § 13. Der  

 kan derfor først foretages udlæg i disse krav, når afregningsperioden er  

 udløbet.
Udlæg i simple fordringer træder således i stedet for en  

 transport, idet den har samme virkning som overdragelse af  

 kravet.
I.4.7 Transport i forbindelse med afmeldelse af  

 virksomhed Ophører en virksomhed med at drive virksomhed, kan det forekomme, at  

 virksomheden afmeldes midt i en afregningsperiode.
 TSR kan acceptere en transport i fx negativ moms meddelt  

 transporthaveren efter virksomhedens afmeldelse fra momsregistrering, selv  

 om dette forhold allerede finder sted midt i den ordinære  

 afregningsperiode.
Spørgsmålet relaterer sig fx til virksomheder med halvårlig afregning i  

 henhold til ML § 57, stk. 4. En virksomhed bliver afmeldt midt i perioden,  

 og inden udløbet af den ordinære afregningsperiode meddeles transport i  

 den negative moms, der eventuelt opstår i perioden indtil virksomheden  

 bliver afmeldt.
Afgiftsperioden må her anses for udløbet ved virksomhedens  

 afmeldelse fra momsregistrering, hvorfor transporten kan noteres af  

 TSR.
I.4.8 Transporter efter 1. januar  

 2005 I forbindelse med vedtagelser af lovændringerne til KSL § 62, stk. 5,  

 AMFL § 15, stk. 1 (lov nr. 947 af 20. december 1999) og i forbindelse med  

 vedtagelsen af opkrævningsloven er der indsat en overgangsregel for  

 transporter.
I følge lovændringens § 7, stk. 4, og OPKL § 20, stk. 6, angår  

 bestemmelserne transporter, der i løbet af 1999 er kommet frem til  

 ToldSkat senest den 6. oktober 1999, og som derfor er gyldige for  

 fremtidige transporter.
Reglen betyder, at TSR eller KM efter den 1.  

 januar 2005 kan foretage modregning efter de almindelige modregningsregler  

 over for den oprindelige rettighedshaver uden hensyn til overdragelsen,  

 jf. afsnit H.8.7.
 Indtil 1. januar 2005 skal disse transporter fuldt ud respekteres af  

 ToldSkat i overensstemmelse med de regler, der gjaldt før den 1. januar  

 2000.
Der er indsat hjemmel til, at ToldSkat under ganske særlige  

 omstændigheder kan dispensere fra ikrafttrædelsesbestemmelsen (§ 7, stk.  

 4, i lov nr. 947 af 20. december 1999). Overgangsbestemmelsen er navnlig  

 indsat for at undgå, at der kan rejses spørgsmål om ekspropriation som  

 følge af, at forslaget griber ind i civilretligt gyldige aftaler.
Blandt  

 andet i lyset af den fastsatte overgangsperiode på 5 år må det antages, at  

 der kun i ganske særlige tilfælde vil kunne blive tale om at anvende  

 dispensationsmuligheden.
I.4.9 Anmeldelse af transporter over for  

 TSR Anmeldelse af en transport kan ske ved fremsendelse af det originale  

 transportdokument eller en bekræftet kopi heraf.
Ved underskriften  

 indestår man for, at indholdet af kopien er i overensstemmelse med det  

 originale transportdokument Transporten skal være ledsaget af en følgeskrivelse eller en påtegning  

 på selve transportdokumentet, der har karakter af en  

 denunciationsskrivelse over for ToldSkat som fordringsdebitor.
Anmeldelse af transporter med telefax må efter omstændighederne  

 accepteres.
TSR skal dog meddele transporthaveren, at notering af  

 transporten sker under forudsætning af, at der inden en nærmere fastsat  

 frist sker fremsendelse af det originale transportdokument eller en  

 bekræftet kopi.
Ved notering af transporten er klokkeslættet for modtagelse af  

 transporten uden betydning.
Andre rettigheder over fordringen, der samme  

 dag er modtaget på TSR, enten ved personlig henvendelse eller modtaget med  

 posten, vil få sideordnet prioritet med den rettighed, der er anmeldt via  

 telefax.
Det beløb der eventuelt kommer til udbetaling skal fordeles  

 forholdsmæssigt mellem rettighedshaverne.
I.5 Afvisning af transporter Opfylder transporten ikke kravene nævnt i afsnit I.4.5, skal  

 transporten afvises af TSR.
Dette gælder fx, hvis transporten er givet  

 inden udløbet af den periode, transporten vedrører.
Hvis transporthaver  

 ønsker at få noteret en transport i den foreliggende situation, må  

 transporthaver indhente en ny transport, når perioden er udløbet.
TSR skal returnere dokumenterne til anmelderen med angivelse af årsagen  

 til afvisningen.
I forbindelse med afvisningen skal der gives  

 klagevejledning til TSS.
 Fremsendes transporten på ny i berigtiget stand, og kan den herefter  

 noteres, skal den noteres i Det Centrale Fordringsregister fra det  

 tidspunkt, den opfyldte formkravene, dvs. ikke fra det første  

 anmelsestidspunkt.
Opfylder transporten ikke mindre væsentlige formkrav, som ikke berører  

 dens gyldighed (jf. afsnit I.4.1 - I.4.4), kan TSR notere transporten og  

 samtidig meddele anmelderen, at noteringen sker under forudsætning af, at  

 der inden en nærmere fastsat frist sker berigtigelse af de manglende  

 formkrav.
I disse tilfælde skal TSR give meddelelse om, at såfremt  

 berigtigelsen ikke er sket inden en nærmere angivet frist, vil fordringen  

 blive slettet fra registret.
Sådanne sager, der registreres foreløbigt,  

 skal registreres i Det Centrale Fordringsregister således, at der ikke  

 sker fejludbetalinger, hverken til anmelderen eller til  

 transportgiveren.
I.6 Noteringen af transporten Opfylder transporten de opstillede krav, skal der ske notering af  

 transporten.
Registreringen i Det Centrale Fordringsregister skal så vidt  

 mulig ske samme dag, som TSR modtager anmeldelsen af transporten.
For så  

 vidt angår selve registreringen henvises til Vejledning om Centrale  

 Fordringsregister afsnit 2.2.
 At TSR noterer transporten betyder, at transporten vil blive  

 respekteret af myndighederne.
 Konstaterer TSR, at transporten kan noteres, påhviler det den lokale  

 TSR at etablere en procedure, der sikrer en korrekt håndtering af  

 transporterne, herunder hindrer fejl- eller dobbeltudbetalinger.
Efter transporten er noteret, udfærdiges der en meddelelse til  

 anmelderen af transporten om den stedfundne notering.
Er det originale  

 transportdokument fremsendt til TSR ved anmeldelsen, tilbagesendes  

 dokumentet anbefalet til anmelderen sammen med meddelelsen om, at  

 noteringen har fundet sted.
Kopi af det originale transportdokument  

 vedlægges sagen.
 Genpart af meddelelsen om notering sendes til transportgiveren og  

 transporthaveren.
Det skal angives, hvornår anmeldelsen er modtaget, samt hvilken dag den  

 er noteret.
Dette har betydning for transportens prioritetsstilling i  

 forhold til andre civilretlige krav, idet det af GBL § 31 fremgår, at  

 transporten ikke har gyldighed mod transportgiverens kreditorer og øvrige  

 aftaleerhververe, før der er sket denunciation over for  

 fordringsdebitor.
 Hvis der er noteret andre anmeldte rettigheder, underrettes  

 transporthaveren om prioritetsstillingen.
I samtlige noteringsmeddelelser tages der desuden forbehold om  

 modregning med statens krav på transportgiveren.
TSR skal således ved  

 notering af transporterne tage forbehold om, at statskrav, der er stiftet  

 inden modtagelse af eller formodning om transporten, vil blive modregnet  

 inden udbetalingen.
 Et forbehold kan eksempelvis formuleres således:
"Der tages forbehold for modregning af øvrige statskrav samt krav, der  

 måtte være berettigede hertil i henhold til dansk rets almindelige regler  

 for modregning." Når der skal foretages en manuel behandling ved TSR, således at der  

 ikke først sker automatisk afskrivning, har TSR mulighed for at indsætte  

 en "TSR-markering". Det bevirker, at alle beløb, der går i automatisk  

 afskrivning, herunder negative momsangivelser, overføres til TSR til  

 manuel behandling.
 I noteringsmeddelelsen skal der for så vidt angår transport i negativ  

 afgiftstilsvar anføres, at fordringen først kan opgøres, når  

 afgiftsangivelserne er modtaget og godkendt af TSR.
 Såfremt transportgiveren har toldkredit, og det transporterede beløb er  

 en godtgørelse eller regulering af told- og forbrugsafgifter, som anført i  

 toldlovens § 36, gøres der i noteringsmeddelelsen opmærksom på, at  

 udbetalingen vil finde sted i overensstemmelse med de i toldlovens § 36  

 fastsatte regler.
I.6.1 Samarbejde med kommunen I forbindelse med, at der sker notering af en transport i overskydende  

 skat, underrettes transportgivers KM herom.
 Er der tale om transport i overskydende skat, der er anmeldt efter  

 indkomstårets udløb, og hvor transporten også vedrører tilbagebetaling i  

 henhold til KSL § 55, underrettes transportgivers slutligningskommune.
 Vedrører sagen transport i overskydende skat inden indkomstårets udløb,  

 og er der er tale om en tilbagebetaling i henhold til KSL § 55, underrette  

 den KM, som er berettiget til at ændre skyldnerens forskudsregistrering  

 (skyldnerens bopælskommune).
TSR skal underrette KM om transporten ved at fremsende en kopi af  

 noteringsmeddelelsen og selve transporten.
Det påhviler KM at sikre, at  

 TSR har registreret transporten i Det Centrale Fordringsregister, ligesom  

 eventuelle tilbagekaldelse eller aflysninger af transporter er slettet.  

 Endvidere påhviler det KM at rette eventuelle fejl sket ved  

 indberetningen.
KM får tilsendt kvitterings- eller fejllister.
Er en transport, der er afvist, indsendt via KM, underrettes KM herom  

 med brev bilagt transporten og en kopi af brevet til anmelderen om  

 afvisningen.
Hvis anmelderen af en transport kontaktes med henblik på at  

 berigtige transporten, uden at transporten afvises, underrettes KM herom  

 med henblik på at standse en eventuel udbetaling af overskydende skat.
 KM har ansvaret for og foretager sletning af de civilretlige krav i Det  

 Centrale Fordringsregister.
I.6.2 Udbetaling i henhold til  

 transporten For udbetaling af beløb i henhold til transport i overskydende skat og  

 AM-bidrag er KM afregningsmyndighed.
 Udbetaling af beløb i henhold til en transport i negative  

 afgiftstilsvar eller øvrige krav, der opkræves af TSR, er det også TSR,  

 der er afregningsmyndighed.
 Opfylder transporten betingelserne i afsnit I.4, kan betaling med  

 frigørende virkning kun ske til transporthaveren.
 Er der kun givet transport for en del af fordringen, har  

 transporthaveren kun krav på det transporterede beløb, mens det  

 overskydende beløb skal udbetales til transportgiveren.
 Hvis transportgiver har givet transport til flere transporthavere  

 fikseret til bestemte beløb af fordringen, og disse transporter tilsammen  

 udgør et mindre beløb end transportgivers fordring, skal det overskydende  

 beløb ligeledes udbetales til transportgiveren.
 Hvis der er givet transport til dækning af et bestemt beløb med tillæg  

 af påløbne renter fra et nærmere angivet tidspunkt, må transporthaver og  

 transportgiver erklære sig enige i TSR's renteberegning, inden beløbet  

 udbetales.
Er transporten ikke anmeldt over for ToldSkat, kan betalingen ske med  

 frigørende virkning til transportgiveren, medmindre TSR eller KM har fået  

 kendskab til transporten, jf.
GBL § 29. I så fald stilles udbetalingen i  

 bero, indtil der fremkommer en skriftlig erklæring fra parterne om, hvem  

 fordringen tilhører.
Eventuelt kan der fastsættes en frist på 8 dage til  

 at komme med den nævnte erklæring.
Eventuelle udbetalinger kan deponeres i  

 henhold til deponeringsloven (lov nr. 29 af 16. februar  

 1932).
I.7 Transport i fordringer TSR og KM kan som inddrivelsesmyndighed foretage udlæg i fordringer.  

 Disse fordringer kan i visse tilfælde være overdraget til tredjemand.
I  

 afsnit I.7.1 - I.7.4 gennemgås de forholdsregler, told- og skattefogeden  

 kan tage i sådanne tilfælde.
 I afsnit I.8 gennemgås inddrivelsesmyndighedens anvendelse af  

 transporter i forbindelse med det almindelige  

 inddrivelsesarbejde.
I.7.1 Udlæg i fordringer, der tilsyneladende er  

 overdraget En transport på en fordring fra en kreditor til en anden kan ske til  

 sikkerhed eller for at udligne et mellemværende mellem de to parter.
En af  

 kreditors rettigheder er, at han kan inkassere sine fordringer hos  

 debitor, når forfaldstid er kommet.
Ved at overdrage fordringen på debitor  

 kan kreditor, afhængig af aftalen med erhververen, rejse penge på  

 fordringen inden forfaldstid.
Et eksempel herpå er factoring.
Factoring kan fx bestå i, at en  

 kreditor, som kan være en vareleverandør, overdrager sine almindelige  

 kundefordringer til et factoringselskab, enten ved salg af kundefordringen  

 til en bestemt kurs eller som modydelse for et lån.
Dette  

 lånemellemværende opgøres efter en nærmere bestemt periode.
Alt afhængig  

 af aftalen imellem parterne vil en negativ difference mellem det, som  

 vareleverandøren har modtaget i lån og det, factoringselskabet har  

 inkasseret på de almindelige kundefordringer, normalt dækkes af  

 vareleverandøren.
 RPL § 508 angiver, at der også kan foretages udlæg i behæftede aktiver.  

 Nytteværdien af at foretage udlæg i fordringer, der er tiltransporteret en  

 transporthaver, må siges ikke at udgøre den største sikkerhed, men en  

 sådan fordring anses alligevel som et aktiv.
 Transporthavers ret til en fordring kan dog i visse tilfælde ved  

 foretagelse af udlæg i fordringen fortrænges til en dårligere prioritet  

 eller helt tilsidesættes.
 Nedenfor i afsnit I.7.2 til I.7.3 beskrives i hvilke situationer dette  

 kan tænkes at ske.
I.7.2 Transport er oprettet, men sikringsakten  

 er ikke foretaget GBL § 31, stk. 1, handler først og fremmest om kreditorbeskyttelse,  

 dvs. under hvilke betingelser erhververen (transporthaveren) af et simpelt  

 gældsbrev eller en simpel fordring kan opnå kreditorbeskyttelse mod  

 overdragerens (transportgiverens) kreditorer.
 Hovedreglen er, at erhververen opnår beskyttelse mod overdragerens  

 kreditorer ved, at der gives underretning (denunciation) til skyldneren  

 (fordringsdebitor) om overdragelsen.
GBL § 31, stk. 2, handler først og fremmest om den såkaldte  

 omsætningsbeskyttelse, det vil sige, under hvilke betingelser  

 transporthaveren opnår beskyttelse mod, at transportgiveren overdrager  

 fordringerne til en anden.
Der gælder her det samme som ved  

 kreditorbeskyttelse, nemlig at transporthaver opnår beskyttelse ved, at  

 fordringsdebitor underrettes om overdragelsen.
 Underretningen har således virkning som en sikringsakt og er en  

 betingelse for, at transporthaveren opnår prioritetsbeskyttelse i forhold  

 til transportgiverens kreditorer og øvrige aftaleerhververe.
 Dette betyder på den anden side, at det forhold, at der er oprettet et  

 skriftligt transportdokument, som tillige er underskrevet af  

 transportgiver, ikke er tilstrækkelig til at beskytte transporthaverens  

 ret over for transportgiverens kreditorer og aftaleerhververe i god tro.  

 Foretages der udlæg i en fordring, efter at transportdokumentet er  

 oprettet, men inden der er sket underretning efter GBL § 31, stk. 1 og 2,  

 vil udlægget fortrænge transporthaverens ret.
Told- og skattefogeden kan således foretage udlæg i borttransporterede  

 udskrevne fakturaer (eller beløb, hvor der endnu ikke er udskrevet en  

 faktura), hvor underretningen endnu ikke er sket.
Udlægget vil i dette  

 tilfælde fortrænger transporthaverens ret i henhold til transporten, jf.  

 I.8.
I.7.3 Transporten er oprettet, og sikringsakten  

 er foretaget Når underretning er givet til fordringsdebitor, kan senere stiftede  

 rettigheder, såsom udlæg i fordringen eller fordringsdebitorens konkurs,  

 ikke fortrænge transporthavers ret over fordringen.
Se eventuelt afsnit  

 I.7.3.4. Om transportgivers konkurs henvises til afsnit E.3.12.9 i  

 kapitlet om konkurs.
 Der stilles visse krav til selve underretningen for at den kan anses  

 for at være en tilstrækkelig sikringsakt, jf. afsnit I.7.3.1 - I.7.3.2. Er  

 sikringsakten ikke tilstrækkelig, betyder det, at transporthaver ikke er  

 beskyttet over for transportgivers kreditorer og aftaleerhververe i god  

 tro.
Told- og skattefogeden bør undersøge indholdet af den afgivne  

 underretning, samt hvem den er fremsendt til.
Er underretningen ikke klar  

 og tydelig, eller er denne ikke sendt til rette person, skal der foretages  

 udlæg, idet udlægget vil fortrænge transporthaverens ret i henhold til  

 transporten.
I.7.3.1 Krav til underretning Der er ikke i GBL § 31 stillet nogen formkrav til indholdet af en  

 underretning.
Det er dog nødvendigt at opstille visse krav til  

 underretningens indhold, for at den kan tillægges virkning som  

 sikringsakt.
Underretningen skal som udgangspunkt være klar og tydelig.
Heri ligger,  

 at det af underretningen skal fremgå:
Der stilles endvidere krav om, at underretningen har en sådan form, at  

 den er egnet til at bibringe fordringsdebitor en forståelse af, at det er  

 en juridisk forpligtende meddelelse, der er modtaget.
Meddelelsen må  

 således ikke være skjult i en sprogbrug, der har karakter af jargon, eller  

 skjult i en tryksag, der ser ud som et reklametilbud, jf.
UfR 1977, 636  

 HD, hvor en papfolder i labert design og med en frivol skottepige påtrykt  

 på forsiden ikke kunne anses for at være en underretning om overdragelse  

 af fordringen.
 Underretningen kan derimod godt være et stempel, der er trykt på  

 forsiden af en faktura og alle genparterne.
Et eksempel kan fx være følgende ordlyd stemplet eller påtrykt en  

 faktura: "Vor fordring ifølge nærværende faktura er overdraget til....  

 Betaling af fakturabeløbet kan derfor med frigørende virkning alene ske  

 til.....Ved betaling bedes anført det kundenummer og fakturanummer, der er  

 angivet på fakturaen.
Alle henvendelser vedrørende fordringen må ske  

 til...." Der stilles ikke krav om, at underretningen skal være skriftlig.
Af  

 hensyn til senere at kunne bevise at underretning er givet, bør en  

 underretning dog altid være skriftlig.
I.7.3.2 Underretningens modtager Underretningen skal gives til fordringsdebitor.
Underretningen har  

 retsvirkning som sikringsakt fra det tidspunkt, den er kommet frem til  

 fordringsdebitor.
Fordringsdebitor er bundet af underretningen fra det  

 øjeblik, den er kommet frem til ham.
Det er uden betydning, om det er  

 transportgiver eller transporthaver, der afgiver underretningen.  

 Underretningen behøver ikke at være kommet til fordringsdebitors kundskab.  

 Det er ikke en betingelse, at fordringsdebitor noterer eller bekræfter  

 underretningen.
Normalt må det endda være uden betydning, at  

 fordringsdebitor positivt afslår at notere eller bekræfte  

 underretningen.
 Hvor der er givet underretning til uvedkommende tredjemand, er  

 transporthaveren ikke beskyttet mod transportgiverens kreditorer eller  

 øvrige aftaleerhververe i god tro, jf. i øvrigt nedenfor om sekundær  

 transport i forbindelse med  

 fakturabelåningsordninger.
I.7.3.3 Sekundær transport Ønsker skyldner at transportere sine fakturafordringer i en situation,  

 hvor han allerede har transporteret dem til et factoringselskab, vil der  

 være tale om en sekundær transport.
Det vil sige, at transporten sker med  

 respekt af factoringselskabets ret.
I UfR 1980, 261 ØLD, havde skyldner givet sekundær transport i sine  

 fakturafordringer.
Der blev alene givet underretning til  

 factoringselskabet og ikke til de enkelte fakturadebitorer.
Denne  

 sikringsakt blev af landsretten anset som behørigt foretaget, da  

 factoringsselskabet havde afskåret transportgiver fra at råde over  

 fordringerne.
I forbindelse med en sekundær transport i en sikringskonto ved  

 factoring blev der alene givet underretning til factoringselskabet.  

 Landsretten godkendte underretningen som en behørigt foretaget  

 sikringsakt, jfr.
UfR 1979, 919 ØLD.
 Ud fra retspraksis må det således slås fast, at underretning skal ske  

 til faktoringsselskabet.
Ved siden af sekundær transport i forbindelse med factoring kan der  

 også gives sekundær transport i entreprisesummer.
I sådanne situationer  

 bør der ske underretning til både fordringskreditor (fx bygherre) og til  

 primær transporthaver (fx en bank) for at sikre legitimationsvirkningen  

 over for sidstnævnte part.
I.7.3.4 Manglende rådighedsberøvelse Udover at underretningen i GBL § 31 skal virke som sikringsakt, har den  

 yderligere det formål at berøve transportgiveren rådigheden over den  

 transporterede fordring.
 I forbindelse med factoringselskabers belåning af fakturaer (dvs.  

 sælgers overdragelse af samtlige fakturaer) er spørgsmålet herefter, hvad  

 der ligger i, at transportgiveren skal være rådighedsberøvet fordringen.
I en utrykt kendelse fra Fogedretten i Ballerup af 3. august 1984 (FS  

 2579/84), havde en kommune til sikkerhed for en persons skattegæld  

 foretaget udlæg i en faktura.
En bank protesterede mod udlægget under  

 henvisning til, at den pågældende faktura var transporteret til banken.  

 Det fremgik af sagen, at den omtvistede faktura var påført en meddelelse  

 om, at betaling alene kunne ske med frigørende virkning til banken.
Det  

 fremgik endvidere af sagen, at der mellem banken og skyldner var aftalt,  

 at alle de fakturaer, som den pågældende udskrev, skulle tiltransporteres  

 til banken.
Når beløbene indgik, skulle disse indsættes på skyldners  

 kassekredit, der skulle nedskrives med et fast månedligt beløb på kr.  

 2.250. Når bortses fra det månedlige beløb, hvormed kassekreditten skulle  

 nedbringes, havde skyldner fri dispositionsret over de på kassekreditten  

 indkomne beløb.
Ved Ballerups Fogedrets kendelse fik kommunen medhold i,  

 at det foretagne udlæg i fakturaen kunne effektueres med første prioritet  

 for så vidt angik det beløb, der blev overladt til skyldners frie  

 disposition.
I præmisserne i kendelsen anførtes, at der var foretaget  

 behørig underretning, jf.
GBL § 31, men at transporten desuagtet ikke nød  

 beskyttelse over for kommunens udlæg, eftersom de transporterede  

 fordringer ikke var tilstrækkeligt rådighedsberøvet.
 Hvor der som beskrevet i kendelsen ikke foreligger rådighedsberøvelse,  

 eller hvor rådighedsberøvelsen ikke stedse er opretholdt, vil et udlæg  

 således fortrænge transporthaverens ret, uanset om der foreligger en  

 gyldig oprettet transport, og uanset om der er foretaget behørig  

 underretning.
 Det vil bero på de konkrete omstændigheder i hvert enkelt tilfælde,  

 hvorvidt der foreligger en tilstrækkelig rådighedsberøvelse.
 Told- og skattefogeden bør således undersøge dette forhold, hvor der er  

 givet hel eller delvis transport til tredjemand af samtlige virksomhedens  

 udestående fordringer.
I.7.3.5 Fogedens fremgangsmåde i situationer med  

 fakturabelåning Told- og skattefogeden skal, hvor det i forbindelse med en  

 udlægsforretning konstateres, at der er givet transport i fakturaer og  

 andre udestående fordringer, undersøge, Er en eller flere af disse forhold ikke i orden, vil udlægget kunne  

 fortrænge transporthavers ret.
 Kan told- og skattefogeden under udlægsforretningen ikke få  

 tilstrækkelige oplysninger om transportforholdet fra skyldner eller  

 transporthaver, idet der er opstået en tvist herom, kan sagen indbringes  

 for fogedretten, hvor transporthaveren kan afhøres under  

 vidneansvar.
I.7.4 Sikringskonto Det kan i en factoringsaftale være bestemt, at en del af vederlaget i  

 forbindelse med transporten hensættes på en sikringskonto til dækning af  

 det tab, som factoringselskabet eventuelt måtte lide.
 Foreligger der en sådan sikringskonto, kan der foretages udlæg heri.  

 Afhængig af factoringsaftalens indhold skal udlægget respektere  

 factoringselskabets trækningsret på kontoen.
 Told- og skattefogeden bør i sådanne situationer anmode om at få  

 udleveret en kopi af aftalen og på baggrund af en undersøgelse af denne  

 vurdere, hvorvidt et udlæg i sikringskontoen bør  

 foretages.
I.8 Transport i stedet for udlæg Udlæg kan ikke foretages i fremtidige erhvervelser, jf.
RPL § 508.
 Skyldner kan derimod transportere såvel nuværende som fremtidige  

 tilgodehavender.
I en utrykt dom afsagt af Vestre Landsrets 5. afdeling den 7. januar  

 1985, B 1588/1983, lagde landsretten til grund, at det er muligt at  

 pantsætte fremtidige erhvervelser, hvis pantet kan bestemmes og beskrives  

 med den klarhed og entydighed, som er en grundlæggende betingelse for  

 stiftelse af panterettigheder.
Denne grundlæggende betingelse er normalt  

 opfyldt, når en gensidigt bebyrdende aftale er skriftlig og nøje  

 fastlægger de gensidige rettigheder og forpligtelser.
I dommen havde en  

 vognmandsforretning overdraget alle tidligere og kommende tilgodehavender  

 for udførsel af kørsel for et vejmaterielfirma.
Kørselen udgjorde ca. 80 %  

 af vognmandsforretningens samlede omsætning.
Vognmandsforretningen havde  

 hverken skriftligt eller mundtligt nogen aftale med vejmaterielfirmaet om  

 fremtidigt samarbejde, men da forretningsforbindelsen mellem dem havde  

 stået på inden for ret faste rammer i en meget lang årrække, fandtes  

 vognmandsforretningen gyldigt at kunne give kreditor pant i sine  

 fremtidige tilgodehavender.
 Får told- og skattefogeden i forbindelse med inddrivelsesarbejdet  

 kendskab til fordringer, der må anses som fremtidige erhvervelser, og som  

 det derfor ikke kan foretage udlæg i, bør muligheden for en frivillig  

 aftale om transport af disse fordringer undersøges.
Transport i en fordring kan også anvendes i stedet for at foretage  

 udlæg i fordring, der ikke er fremtidig erhvervelse.
Opmærksomheden skal  

 dog henledes på, at udlæg i simple fordringer er allerede beskyttet over  

 for øvrige kreditorer og godtroende aftaleerhververe fra udlæggets  

 foretagelse.
Underretning af fordringsdebitor i denne situation sker for  

 at sikre at inddrivelsesmyndigheden bliver legitimeret til at modtage  

 betaling i henhold til fordringen, jf. afsnit I.7.2.
Transport i en fordring er dermed først beskyttet over for øvrige  

 kreditorer og godtroende aftaleerhververe fra det tidspunkt, hvor  

 underretningen er nået frem til fordringsdebitor, jf.
GBL § 31, stk. 1 og  

 2.
I.8.1 Oprettelse af transportdokument Hvis told- og skattefogeden har indgået en frivillig aftale med  

 skyldner om transport af nuværende eller fremtidige tilgodehavender, kan  

 fogeden være skyldner behjælpelig med at oprette transportdokumentet.
 Fogeden skal i forbindelse med oprettelsen af dokumentet vejlede  

 skyldner om dokumentets indhold og retsvirkninger.
 Hvad der i dette afsnit er nævnt om oprettelsen af et  

 transportdokumentet har ikke indflydelse på dokumentets gyldighed.  

 Forholdene er alene anvisninger på, hvordan et transportdokument kan  

 oprettes.
 En transport kan gives til eje eller til sikkerhed.
 Af de transporter, som inddrivelsesmyndighederne indgår, kan det  

 fremgå, om de er til eje eller sikkerhed.
Det antages, at der alene er tale om transport til eje, hvis  

 transporthaverens krav nedskrives i umiddelbar tilknytning til  

 transportens meddelelse.
En transport til eje giver transporthaveren den  

 fulde beføjelse over fordringen eller en del af denne.
Overdragelse til sikkerhed må antages at foreligge, hvis  

 transporthavers krav først nedskrives, når beløbet ifølge fordringen  

 forfalder og indfries af transporthaver.
Indtil dette sker, antages det,  

 at transportgiver hæfter for transporthavers krav fuld ud.
En transport  

 til sikkerhed giver derimod altid transporthaveren en begrænset ret  

 svarende til en panteret over fordringen.
Fremgår det ikke af transporten, om der er tale om transport til eje  

 eller til sikkerhed, vil dette spørgsmål afhænge af en fortolkning af  

 transporten samt omstændighederne ved dens tilblivelse.
Det kan fx være  

 hvilken type af krav, der er tiltransporteret kreditor (transporthaver) og  

 de nærmere omstændigheder ved transportens tilblivelse.
Transporthaver har  

 således accepteret denne nedskrivning af kravet, mens debitor  

 (transportgiver) har givet afkald på hele kravet.
Er et mellemværende mellem transportgiveren og transporthaveren gjort  

 endeligt op på det tidspunkt, da fordringen skal udbetales, og er  

 transporthaverens krav på at få betalt et beløb svarende til hans krav på  

 transportgiveren forfaldent til betaling, kan han nedskrive sit  

 mellemværende.
Transportgiveren har krav på et eventuelt overskydende  

 beløb.
Der bør ligeledes fremgå af transporten, Inddrivelsesmyndigheden skal straks efter oprettelsen af transporten  

 foretage den fornødne sikringsakt, som er underretning og  

 rådighedsberøvelse, jf.
GBL § 31, stk. 1 og 2.
I.8.2 Legitimationsvirkningen Når en transport er denuncieret over for fordringsdebitor, kan denne  

 kun med frigørende virkning betale til transporthaveren, jf.
GBL § 29.  

 Modsat kan en fordringsdebitor, såfremt transportens eksistens ikke er ham  

 bekendt, betale med frigørende virkning til transportgiveren.  

 Underretningen tjener her både som sikringsakt og legitimation for  

 transporthaveren, der er kreditor i henhold til fordringen og dermed ret  

 til at modtage betaling.
