Betænkning afgivet af Socialudvalget den 31. maj 2013 Betænkning over Forslag til folketingsbeslutning om vielser foretaget af borgmestre og byrådsmedlemmer [af Eva Kjer Hansen (V) m.fl.]:
1. Ændringsforslag Venstres medlemmer af udvalget har stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 23. april 2013 og var til 1. behandling den 31. maj 2013. Beslutningsforslaget blev efter 1. behandling henvist til behandling i Socialudvalget.
Møder Udvalget har behandlet beslutningsforslaget i 1 møde.
3. Indstillinger og politiske bemærkninger Et flertal i udvalget (S, RV, SF og EL) indstiller beslutningsforslaget til forkastelse.
 Et mindretal i udvalget (V, DF, LA og KF) indstiller beslutningsforslaget til vedtagelse med det stillede ændringsforslag.
 Socialdemokratiet, Socialistisk Folkeparti og Radikale Venstre noterer sig, at regeringen har meldt ud, at den til februar 2014 vil fremsætte lovforslag om ændring af ægteskabsloven, sådan at borgmestre  og de personer, som borgmesteren bemyndiger hertil  kan foretage vielser uden for deres egen kommune.
Socialdemokratiet, Socialistisk Folkeparti og Radikale Venstre finder, at det fremsatte forslag indeholder nogle problemstillinger, der skal afklares nærmere.
Bl.a. skal det afklares, om en vielse i en anden kommune kun skal kunne foretages efter forudgående tilladelse fra den kommune, hvor vielsen foretages, og om borgerne skal have ret til at få foretaget vielser i en anden kommune, eller om vielseskommunen frit skal kunne bestemme, hvornår den vil foretage en vielse i en anden kommune.
I sidstnævnte situation skal det afklares, om denne løsning vil medføre problemer i forhold til princippet om ligebehandling af alle borgere.
 Samtidig skal de økonomiske/administrative konsekvenser af ordningen afklares, herunder om eventuelle merudgifter skal dækkes gennem brugerbetaling, ligesom ordningens indvirkning på forholdet mellem ægteskabslovgivningen i Danmark og Grønland og på Færøerne skal undersøges nærmere.
En ændring af vielsesreglerne indebærer derfor en afklaring af disse problemstillinger, som skal ske i samarbejde med kommunerne og KL.
Socialdemokratiet, Socialistisk Folkeparti og Radikale Venstre finder på den baggrund, at det er tvivlsomt, om en ændring af vielsesreglerne vil kunne ske med virkning fra den 1. januar 2014, som det fremgår af beslutningsforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til teksten Af et mindretal (V), tiltrådt af et mindretal (DF, LA og KF):
 1) Datoen »1. januar 2014« ændres til: »1. februar 2014«.
[Fristen for, hvornår ministeren skal ændre reglerne, udskydes] Bemærkninger Til nr. 1 Fristen for, hvornår ministeren skal ændre reglerne, ændres fra den 1. januar 2014 til den 1. februar 2014 med henblik på at imødekomme ministeren.
Orla Hav (S) Maja Panduro (S) Jacob Bjerregaard (S) Jens Joel (S) Karen J.
Klint (S) Rasmus Horn Langhoff (S) Julie Skovsby (S) Marlene Borst Hansen (RV) Liv Holm Andersen (RV) Uffe Elbæk (RV) Pernille Vigsø Bagge (SF) Anne Baastrup (SF) fmd.
Karina Lorentzen Dehnhardt (SF) Finn Sørensen (EL) Pernille Skipper (EL) Hans Andersen (V) Anne-Mette Winther Christiansen (V) nfmd.
Louise Schack Elholm (V) Karen Ellemann (V) Sophie Løhde (V) Eyvind Vesselbo (V) Fatma Øktem (V) Karin Nødgaard (DF) René Christensen (DF) Karina Adsbøl (DF) Mette Hjermind Dencker (DF) Simon Emil Ammitzbøll (LA) Thyra Frank (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 128 Bilagsnr.
