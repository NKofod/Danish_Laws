 Indledning.
Når det drejer sig om undervisningen i fællesfag, skal der inden for  

 rammerne af uddannelsescirkulærets og kursusplanens bestemmelser og  

 eventuelle øvrige retningslinjer for undervisningen foretages en yderligere  

 detailplanlægning.
Denne detailplanlægning skal foretages lokalt på den  

 enkelte skole.
Hensigten er at tilgodese aktualitetskravet, både med hensyn  

 til tid og sted.
Endvidere skal der foretages en helt nødvendig inddragning af de aktuelle  

 elev- og lærerforudsætninger i planlægningen.
Kravet herom fremgår af  

 læreplanerne (Læreplaner for fællesfag i efg. bd. 1. side 37).
På side 37 i læreplanerne for fællesfagene er der anført en nærmere  

 beskrivelse af formen for denne planlægning.
Det forudsættes, at der  

 udarbejdes en arbejdsplan for undervisningen.
Denne plan har hidtil været et  

 uformaliseret begreb.
Der tages nu skridt til, at begrebet formaliseres på den måde, at der  

 stilles krav om, at skolen udarbejder en årsfagplan for de enkelte  

 hovederhvervsområder.
Det vil sige, at der med udgangspunkt i den enkelte  

 lærers arbejdsplan tilvejebringes en mere formaliseret årsfagplan. Årsfagplan  

 udarbejdes for hvert enkelt fag- eller grupper af fag-, hvis der undervises  

 integreret.
 Årsfagplanen er skolens samlede officielle redegørelse for indholdet af  

 arbejdsplanerne vedrørende undervisningen på de enkelt hold.
Årsfagplanen skal foreligge på skolen og er skolens  

  planlægningsredskab.
Ud over sit planlægningsformål kan årsfagplanen  

 anvendes i den interne kommunikation og i samarbejdet mellem faggrupperne på  

 skolen.
 Herudover vil årsfagplanen kunne lægges til grund for de faglige  

 drøftelser, der finder sted ved konsulentbesøg på skolen o.l.
 Årsfagplanen skal således kunne rekvireres af direktoratet.
 Som det fremgår af de efterfølgende retningslinjer, stilles der i første  

 omgang ikke specifikke krav til udformningen af en årsfagplan, bortset fra  

 det i pkt. 10 indeholdte.
Det er tanken foreløbig at følge udviklingen og se, hvorledes skolerne  

 finder det hensigtsmæssigt at anvende begrebet årsfagplan.
Men vil så senere  

 vende tilbage til det spørgsmål, om det vil være hensigtsmæssigt at udarbejde  

 en egentlig vejledning i tilvejebringelsen af en årsfagplan, eventuelt at  

 udsende mere detaillerede retningslinjer.
 Retningslinjer vedrørende årsfagplaner:
 1. Årsfagplanen er en for undervisningen i et fag  

 eller en gruppe af fag skriftligt udformet plan over undervisningens indhold  

 og forløb gennem et skoleår.
2. Årsfagplanen udarbejdes for det enkelte fag i  

 læreplanen/kursusplanen.
Såfremt flere fag undervises integreret, udarbejdes  

 der een plan dækkende alle de integrerede fag.
 3. Årsfagplanen udarbejdes på grundlag af den gældende  

 læreplan/kursusplan/undervisningsplan for faget.
 4. Årsfagplanen tilgodeser de konkrete elev- og  

 lærerforudsætninger samt aktualitetskravet, såvel med hensyn til tiden og  

 stedet som med hensyn til elevernes uddannelses- og erhvervsvalg.
 5. Årsfagplanen udarbejdes for de enkelte elevhold.
 En plan kan helt eller delvis være fælles for flere hold.
 6. Årsfagplanen foreligger ved undervisningens start  

 og ikke senere end 1 måned efter dens begyndelse.
 7. Årsfagplanen kan løbende revideres.
8. Ved skolebesøg og lignende kan årsfagplanen lægges  

 til grund for en drøftelse mellem lærerne og fagkonsulenterne.
En  

 fagkonsulent kan efter en drøftelse med skolen om planen udtale sig om denne.
 9. Direktoratet kan rekvirere årsfagplenen.
 10. Årsfagplanen indeholder følgende:
a.
Undervisningens indhold og forløb, med særligt henblik på  

 stofudvælgelsen og arbejdsformerne:
b.
En redegørelse vedrørende fagintegrationen (hvilket fag der  

 integreres), fordelingen af lærerkræfterne, organiseringen af et eventuelt  

 læresamarbejde samt bemærkninger vedrørende eventuelle særlige  

 skemaplanforudsætninger.
 Der lægges vægt på, at planen beskriver, hvorledes sammenhængen med den  

 retningsfaglige undervisning søges opnået.
c.
En beskrivelse af elevernes mulighed for at have indflydelse på  

 undervisningens indhold og forløb.
d.
En oversigt over evalueringens forløb og former.
 11. Der udarbejdes årsfagplaner i hvert  

 hovederhvervsområde vedrørende samtlige fællesfag i såvel basisuddannelsen  

 som i 2. dels-undervisningen.
 P.d.v.
 e.b.
