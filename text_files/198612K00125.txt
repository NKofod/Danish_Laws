Nr LSF 125 Forslag til Lov om ændring af lov om skattemæssig behandling af gevinst og  

 tab på fordringer af gæld (Ændring af visse overgangsbestemmelser) Fremsat af Lykketoft (S) Camre (S) Jytte Hilden (S) Hans Hækkerup (S)  

 Lohmann (S) Lissa Mathiasen (S) Stavad (S) Tastesen (S) den 9. december 1986 Vedtaget ved tredjebehandling den 18. december 1986 Lov nr 928 af 19/12/1986 I lov om skattemæssig behandling af gevinst og tab på fordringer og gæld, jf. lovbekendtgørelse nr. 519 af 8. august 1986, som ændret ved lov nr. 767 af 12. november 1986, foretages følgende ændringer:
 1. I § 10, stk. 1, ændres i 2. pkt. »1986« til:  

 »1987«.
2. I § 10, stk. 1, indsættes som 3. pkt.: »Reglen i 2. pkt. gælder dog ikke salg, der er foretaget i indkomståret 1987 før den 18.
december 1986.« 3. § 10, stk. 6, affattes således:
»Stk. 6. Selskaber m.v., som for indkomstårene 1986 eller 1987 omfattes af ligningslovens § 4 uden at være omfattet af § 2, skal ved opgørelsen af den skattepligtige indkomst i senere indkomstår medregne gevinst og tab på de fordringer, som er i selskabets besiddelse ved udgangen af det seneste indkomstår, hvori selskabet er omfattet af ligningslovens § 4, og som omfattes af beskatning efter ligningslovens § 4. Dette gælder ikke gevinst og tab på fordringer, der er anskaffet i indkomståret 1987 før den 18.
december 1986. Ligningslovens § 4, stk. 3 og stk. 4, har fortsat virkning for lån optaget før den 1. januar 1986.« 4. I § 11, stk. 2, ændres »1987« til: »1988«.
Oprindeligt fremsat lovforslag Blad nr 306 I lov om skattemæssig behandling af gevinst og tab på fordringer og gæld, jf. lovbekendtgørelse nr. 519 af 8. august 1986, som ændret ved lov nr. 767 af 12. november 1986, foretages følgende ændringer:
 1. I § 10, STK. 1, ændres i 2. PKT. »1986« til:  

 »1987«.
 2. I § 10, STK. 6, 1. PKT., ændres to steder »indkomståret 1986«  

 til:
 »indkomstårene 1986 og 1987«.
 3. I § 11, STK. 2, ændres »1987« til: »1988«.
BEMÆRKNINGER TIL LOVFORSLAGET Lovforslaget går ud på at forlænge hidtil gældende regler i ligningslovens § 4 og i statsskattelovens § 5, stk. 1, litra a, om beskatning af kursgevinster, når de opnås henholdsvis som almindelig del af virksomheden eller som led i spekulation, således at reglerne for de hidtil omfattede skatteydere fortsat finder anvendelse også på gevinster, der realiseres i indkomståret 1987.
Formålet med lovforslaget er at opnå fornøden tid til at få udformet en bestemmelse, der efter mere objektive kriterier fastholder en art spekulationsbeskatning af gevinster på obligationer, pantebreve m.v., således som det var forudsat mellem skatteforligspartierne ved vedtagelsen af kursgevinstloven i december 1985.
Det skal samtidig foreslås, at der i Ministeriet for Skatter og Afgifter nedsættes en tremandsarbejdsgruppe af særligt sagkyndige, der inden for 4 måneder skal fremkomme med forslag til en objektiviseret spekulationsbeskatning til videre overvejelse blandt partierne bag skattereformen.
