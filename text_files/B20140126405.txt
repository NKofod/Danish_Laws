Bekendtgørelse om ændring af bekendtgørelse om adgang til kandidatuddannelser ved de videregående kunstneriske uddannelsesinstitutioner § 1 I bekendtgørelse nr. 1523 af 16. december 2013 om adgang til kandidatuddannelser ved de videregående kunstneriske uddannelsesinstitutioner foretages følgende ændringer:
 1. Bekendtgørelsens titel affattes således:
 »Bekendtgørelse om adgang til kandidatuddannelser ved de videregående kunstneriske uddannelsesinstitutioner på Uddannelses- og Forskningsministeriets område«.
 2. Indledningen affattes således:
»I medfør af § 1 i lov om adgangsregulering ved videregående uddannelser, jf. lovbekendtgørelse nr. 583 af 1. juni 2014, og § 10, stk. 1, og § 15, stk. 2, i lov om videregående kunstneriske uddannelsesinstitutioner, jf. lovbekendtgørelse nr. 1673 af 11. december 2013, som ændret ved lov nr. 750 af 25. juni 2014, fastsættes:« 3. I § 1 ændres »Ministeriet for Forskning, Innovation og Videregående Uddannelser« til: »Uddannelses- og Forskningsministeriet«.
 4. § 20 affattes således:
 »§ 20. Uddannelsesinstitutionen kan fastsætte regler om, at indskrivningen bringes til ophør for studerende, der ikke har bestået mindst én prøve i en sammenhængende periode på mindst 1 år.
 Stk. 2. Regler fastsat af uddannelsesinstitutionen om, at studerende skal gennemføre supplerende prøver efter optagelsen på kandidatuddannelsen, jf. § 5, 2. pkt., og bekendtgørelse om eksamen og censur ved de videregående kunstneriske uddannelser under Uddannelses- og Forskningsministeriet gælder uanset regler fastsat i medfør af stk. 1.
Stk. 3. Uddannelsesinstitutionen kan dispensere fra regler fastsat i medfør af stk. 1, hvis der foreligger usædvanlige forhold.« § 2 Bekendtgørelsen træder i kraft den 1. januar 2015 og finder anvendelse fra studieåret 2015-16.
