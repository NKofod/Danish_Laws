FORMÅL Formålet med undervisningen i MARKEDSPLANLÆGNING/SALGSTEKNIK er - at deltagerne tilegner sig færdighed i opstilling af  

 markedsføringsplaner - at deltagerne opnår indsigt i og kan medvirke ved eksportens praktiske  

 gennemførelse - at deltagerne kan varetage eksportfunktioner på internationale markeder  

 med forskelligartedede kulturmønstre.
MÅL Målet med undervisningen er - at deltagerne har indsigt i de elementer og faser, der indgår i  

 markedsføringsplanen, og kan vurdere planens praktiske gennemførlighed - at deltagerne har indsigt i de eksterne offentlige og private  

 hjælpefunktioner, der har betydning for eksportens gennemførelse - at deltagerne har indsigt i væsentlige kultur-sociologiske forhold af  

 betydning for den personlige salgsindsats og kan tilrettelægge og gennemføre  

 salgsarbejdet i praksis.
INDHOLD MARKEDSPLANLÆGNING/SALGSTEKNIK (60 timer) læses tidsmæssigt parallelt med  

 kurset i EKSPORTFRANSK III (60 timer) i en faglig integreret helhed.
 Der redegøres for markedsføringsplanens elementer: mål, strategi, politik,  

 aktivitetsplan, budget og kontrol, og for sammenhængen mellem elementerne.
 I fortsættelse af MARKEDSANALYSE øves deltagerne i udfærdigelse af  

 markedsføringsplaner.
Der redegøres for finansieringsproblemerne.
Deltagerne øves i at behandle  

 praktiske forhold vedrørende betalingmåde, finansieringsform og  

 risikobegrænsning.
 Der redegøres for speditions- og transportfunktionens rolle i  

 eksportarbejdet.
 Virksomhedens muligheder for at styrke eksporten gennem nationale og  

 overnationale ordninger beskrives, og deltagerne øves i at vurdere og udnytte  

 disse muligheder.
Der redegøres for salgsopgavens elementer.
Deltagerne øves i  

 tilrettelæggelse af salgsrejsen og i salgs- og forhandlingsteknik.
 Der redegøres for kultur-sociologiske hovedtræk i de vigtigste geografiske  

 regioner.
 Deltagernes evne til at indleve sig i og forstå fremmede handelspartneres  

 adfærd opøves, således at salget og forhandlingen kan gennemføres  

 markedstilpasset.
 MARKEDSPLANLÆGNING/SALGSTEKNIK trænes ved øvelser, opgaver, cases og  

 studiekreds.
STUDIEKREDS Der udarbejdes en studiekredsrapport på 25 sider +/- 20% af typisk 3  

 deltagere.
 Deltagerne vælger studiekredsemne, som godkendes af faglærerne.
 Ved studiekredsarbejdet trænes deltagerne i systematisk  

 problemformulering, indsamling af kildemateriale, analyse og vurdering samt  

 udarbejdelse af markedsføringsplan for et givet produkt i et givet geografisk  

 område.
Studiekredsrapporten består af en analysedel og en plandel.
Deltagernes -  

 eventuelt - reviderede studiekredsrapport fra kurset i MARKEDSANALYSE kan  

 indgå helt eller delvist i studiekredsrapportens analysedel.
 Studiekredsrapportens analysedel udfærdiges på dansk, mens  

 planlægningsdelen udfærdiges på fransk.
 Den samlede rapport afleveres til deltagerne og begge lærere.
 Behandlingen af studiekredsrapporten er et samspil mellem opgaveløsere,  

 opponenter, øvrige kursusdeltagere og såvel fransklæreren som  

 marketinglæreren:.
 - rapporten fremlægges og uddybes på fransk.
 - opponentgruppen, der er udpeget af faglærerne, fremfører sin kritik på  

 fransk.
 - øvrige kursusdeltagere fremfører kritik og stiller spørgsmål på fransk.
 - rapporten og dens fremlæggelse samt opponenternes indlæg evalueres.
 Studiekredsrapporten bedømmes godkendt/ikke godkendt af både  

 marketinglærer og fransklærer:
 - rapportens faglige indhold - i såvel analysedel som  

 markedsplanlægningsdel bedømmes af marketinglæreren.
 - den sprolige udformning af markedsplanlægningsdelen bedømmes af  

 fransklæreren.
 Fremlæggelsen af den samlede studiekredsrapport bedømmes af fransklæreren.
Timetal 60 timer Hjemmeopgaver Der stilles i alt 12 hjemmeopgaver, hver af et omfang som et halvt  

 eksamenssæt.
 Ikrafttrædelse m.v.
 Læreplanen har virkning fra august 1987.
 P.d.v.
 e.b.
Erik Nexelmann underv.insp.
