Nr BTL 216 Betænkning over Forslag til lov om ændring af lov om afgift af  

 elektricitet   

 Nr L 216 1985-86, 1. samling Blad nr 686 Afgivet af skatte- og afgiftsudvalget Afgivet: 19860320 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter og justitsministeren, som disse har besvaret skriftligt.
Udvalget har endvidere modtaget mundtlig og/ eller skriftlig henvendelse fra Danske Elværkers Forening og Danske Fjernvarmeværkers Forening.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et mindretal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse uændret.
 Mindretallet skal anmode om fornyet udvalgsbehandling mellem 2. og 3.
 behandling.
For så vidt angår en begrænsning af långivning til forbrugsformål henvises til den af udvalget afgivne betænkning over forslag til lov om ændring af lov om afgift af benzin (L 214).
Et andet mindretal (socialdemokratiets medlemmer af udvalget) indstiller lovforslaget til forkastelse ved 3. behandling, fordi det indgår som led i en samlet økonomisk politik, der har medført en skævere fordeling af indkomster og formuer de seneste år.
På denne baggrund virker afgiftsforhøjelserne urimelige over for store samfundsgrupper - ikke mindst de offentligt ansatte der er sakket bagud i realløn.
Et tredje mindretal (socialistisk folkepartis medlemmer af udvalget) indstiller lovforslaget til forkastelse ved 3. behandling.
Et fjerde mindretal (fremskridtspartiets medlem af udvalget) indstiller lovforslaget til forkastelse ved 3. behandling.
Mindretallet henviser i øvrigt til betænkningsbidraget til L 214 (forslag til lov om ændring af lov om afgift af benzin).
ÆNDRINGSFORSLAG Af et mindretal (SF):
Til § 1 Nr. 2 udgår.
BEMÆRKNINGER Ved ændringsforslaget opretholdes den hidtidige affattelse af § 11 b, stk. 1, således at der også for fremtiden ydes et tilskud svarende til afgiftens størrelse.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Der er af ministeren for skatter og afgifter stillet et ændringsforslag, hvorom henvises til de ledsagende bemærkninger.
Herefter indstiller et flertal (socialdemokratiets, socialistisk folkepartis og fremskridtspartiets medlemmer af udvalget) lovforslaget til forkastelse.
Et mindretal (det konservative folkepartis, venstres, det radikale venstres, centrum-demokraternes og kristeligt folkepartis medlemmeraf udvalget) indstiller lovforslaget til vedtagelse med det af ministeren for skatter og afgifter stillede ændringsforslag.
Ændringsforslag Af ministeren for skatter og afgifter, tiltrådt af et mindretal (KF, V, RV, CD og KrF):
Til § 1 Nr. 1 affattes således:
 »1. § 6 affattes således:
 »§ 6. Afgiften svares efter følgende satser:
1. Af forbrug af elektricitet, der overstiger 4.000 kWh årligt i helårsboliger, der opvarmes ved elektricitet: 26,0 øre pr. kWh.
 2. Af anden elektricitet: 29,5 øre pr. kWh.
Stk. 2. Ministeren for skatter og afgifter fastsætter nærmere regler for opgørelsen af den afgiftspligtige mængde efter stk. 1.«» Bemærkninger Som en midlertidig ordning indføres 2 afgiftssatser, således at afgiften af forbrug over 4.000 kWh årligt i elopvarmede helårsboliger beregnes til 26 øre pr. kWh, således at der opretholdes en vis afgiftsmæssig ligestilling i forhold til andre opvarmningsformer.
Det er en forudsætning for anvendelsen af elvarmeafgiften på 26 øre pr. kWh, at boligen er opført i BBR-registret som elopvarmet helårsbolig.
I begyndelsen af næste folketingssamling tages stilling til en endelig ordning.
I sammenhæng hermed diskuteres også tarifsystemet, dag- og nattariffer etc.
 Ændringen medfører, at det forventede provenu øges med ca. 530 mill.
 kr. på årsbasis.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
