Fremsat den 23. april 2004 af Christian Mejdahl (V), Svend  

 Auken (S), Poul Nødgaard (DF), Kaj Ikast (KF)  

  

 og Margrete Auken (SF) Forslag til Lov om ændring af lov om undersøgelseskommissioner (Ændring af revisionsbestemmelse) § 1 I lov nr. 357 af 2. juni 1999 om  

 undersøgelseskommissioner, som ændret ved § 5 i lov nr. 215 af 31. marts  

 2004, foretages følgende ændring:
 1.  


  

 § 35  

  

 affattes således:
»§ 35.  

  

 Forslag om revision af loven fremsættes for Folketinget senest i  

 folketingsåret  

 2005-06.« § 2 Loven træder i kraft den 1. juli 2004.
Bemærkninger til lovforslaget Almindelige bemærkninger Med lov om undersøgelseskommissioner, som trådte i kraft  

 den 1. juli 1999, og som bygger på det såkaldte Nordskovudvalgs betænkning  

 nr.  

 1315/1996 om undersøgelsesorganer, er der indført en ny ordning om  

 undersøgelse  

 af sager om fejl og forsømmelser, navnlig i den statslige forvaltning.  

 Kommissionerne kan gennemføre undersøgelser af nærmere bestemte forhold af  

 almenvigtig betydning.
En undersøgelseskommissions hovedopgave vil være at  

 undersøge og redegøre for et faktisk begivenhedsforløb, der allerede har  

 fundet  

 sted.
Et forslag til lov om undersøgelseskommissioner, der  

 bortset fra få redaktionelle ændringer ordret svarede til det lovudkast, som  

 er  

 indeholdt i Nordskov-udvalgets betænkning nr. 1315/1996, blev fremsat for  

 Folketinget tre gange, jf. lovforslag nr.
L 33 af 24. oktober 1996,  

 folketingsåret 1996-97, førstebehandlet i Folketinget den 26. november 1996,  

 lovforslag nr.
L 3 af 8. oktober 1997, folketingsåret 1997-98,  

 førstebehandlet  

 den 14. januar 1998, samt lovforslag nr.
L 3 af 8. oktober 1998,  

 folketingsåret  

 1998-99, førstebehandlet den 4. november 1998, andenbehandlet den 18. maj  

 1999  

 og enstemmigt (med en række ændringer) vedtaget af Folketinget under  

 tredjebehandlingen den 25. maj 1999. Der henvises endvidere til beretning af  

 25. juni 1997 fra Udvalget for Forretningsordenen (L 33) samt betænkning af  

 5.  

 maj 1999 fra Udvalget for Forretningsordenen (Folketingstidende 1998-99,  

 tillæg  

 B side 777).
 Efter § 35 i lov om undersøgelseskommissioner skal et  

 forslag om revision af loven fremsættes for Folketinget senest i  

 folketingsåret  

 2003-04.
 Reglen indebærer, at der senest i folketingsåret 2003-04   

 dvs. inden der er gået 5 år efter lovens ikrafttræden  skal fremsættes  

 lovforslag om revision af loven eller i det mindste forslag til ændring eller  

 eventuelt ophævelse af revisionsbestemmelsen.
 Om baggrunden for revisionsbestemmelsen hedder det i  

 forarbejderne til bestemmelsen:
»[Det har] som en mere generel betænkelighed ved den  

 nuværende undersøgelsesordning været anført, at undersøgelsesretternes  

 indstillinger  selv om de kun skal vedrøre grundlaget for andre  

 myndigheders  

 eventuelle indledning af disciplinærforfølgning m.v.  i medierne og i  

 det  

 politiske liv sidestilles med domme.
Der har også været peget på, at der  

 knytter sig nogle principielle betænkeligheder til, at dommere, når de leder  

 undersøgelsesretter, udfører opgaver, som efter deres art ikke er sædvanlige  

 for domstolene, og at de herved  til skade for tilliden til domstolene  

  kan  

 blive gjort til aktører i sager, der reelt er afspejlinger af politiske  

 konflikter.
Lovforslaget indeholder en række forslag, som skønnes  

 væsentligt at kunne begrænse grundlaget for den nævnte kritik [ ] Men det er  

 naturligvis ikke muligt med sikkerhed at forudsige, hvorledes de foreslåede  

 regler vil virke i praksis.
Følgende spørgsmål kan navnlig fremhæves:
Hvordan vil de overvejende processuelt orienterede forslag  

[ ] fungere? Hvordan vil regeringen administrere den begrænsede adgang til at  

 anmode dommerledede undersøgelseskommissioner om en retlig vurdering? Hvordan  

 vil dommerne vurdere deres her foreslåede funktion i  

 undersøgelseskommissionen?  

 I hvilket omfang vil der vise sig behov for efterfølgende ekstern juridisk  

 rådgivning? Reglerne i lovforslaget bør derfor vurderes på ny inden for  

 en overskuelig fremtid, således at der kan tages stilling til, om der er  

 behov  

 for justeringer.
Det forudsættes, at forslag til revision af reglerne i  

 lovforslaget skal fremsættes senest 5 år efter ikrafttrædelsestidspunktet.
Man vil til den tid på grundlag af praktiske erfaringer  

 bl.a. bedre kunne bedømme, om ordningen er betænkelig ud fra  

 retssikkerhedsmæssige synspunkter, og om dommeres deltagelse i  

 undersøgelseskommissioner har påvirket opfattelsen af domstolenes integritet  

 på  

 en sådan måde, at ordningen bør søges ændret.« Et af de forslag, som skulle medvirke til at begrænse  

 tendensen til at tillægge undersøgelseskommissionens indstillinger  

 »domsvirkning«, var forslaget om, at undersøgelserne skulle foregå for  

 lukkede  

 døre, jf. betænkningen side 51. Under Folketingets behandling af lovforslaget  

 blev forslaget herom ændret, således at udgangspunktet er, at undersøgelserne  

 skal foregå for åbne døre, jf. § 30 i lov om undersøgelseskommissioner.
Det  

 spørgsmål, som herefter kan rejses, er, hvilken virkning ordningen med åbne  

 døre har haft for undersøgelseskommissionernes sagsoplysning og for de  

 berørte  

 personers retsstilling, herunder for ønsket om at reducere den omtalte  

 »domsvirkning«.
Der er siden ikrafttrædelsen af lov om  

 undersøgelseskommissioner nedsat i alt tre undersøgelseskommissioner i medfør  

 af loven, nemlig undersøgelseskommissionen i  

  

 Farumsagen  

  

 (nedsat i august 2003), undersøgelseskommissionen i  

  

 Dan Lynge-sagen  

  

 (nedsat i september  

 2003) og undersøgelseskommissionen i  

  

 skattefradragssagen  

  

 (nedsat i marts 2004). Undersøgelseskommissionen i Farumsagen er nedsat af  

 justitsministeren på baggrund af en folketingsbeslutning herom, mens  

 undersøgelseskommissionen i henholdsvis Dan Lynge-sagen og  

 skattefradragssagen  

 er nedsat af justitsministeren.
Udkast til kommissorium for en undersøgelse i  

 Dan Lynge-sagen blev forelagt for Folketingets Retsudvalg, ligesom et udkast  

 til kommissorium for en undersøgelse i skattefradragssagen blev forelagt for  

 Folketingets Udvalg for Forretningsordenen.
Farumkommissionen  

  

 har til opgave at undersøge og redegøre for det samlede begivenhedsforløb,  

 som  

 knytter sig til de beskrivelser og påstande, der er fremkommet i medierne og  

 den offentlige debat, om en lang række kritisable forhold vedrørende Farum  

 Kommune.
Undersøgelsen skal omfatte perioden fra den 1. januar 1990 til  

 tidspunktet for kommissionens nedsættelse.
Herudover kan kommissionen også  

 undersøge andre forhold, som er af en sådan karakter, at de må anses for at  

 høre med i en redegørelse om forholdene vedrørende Farum Kommune.  

 Undersøgelseskommissionen har endvidere til opgave at komme med forslag til  

 sådanne ændringer af love, administrative bestemmelser eller administrativ  

 praksis, som undersøgelsen af det samlede begivenhedsforløb kan begrunde.  

 Farumkommissionen begyndte den praktiske del af sit arbejde den 1. september  

 2003 (at finde velegnede (afhørings)lokaler, beskikkelse af bisiddere m.v.).  

 Afhøringerne i Farumkommissionen påbegyndes i august 2004.
Undersøgelseskommissionen  

 i Dan Lynge-sagen  

  

 har til opgave at undersøge og redegøre for det samlede  

 begivenhedsforløb, som knytter sig til politiets samarbejde med Dan Lynge  

 såvel  

 i forbindelse med efterforskning og bekæmpelse af rockerkriminalitet som i  

 andre sammenhænge.
På baggrund af den beskrevne undersøgelse og redegørelse  

 skal kommissionen foretage retlige vurderinger til belysning af, om der  

 foreligger grundlag for, at det offentlige søger nogen draget til ansvar.  

 Kommissionen påbegyndte den praktiske del af sit arbejde i efteråret 2003.  

 Afhøringerne i kommissionen påbegyndes i april 2004.
Undersøgelseskommissionen  

 i skattefradragssagen  

  

 har bl.a. til opgave at undersøge og redegøre for det  

 samlede begivenhedsforløb, som knytter sig til, at skatteministeren ikke i  

 forbindelse med lovforslag L 99 fra 2. samling i folketingsåret 2001-02  

   

 eller på et senere tidspunkt inden fremsættelsen af lovforslag L 27 fra  

 folketingsåret 2003-04  fremsatte forslag om bestemmelser om en  

 regulering af  

 en mulighed for at forøge grundlaget for skattemæssige fradrag.
På baggrund  

 af  

 den beskrevne undersøgelse og redegørelse skal undersøgelseskommissionen  

 komme  

 med forslag til sådanne ændringer af love, administrative bestemmelser eller  

 administrativ praksis, som undersøgelsen kan begrunde.
Kommissionen skal  

 endvidere foretage retlige vurderinger til belysning af, om der foreligger  

 grundlag for, at det offentlige søger nogen draget til ansvar.
Kommissionen  

 påbegyndte den praktiske del af sit arbejde i marts 2004. Der foreligger  

 ingen  

 oplysninger om, hvornår afhøringerne i kommissionen forventes påbegyndt.
Det er på denne baggrund ikke muligt i indeværende  

 folketingsår at besvare de spørgsmål, som er stillet i forarbejderne til  

 revisionsbestemmelsen.
Det er af samme grund heller ikke muligt at svare på,  

 hvilken virkning ordningen med åbne undersøgelser har for  

 undersøgelseskommissionens sagsoplysning og de berørte personers  

 retsstilling.
 I kommentaren til loven (Undersøgelseskommissioner,  

 Embedsmandsansvaret og Folketingets Rolle med kommentarer af Oliver Talevski  

 m.fl., 2002) er der anført nogle spørgsmål, som der bør tages stilling til,  

 når  

 loven skal revideres.
Som eksempel herpå nævnes i lovkommentaren, at lovens § 29  

 (om forholdet til bl.a. lov om offentlige myndigheders registre) bør ændres,  

 således at bestemmelsen tager højde for, at loven om offentlige myndigheders  

 registre blev ophævet med virkning fra den 1. juli 2000. Hvis udgangspunktet  

 med åbne døre opretholdes, bør det ifølge lovkommentaren endvidere overvejes  

 at  

 regulere nogle af de processuelle spørgsmål, der opstår i forbindelse med en  

 ordning med åbne døre.
Det gælder f.eks. spørgsmålet om tegning og billed-  

 eller lydoptagelse fra møder i en undersøgelseskommission.
Reglerne herom bør  

 udformes i lyset af den ordning, der gælder efter retsplejelovens kapitel 2.  

 Samtidig bør det ifølge lovkommentaren overvejes, om der er grund til at  

 opretholde reglerne om tavshedspligt i lovens §§ 25 og 26. Disse regler er  

 udformet ud fra den forudsætning, at undersøgelseskommissionens møder foregik  

 bag  

 lukkede døre.
Der bør endvidere tages stilling til, om der bør være adgang  

 for  

 medierne til  i lyset af den ordning, der er fastsat i retsplejelovens  

 § 41 a  at få adgang til aktindsigt i de dokumenter, der  

 indgår i  

 undersøgelsen, mens undersøgelsen foregår.
 De spørgsmål, der er nævnt i kommentaren til loven om  

 undersøgelseskommissioner, forudsætter imidlertid nærmere undersøgelser og  

 overvejelser.
 Som det fremgår, er arbejdet i de  

 undersøgelseskommissioner, der er nedsat efter loven om  

 undersøgelseskommissioner,  

 endnu ikke gennemført.
 På denne baggrund foreslås det, at revisionen af loven  

 udskydes til folketingsåret 2005-06, hvor det i lyset af de til den tid  

 indhøstede erfaringer vil skulle vurderes, i hvilket omfang der er anledning  

 til at foreslå en revision af loven.
Bemærkninger til lovforslagets enkelte bestemmelser Til § 1 Bestemmelsen indeholder forslag til en ny bestemmelse om  

 revision af lov om undersøgelseskommissioner.
 Efter den gældende revisionsbestemmelse i § 35 i lov om  

 undersøgelseskommissioner skal forslag til revision af loven fremsættes for  

 Folketinget senest i folketingsåret 2003-04, dvs. i indeværende folketingsår.
 Det foreslås, at forslag om revision af loven udskydes,  

 således at forslag herom fremsættes for Folketinget senest i folketingsåret  

 2005-06.
 Bestemmelsen indebærer, at der senest i folketingsåret  

 2005-06 skal fremsættes lovforslag om revision af loven eller i det mindste  

 forslag til ændring eller eventuelt ophævelse af revisionsbestemmelsen.
Til § 2 Bestemmelsen indeholder ikrafttrædelsestidspunktet for den  

 foreslåede nye revisionsbestemmelse.
Skriftlig fremsættelse Christian Mejdahl  

  

 (V):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om undersøgelseskommissioner. (Ændring af  

 revisionsbestemmelse).
(Lovforslag nr.
L 232).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag Lovforslaget sammenholdt med gældende lov Gældende formulering Lovforslaget § 35.  

  

 Forslag om revision af loven fremsættes for Folketinget senest i  

 folketingsåret 2003-04.
 § 35.  

  

 Forslag om revision af loven fremsættes for Folketinget senest i  

 folketingsåret 2005-06.
