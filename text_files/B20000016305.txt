Bekendtgørelse om Energitilsynets  

 opgaver I medfør af § 78, stk. 3, og § 90, stk. 1, i lov nr. 375 af 2. juni  

 1999 om elforsyning, som ændret ved lov nr. 1110 af 29. december om  

 ændring af lov om elforsyning fastsættes:
Kapitel 1 Energitilsynets opgaver § 1. Energitilsynet varetager tilsyns- og  

 klagefunktion på energiområdet i overensstemmelse med  

 elforsyningslovens og varmeforsyningslovens formål, som angivet i disse  

 loves § 1.
 Stk. 2. Såfremt Energitilsynet i forbindelse med  

 varetagelsen af sin tilsyns- og klagefunktion finder, at der er forhold, som  

 modarbejder de i stk. 1 nævnte loves formål, gør tilsynet  

 miljø- og energiministeren opmærksom herpå, jf. i  

 øvrigt elforsyningslovens § 83.
 Stk. 3. Energitilsynet er uafhængigt i varetagelsen  

 af sine opgaver.
 § 2. Energitilsynet kan behandle og afgøre  

 sager vedrørende priser og betingelser på el-, gas- og  

 varmeforsyningsområdet, hvor kompetencen ikke efter elforsyningsloven  

 eller varmeforsyningsloven er henlagt til en anden myndighed.
 Stk. 2. Energitilsynet varetager de i bilag 1  

 nævnte opgaver, samt øvrige opgaver, der ved lov eller i henhold  

 til lov, er henlagt til tilsynet.
 Stk. 3. Energitilsynet afgør, bortset fra  

 afgørelser efter konkurrencelovens § 2, stk. 2, jf. stk. 4, selv  

 spørgsmål om tilsynets kompetence.
 § 3. Energitilsynet kan tage de i § 2 nævnte  

 sager op:
1)	på eget initiativ, 3)	på grundlag af en klage.
 § 4. Energitilsynet aflægger årligt  

 beretning for sin virksomhed til miljø- og energiministeren.
Kapitel 2 Oplysningspligt § 5. Klage skal indgives skriftligt til tilsynet  

 med angivelse af de synspunkter, som klagen støttes på.
 Stk. 2. Oplysninger, som en klager ønsker  

 tilført sagen og taget i betragtning ved tilsynets behandling af  

 denne, skal indgives samtidig med klagen eller inden for en af tilsynets  

 formand fastsat frist.
 § 6. Energitilsynet kan i forbindelse med  

 behandling af en klage eller i forbindelse med udøvelse af tilsyn hos  

 bevillingspligtige virksomheder, andre elproduktionsvirksomheder og  

 berørte forbrugere indhente oplysninger, som er nødvendige til  

 varetagelsen af dets opgaver, herunder regnskaber, regnskabsmateriale,  

 udskrift af bøger, andre forretningspapirer og elektronisk lagrede  

 data.
Kapitel 3 Sanktionsbestemmelser § 7. Energitilsynet kan som tvangsmiddel  

 pålægge den, der undlader rettidigt at efterkomme et påbud  

 meddelt af Energitilsynet i medfør af elforsyningslovens § 77, daglige  

 eller ugentlige bøder.
 Stk. 2. Der er udpantningsret for de i stk. 1  

 nævnte bøder.
 § 8. Energitilsynet træffer for så  

 vidt angår de områder, der er underlagt tilsynets kompetence,  

 afgørelse om indgivelse af politianmeldelse for overtrædelse af  

 elforsyningslovens § 87 og regler udstedt i medfør af  

 elforsyningslovens § 88.
Kapitel 4 Klager § 9. Klager over de af tilsynet trufne  

 afgørelser kan indbringes for Energiklagenævnet.
Kapitel 5 Ikrafttræden m.v.
 § 10. Bekendtgørelsen træder i kraft  

 den 22. marts 2000.
 Stk. 2. Samtidig med denne bekendtgørelses  

 ikrafttræden ophæves bekendtgørelse nr. 176 af 18. marts  

 1991 om forretningsorden for Gas- og varmeprisudvalget, bekendtgørelse  

 nr. 716 af 30. august 1995 af forretningsorden for Elprisudvalget og  

 bekendtgørelse nr. 694 af 28. september. 1998 om ændring af  

 bekendtgørelse af forretningsorden for Elprisudvalget.
Miljø- og Energiministeriet, den 26. februar  

 2000 Svend Auken /Ib Larsen Bilag 1 Energitilsynets kompetencer og opgaver efter lov nr. 375 af  

 2. juni 1999 om elforsyning, som ændret ved lov nr. 1110 af 29.  

 december 1999 om ændring af lov om elforsyning I.
Fastsættelse af regler 1. Energitilsynet fastsætter om nødvendigt regler om  

 indsendelse af opgørelse af størrelsen af kommuner og  

 amtskommuners indskudskapital samt nettoprovenu i forbindelse med salg af en  

 elforsyningsvirksomhed, jf. elforsyningslovens § 37, stk. 3.
 2. Energitilsynet kan fastsætte regler om de kollektive  

 elforsyningsvirksomheders anmeldelser efter elforsyningslovens § 76, stk. 1  

 og 2, jf. elforsyningslovens § 76, stk. 3.
 3. Energitilsynet tager fornødne skridt til at sikre  

 gennemsigtighed omkring priser, tariffer, rabatter og vilkår.  

 Energitilsynet kan fastsætte regler om, hvorledes sådanne forhold  

 skal offentliggøres af virksomhederne, og regler om fakturering og  

 specificering af omkostninger overfor modtagere af transport- og  

 energiydelser, jf. elforsyningsloven § 82, stk. 5.
II.
Påbud og pålæg 4. Energitilsynet kan pålægge ejere af  

 kraftvarmeproduktionsanlæg at anmelde salgspriser for fjernvarme samt  

 grundlaget for prisfastsættelsen, jf. elforsyningslovens § 76, stk.  

 2.
 5. Hvis Energitilsynet finder, at priser og leveringsbetingelser  

 må anses for at være i strid med bestemmelserne i  

 elforsyningsloven, kan tilsynet give pålæg om ændring af  

 priser og betingelser, jf. elforsyningslovens § 77, stk. 1.
 Stk. 2. Hvis et urimeligt forhold i forbindelse med  

 forhandling om netadgang ikke kan bringes til ophør ved  

 pålæg efter stk. 1, kan Energitilsynet udstede pålæg  

 til bevillingshaver om at indgå en aftale om forholdet på  

 sædvanligt gældende vilkår for tilsvarende aftaler, jf.  

 elforsyningslovens § 77, stk. 2.
 Stk. 3. Finder Energitilsynet, at priser, betingelser,  

 eller aftaler må anses for at give en miljømæssig eller  

 samfundsøkonomisk uhensigtsmæssig anvendelse af energi, kan  

 Energitilsynet efter forhandling med parterne give påbud om  

 ændring heraf, jf. elforsyningslovens § 77, stk. 3.
Stk. 4. Energitilsynet kan træffe bestemmelse om,  

 at en kollektiv elforsyningsvirksomhed skal ændre forbrugerpriserne,  

 hvis virksomheden har foretaget en disposition, der ikke kan anses for  

 rimelig for forbrugerne.
Energitilsynet kan herunder bestemme, at  

 virksomheden i nærmere angivet omfang skal anvende et overskud til  

 ændring af priserne, jf. elforsyningslovens § 77, stk. 4.
III.
Fastlæggelse af indtægtsrammer og  

 godkendelse af prisfastsættelser m.v.
 6. Energitilsynet træffer afgørelse om  

 godkendelse af kommuner og amtskommuners opgørelse af  

 størrelsen af deres indskudskapital og nettoprovenue i forbindelse med  

 salg af en elforsyningsvirksomhed, jf. elforsyningslovens § 37, stk. 5.
 Stk. 2. Kan Energitilsynet ikke godkende  

 opgørelsen, fastsætter tilsynet størrelsen af  

 indskudskapital og nettoprovenue ved salget.
 Stk. 3. Energitilsynet giver senest den 1. juni hvert  

 år Indenrigsministeriet meddelelse om størrelsen af det  

 beløb, som en kommune eller en amtskommune direkte eller indirekte har  

 opnået i nettoprovenu ved salg, jf. elforsyningslovens § 37, stk.  

 6.
 7. Energitilsynet fastsætter årligt, inden for de af  

 miljø- og energiministeren fastsatte generelle indtægtsrammer,  

 en indtægtsramme for hver enkelt net- og transmissionsvirksomhed, jf.  

 elforsyningslovens § 70, stk. 2.
 Stk. 2. Energitilsynet kan give dispensation fra de af  

 tilsynet fastsatte indtægtsrammer, såfremt det er  

 nødvendigt for, at virksomheden kan gennemføre forpligtelser,  

 som er pålagt i bevillingen, i elforsyningsloven eller i bestemmelser  

 fastsat i medfør af elforsyningsloven, jf. elforsyningslovens § 70,  

 stk. 3.
 8. Energitilsynet godkender de systemansvarlige virksomheders  

 prisfastsættelse, jf. elforsyningsloven, § 71, stk. 3. Godkendelsen kan  

 ledsages af vilkår.
 9. Energitilsynet godkender de forsyningspligtige  

 virksomheders prisfastsættelse, jf. elforsyningsloven § 72, stk. 2.  

 Godkendelsen kan ledsages af vilkår.
10. Energitilsynet opgør under hensyntagen til de  

 kollektive elforsyningsvirksomheders omsætninger og  

 finansieringsforhold størrelsen af den kapital, som skal danne  

 grundlag for fastsættelsen af den forrentning, der i medfør af  

 elforsyningslovens § 69, stk. 1, kan indregnes i priserne, jf.  

 elforsyningsloven § 74, stk. 2. Energitilsynet opgør ligeledes  

 størrelsen af en eventuel indskudskapital.
Opgørelsen sker  

 på baggrund af en anmeldelse fra de kollektive  

 elforsyningsvirksomheder, jf. elforsyningslovens § 74 stk. 1.
IV.
Udarbejdelse af registre og analyser m.v.
11. Energitilsynet opretter et offentligt tilgængeligt  

 register over anmeldte tariffer, betingelser, tekniske krav og standarder og  

 offentliggør et repræsentativt udsnit af disse mindst 1 gang  

 årligt.
Registret skal endvidere indeholde oplysninger om de kollektive  

 elforsyningsvirksomheders ejerandele i elproduktionsvirksomheder og andre  

 kollektive elforsyningsvirksomheder samt om, hvem der besidder ejerandele i  

 kollektive elforsyningsvirksomheder, jf. elforsyningslovens § 82, stk. 2.
 Stk. 2. Anmeldelser er offentligt tilgængelige.  

 Energitilsynet kan dog beslutte, at en anmeldelse ikke offentliggøres,  

 hvis væsentlige hensyn taler herimod, jf. elforsyningslovens § 82, stk.  

 3.
 12. Energitilsynet udarbejder og offentliggør  

 periodiske analyser af de kollektive elforsyningsvirksomheders  

 indtægts- og omkostningsforhold og vurderinger af disse virksomheders  

 udførelse af deres opgaver, jf. elforsyningslovens § 82, stk. 4.
 13. Energitilsynet kan træffe beslutning om, at en  

 uvildig sagkyndig skal gennemgå regnskaber, kontrakter m.m. i en  

 virksomhed m.v. med henblik på at udarbejde en sagkyndig rapport til  

 brug for tilsynet, jf. elforsyningslovens § 82, stk. 6.
V.
Overgangsbestemmelser 14. Energitilsynet træffer afgørelse om,  

 hvorvidt de kollektive elforsyningsvirksomheders åbningsbalancer og  

 opgørelser efter elforsyningslovens § 100, stk. 1, vedrørende  

 kapitalforhold kan godkendes, jf. elforsyningslovens § 100, stk. 3, 1. pkt.  

 Energitilsynet træffer endvidere afgørelse om, i hvilket omfang  

 virksomhedernes redegørelser efter elforsyningslovens § 100, stk. 2,  

 vedrørende ikke anvendte henlæggelser m.v. foretaget efter den  

 gældende elforsyningslov kan danne grundlag for udligningen af  

 henlæggelser i kommende års priser, jf. elforsyningslovens § 100,  

 stk. 3, 2. pkt.
 Stk. 2. Såfremt en virksomhed ikke har opfyldt sine  

 forpligtelser om indberetning af kapitalforhold m.v. i henhold til  

 elforsyningslovens § 100, stk. 1 og 2, inden for den af Energitilsynet  

 fastsatte frist, fastsætter tilsynet opgørelsen og  

 åbningsbalancen, jf. elforsyningslovens § 100, stk. 4.
