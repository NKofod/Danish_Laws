 Hoslagt fremsendes til orientering normalaftale om praktik for  

 socialrådgiverstuderende i kriminalforsorgens anstalter og afdelinger.
 Tilrettelæggelse og gennemførelse af praktikantuddannelse skal fremover  

 ske i overensstemmelse med de i normalaftalen fastsatte retningslinier.
 E.B.
Jon Johnsen Kriminalforsorgens anstalter og afdelinger.
 Normalaftale om praktik for socialrådgiverstuderende i kriminalforsorgens  

 anstalter og afdelinger.
I.
INDLEDNING.
 Med udgangspunkt i følgende regelsæt:
Undervisningsministeriets bekendtgørelse nr. 439 af 27. august 1981 om  

 socialrådgiveruddannelsen på de sociale højskoler, undervisningsministeriets bekendtgørelse nr. 440 af 27. august 1981 om  

 socialrådgiveruddannelsen ved Ålborg universitetscenter, undervisningsministeriets normalaftale om praktik for  

 socialrådgiverstuderende og direktoraret for de videregående uddannelsers bedømmelseskriterier for  

 praktikken i socialrådgiveruddannelserne på de sociale højskoler og ved  

 Ålborg universitetscenter fastsættes hermed retningslinier og minimumskrav for uddannelse af  

 socialrådgiverpraktikanter inden for kriminalforsorgens område.
 Det bemærkes, at kriminalforsorgen er enig i de generelle mål for  

 praktikken, således som de er anført i de ovennævnte bekendtgørelser og de i  

 tilslutning hertil fastsatte bedømmelseskriterier, der forudsættes udleveret  

 fra højskole/universitetscenter til praktikinstitutionen.
 Førend praktikaftale indgås, skal såvel højskole/universitetscenter som  

 praktikant gøres opmærksom på, at kriminalforsorgen vil indhente attest fra  

 Det centrale kriminalregister.
II.
INDHOLDET AF UDDANNELSEN.
 Praktikanterne skal indføres i de væsentlige funktioner, som typisk  

 varetages af forsorgspersonale i kriminalforsorgens anstalter og afdelinger,  

 jfr. den som bilag vedlagte standardbeskrivelse af arbejdsområder i  

 kriminalforsorgens anstalter og afdelinger.
Særlig vægt skal lægges på introduktions- og orienteringsfase på 8 - 14  

 dage, hvor der gives en generel orientering om kriminalforsorgens struktur  

 samt indføring i relevant lovstof, cirkulærer, litteratur etc.
I forbindelse  

 med den almindelige orientering skal de i kriminalforsorgen gældende regler  

 om tavshedspligt præciseres, idet reglen i direktoratet for de videregående  

 uddannelsers praktikaftale punkt 3.2. iagttages.
Klientkontakt indgår som et centralt led i uddannelsen.
Der skal ydes  

 vejledning og supervision først og fremmest ved den ansvarlige  

 praktikvejleder, men også fra andre medarbejdere i praktikinstitutionen.
 Da kriminalforsorgen er et praktisk uddannelsessted, forudsættes den  

 fornødne vejledning i hovedsagen at foregå med udgangspunkt i klientsagerne  

 og andre praktiske arbejdsopgaver.
På grund af arbejdets struktur kan der ikke på forhånd skemalægges  

 bestemte timer eller dage til supervision.
Både praktikant og praktikvejleder  

 har et ansvar for at følge intentionerne om vejledning og supervision op.
 Det tilstræbes, at praktikanterne som et led i uddannelsen får lejlighed  

 til at besøge andre tjenestesteder inden for kriminalforsorgen.
III.
ARBEJDSPLAN.
 Praktikinstitutionen fastlægger i samråd med højskolen/universitetscentret  

 og praktikanten en arbejdsplan for hver praktikant indeholdende mindst  

 angivelse af:
 Aftalen underskrives af praktikant, praktikvejleder og en repræsentant for  

 højskolen/universitetscentret ved praktikperiodens påbegyndelse.
IV.
PRAKTIKANTENS PLIGTER.
Praktikanten har principielt samme pligter over for praktikinstitutionen  

 som ansatte medarbejdere, herunder vedrørende tavshedspligt, arbejdstid  

 (deltagelse i aftenvagter og akutte udrykninger), regler om meddelelse m.v.  

 ved sygdom og andet fravær.
De udfører arbejdsopgaverne under vejledning af  

 ansvarlige medarbejdere.
Der kan ikke i øvrigt pålægges praktikanterne  

 opgaver, der kræver en fast medarbejders selvstændige ansvar og  

 beslutningskompetence.
V.
PRAKTIKINSTITUTIONENS PLIGTER.
VI.
AFTALER.
 Den enkelte praktikinstitution afgør selv, om den vil indgå permanente  

 eller enkeltstående praktikaftaler.
 Med Roskilde universitetscenter kan der på grund af centrets særlige  

 struktur (kortere praktiktid m.v.) indgås særskilte aftaler, der ikke  

 væsentligt må afvige fra nærværende normalaftale.
 VII.
Nærværende aftaler gælder for alle praktikinstitutioner under  

 kriminalforsorgen.
Lokale aftaler, der ikke strider mod ovenstående, kan  

 indgås efter behov.
