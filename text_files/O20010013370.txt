Resumé  



  

 Et ægtepar bad om indsigt i Wambergudvalgets mødereferater.
Udvalget afslog  

 begæringen, og ægteparret klagede til Justitsministeriet.
Sagen kom i  

 Justitsministeriet til at dreje sig om ministeriets kompetence over for  

 Wambergudvalget.
Ombudsmanden videresendte i flere tilfælde breve fra ægteparret  

 om Justitsministeriets sagsbehandlingstid til besvarelse i ministeriet og  

 satte  

 senere en nærmere undersøgelse af Justitsministeriets sagsbehandlingstid i  

 gang.
Ministeriet afsluttede sin behandling af sagen samtidig med at  

 ministeriet afgav udtalelse til ombudsmanden om sagsbehandlingstiden.
Sagen  

 havde på dette tidspunkt været behandlet i ministeriet i mere end to år.
Som sagen forelå oplyst for ombudsmanden, udgjorde et notat fra  

 ministeriets lovafdeling grundlaget for ministeriets afgørelse.
Ombudsmanden  

 kritiserede at der gik over et halvt år fra lovafdelingen havde skrevet  

 notatet,  

 og til ministeriet traf afgørelse.
Ombudsmanden mente endvidere at det var meget beklageligt at  

 Justitsministeriet ikke i fornødent omfang havde underrettet klagerne om  

 hvorfor sagen trak ud.
Forholdet var det at Justitsministeriet ikke i noget  

 tilfælde  

 overholdt de frister for behandlingen af sagen som ministeriet selv i syv  

 tilfælde oplyste til ægteparret  eller på eget initiativ fulgte de  

 overtrådte  

 frister op med nye frister.
Ombudsmanden henviste til at angivelsen af en  

 frist  

 for sagens færdigbehandling ikke giver nogen mening medmindre fristen  

 overholdes eller myndigheden selv på det tidspunkt da det må forudses at  

 tidsplanen ikke kan holdes, følger den overtrådte frist op med en ny frist.
 Ombudsmanden mente endelig at det var meget beklageligt at  

 Justitsministeriet under sagens behandling i fire tilfælde ikke havde  

 besvaret  

 ægteparrets rykkere.
 På trods af den meget mangelfulde sagsbehandling i den  

 foreliggende sag mente ombudsmanden ikke der var grundlag for at starte en  

 generel undersøgelse af det pågældende kontors sagsbehandling(stider).  

 Ombudsmanden gik ud fra at der var tale om et enkeltstående tilfælde af så  

 mangelfuld sagsbehandling, og at forløbet af den foreliggende sag gav  

 ministeriet anledning til at overveje om der var behov for en opstramning af  

 sagsbehandlingsrutiner mv. i det pågældende kontor.  

 (J.nr. 2001-1626-600).
 Justitsministeriets sagsbehandlingstid i aktindsigtssag og  

 ministeriets manglende overholdelse af egne frister mv.
Et ægtepar klagede til mig  

 over Wambergudvalgets afslag i brev af 31. marts 1999 på ægteparrets begæring  

 om aktindsigt i udvalgets mødereferater.
Jeg oversendte den 18. juni 1999  

 klagen til Justitsministeriet som en anmodning fra ægteparret om  

 Justitsministeriets stillingtagen.
Jeg henviste i den forbindelse til at  

 Wambergudvalget er nedsat af justitsministeren.
Den 29. maj 2000, den 2.  

 november 2000 og den 1. marts 2001 videresendte jeg klager fra ægteparret til  

 mig over Justitsministeriets sagsbehandlingstid til ministeriet som  

 anmodninger  

 fra ægteparret om at klagesagens behandling blev fremskyndet.
Jeg meddelte  

 samtidig Justitsministeriet  

 at jeg gik ud  

 fra at ministeriet  medmindre sagen var tæt på at blive afsluttet  

  ville  

 oplyse ægteparret om hvor langt sagen var kommet, og så vidt muligt om  

 hvornår  

 den kunne ventes afsluttet.
 I brev af 1. maj 2001  

 klagede ægteparret igen til mig over hvad parret betegnede som  

 Justitsministeriets forhaling af sagen. Ægteparret henviste i brevet til at  

 de  

 frister for færdigbehandling af sagen som havde udgjort Justitsministeriets  

 reaktion på oversendelserne herfra til ministeriet, ikke var overholdt.  

 Ægteparret henviste endvidere til at parrets rykker i et brev af 17. april  

 2001  

  som parret havde sendt efter udløbet af Justitsministeriets seneste  

 frist for  

 afslutningen af klagesagen  ikke var blevet besvaret.
Jeg bad den 10. maj 2001  

 Justitsministeriet om en udtalelse i anledning af ægteparrets klage til mig  

 over ministeriets sagsbehandlingstid.
Jeg bad endvidere om en datoliste over  

 de  

 foretagne ekspeditioner med angivelse af i hvilket omfang parret havde  

 modtaget  

 underretning i overensstemmelse med Justitsministeriets vejledning om  

 forvaltningsloven, punkt 206 og 207, om underretning af den der er part i  

 sagen  

 når sagsbehandlingen trækker ud.
Jeg bad herudover Justitsministeriet om at  

 angive i hvilket omfang ægteparrets rykkere var blevet besvaret, jf.  

 vejledningens  

 punkt 208. Med dette sidste punkt sigtede jeg (især) til det som ægteparret  

 havde oplyst i klagen til mig om ministeriets manglende reaktion på parrets  

 rykker i brev af 17. april 2001. Jeg bad endvidere om udlån af sagens akter.
 Den 5. juli 2001 skrev ægteparret  

 igen til mig idet parret henviste til at heller ikke Justitsministeriets  

 seneste frist (udgangen af juni måned) var blevet overholdt af ministeriet.
 Den 10. juli 2001 sendte  

 Justitsministeriet mig det ønskede materiale.
 I udtalelsen af denne dato  

 anførte Justitsministeriet for så vidt angår ministeriets sagsbehandlingstid,  

 følgende:
I den anledning [mit brev  

 af 10. maj 2001; min bemærkning] vedlægges kopi af Justitsministeriets  

 endelige  

 besvarelse af dags dato til [ægteparret].
Som det fremgår heraf, beklager  

 Justitsministeriet den meget lange sagsbehandlingstid, der i det væsentligste  

 har beroet på principielle overvejelser, ligesom ministeriet over for  

[ægteparret] har beklaget, at de ikke i fornødent omfang under sagens  

 ekspedition er blevet behørigt informeret om, hvorpå sagen har beroet, og  

 hvornår ministeriet forventede at kunne træffe afgørelse i sagen.
Justitsministeriet kan  

 henholde sig hertil. Ombudsmandens udtalelse Genstanden for min undersøgelse er Justitsministeriets  

 sagsbehandlingstid forud for ministeriets færdigbehandling den 10. juli 2001  

 af Deres klage over Wambergudvalgets afslag på aktindsigt og ministeriets  

 overholdelse i den forbindelse af ministeriets egne retningslinier i  

 vejledningen til forvaltningsloven (1986). Min undersøgelse omfatter således  

 ikke en stillingtagen til sagens realitet (Wambergudvalgets afgørelse af 31.  

 marts 1999) eller Justitsministeriets kompetenceafgørelse (ministeriets  

 afgørelse af 10. juli 2001). Jeg har den 30. juli 2001 modtaget Deres brev af  

 25. juli 2001 med en klage over disse to afgørelser og har oprettet en  

 (særskilt) sag i den anledning (mit j.nr. 2001-2620-601 BG). De vil modtage  

 særskilt svar herpå.
1. Justitsministeriets sagsbehandlingstid Wambergudvalget traf den 31. marts 1999 afgørelse vedrørende Deres anmodning  

 om aktindsigt i udvalgets  

 mødereferater, og Justitsministeriet modtog den 21. juni 1999 Deres klage  

 over  

 udvalgets afgørelse.
Justitsministeriet afsluttede den 10. juli 2001 sagens  

 behandling (idet ministeriet ikke anså sig for kompetent til at tage stilling  

 til sagens realitet).
Ministeriet har over for Dem  

 beklaget den meget lange sagsbehandlingstid som ifølge ministeriet i det  

 væsentligste har beroet på principielle overvejelser.
Den samlede  

 sagsbehandlingstid i Justitsministeriet udgør, som det fremgår, mere end to  

 år.  

 Jeg er enig i at ministeriets sagsbehandlingstid har været meget lang.
Det fremgår af sagens akter  

 at der løbende har været ekspeditioner i sagen.
De ekspeditioner som har  

 været  

 foretaget udadtil, har imidlertid næsten udelukkende bestået i besvarelse af  

 yderligere begæringer fra Dem om aktindsigt i dokumenter i den aktuelle sag  

 og  

 i andre sager med tilknytning til Wambergudvalget.
Justitsministeriet ses  

 f.eks. ikke at have indhentet materiale fra andre myndigheder til brug for  

 ministeriets principielle overvejelser.
Som Justitsministeriet har forelagt  

 sagen for mig, er grundlaget for den kompetenceafgørelse hvormed ministeriet  

 afsluttede sin behandling af sagen (ministeriets kompetence i forhold til  

 Wambergudvalget), et notat fra Justitsministeriets lovafdeling.
Notatet er  

 dateret den 7. december 2000.
 Jeg finder det meget  

 kritisabelt at ministeriet først den 10. juli 2001 afsluttede sagen og ikke  

  i  

 det mindste  i løbet af januar måned 2001 således som ministeriet havde  

 stillet Dem i udsigt i brevet af 20. november 2000. Jeg henviser i den  

 forbindelse tillige til at denne type af sager (aktindsigtssager) bør  

 prioriteres forud for andre sager.
 Jeg har samtidig hermed  

 gjort Justitsministeriet bekendt med min opfattelse, men foretager mig ikke  

 mere i anledning af Deres klage over den tid som Justitsministeriet har brugt  

 til sagens behandling.
2. Justitsministeriets sagsbehandling i tilknytning til  

 sagsbehandlingstiden I Justitsministeriets  

 vejledning om forvaltningsloven (1986) er anført følgende om  

 forvaltningsmyndighedens pligter når sagsbehandlingstiden trækker ud:
 206.  

  

 Hvis en  

 forvaltningsmyndighed som følge af sagens karakter eller den almindelige  

 sagsbehandlingstid for den pågældende myndighed ikke kan træffe afgørelse  

 inden  

 kortere tid efter sagens modtagelse, bør myndigheden give den, der er part i  

 sagen, underretning om, hvorpå sagen beror og så vidt muligt oplysning om,  

 hvornår myndigheden regner med, at afgørelsen kan foreligge.
 207.  

  

 Myndigheden bør  

 endvidere give den, der er part i sagen, underretning, når behandlingen af  

 den  

 konkrete sag på grund af særlige omstændigheder vil tage længere tid end  

 sædvanligt.
208.  

  

 Rykkerskrivelser fra den, der er part i sagen, og som er  

 rimeligt begrundet i sagsbehandlingstiden, bør i almindelighed besvares med  

 det  

 samme.
Besvarelsen bør indeholde oplysning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge.
 2.1. Justitsministeriets underretning til Dem om hvad sagen beroede på Justitsministeriet har over  

 for Dem og i udtalelsen til mig beklaget at De ikke i fornødent omfang er  

 blevet behørigt orienteret om hvad sagen har beroet på.
Justitsministeriet  

 har  

 i sit brev af 14. februar 2000 oplyst Dem om at sagen beroede på principielle  

 overvejelser om ministeriets kompetence i forhold til Wambergudvalget.
De har  

 i  

 efterfølgende breve af 17. februar, 3. april og 6. oktober 2000 på forskellig  

 måde søgt denne oplysning uddybet, dog uden resultat.
 Jeg finder det meget  

 beklageligt at Justitsministeriet ikke i fornødent omfang har orienteret Dem  

 om  

 hvad sagens behandling beroede på.
2.2. Justitsministeriets orientering af Dem om den forventede  

 sagsbehandlingstid Justitsministeriet har over  

 for Dem og i udtalelsen til mig beklaget at De ikke i fornødent omfang er  

 blevet behørigt orienteret om hvornår ministeriet forventede at kunne træffe  

 afgørelse i sagen.
Justitsministeriet har den 21. september 1999 (inden  

 for 4  

 uger), 1. november 1999 (må forventes at kunne medgå endnu 8  

 uger),  

 3. januar 2000 (inden udgangen af februar  

 måned), 14. juni 2000 (i løbet af september måned 2000),  

 20. november 2000  

 (i løbet af januar 2001), 7. marts 2001 (inden 4  

 uger) og  efter at jeg  

 den 10. maj 2001 havde indledt min undersøgelse af ministeriets  

 sagsbehandlingstid  den 31. maj 2001 (inden udgangen af  

 juni) oplyst Dem om  

 hvornår ministeriet forventede at klagesagen var færdigbehandlet.
De har  

 således med jævne mellemrum modtaget oplysninger om hvornår  

 Justitsministeriet  

 forventede at kunne færdigbehandle sagen.
Jeg er således ikke enig med  

 Justitsministeriet i at De ikke i fornødent omfang har modtaget behørig  

 underretning om den forventede sagsbehandlingstid.
Forholdet er det at ingen  

 af  

 de frister for Justitsministeriets afsluttende behandling af sagen som  

 ministeriet selv har angivet over for Dem, har været overholdt af ministeriet  

   

 heller ikke den i brev af 31. maj 2001 senest angivne frist (inden udgangen  

 af  

 juni).
At Justitsministeriet ikke  

 har overholdt nogen af de angivne frister, må anses for meget kritisabelt  

   

 også antallet af meddelte frister taget i betragtning (syv). Jeg henviser i  

 den  

 forbindelse til at fastsættelsen af en frist for sagens færdigbehandling ikke  

 giver mening medmindre fristen overholdes, eller dog på det tidspunkt da det  

 må  

 forudses at fristen ikke kan overholdes, på myndighedens eget initiativ  

 følges  

 op af en ny frist.
Justitsministeriet har ikke i noget tilfælde fulgt ikke  

 iagttagede frister op  ved selv at oplyse Dem om at den tidligere  

 meddelte  

 frist desværre ikke kunne overholdes  og meddelt en ny frist.
2.3. Justitsministeriets besvarelse af Deres rykkere I Deres klage til mig af 1.  

 maj 2001 har De udtrykkeligt henvist til ministeriets manglende besvarelse af  

 Deres rykker af 17. april 2001.
At Justitsministeriet ikke  

 besvarede Deres rykker i brev af 17. april 2001 i overensstemmelse med  

 ministeriets egen vejledning, punkt 208  og andre af de rykkere som De  

 har  

 sendt ministeriet under sagens forløb, herunder Deres breve af 6. marts 2000,  

 6. oktober 2000 og 5. februar 2001  finder jeg meget beklageligt.
Jeg  

 henviser  

 til at Justitsministeriet i brevet af 31. maj 2001 med henvisning til Deres  

 rykker i brev af 17. april 2001 har beklaget denne fejl.
 Jeg har samtidig hermed gjort  

 Justitsministeriet bekendt med min opfattelse af de ovenstående tre punkter  

 (pkt. 2.1, 2.2 og 2.3), men foretager mig i øvrigt ikke mere i anledning af  

 Deres klage i brev af 1. maj 2001.
