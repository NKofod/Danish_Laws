(Til samtlige kommunalbestyrelser) Cirkulærets formål og indhold På baggrund af betænkning nr. 1193 om virksomhedernes miljøtilsyn (VMT) og  

 arbejdet i VMT-udvalget er der udarbejdet en aftale om et udbygget samarbejde  

 mellem de indre og ydre miljømyndigheder.
 Det udbyggede samarbejde omfatter både de centrale og decentrale indre og  

 ydre miljømyndigheder.
 På det centrale niveau skal samarbejdet udbygges ved koordinering af  

 planer, regler og indsatser/kampagner.
 På decentralt niveau skal samarbejdet udbygges ved at sikre enkel og  

 effektiv sagsbehandling samt fælles indsatser/kampagner og tilsyn.
Dette cirkulære har til formål at sikre en forenkling for virksomhederne  

 ved en koordination af de to systemers tilsyn og en effektivisering af  

 tilsynet ved at tilsynsmyndighederne får adgang til hinandens data.
Endvidere  

 skal cirkulæret sikre bedre udnyttelse af de forhåndenværende ressourcer ved  

 en hensigtsmæssig arbejdsfordeling de to systemer imellem, således at  

 dobbeltarbejde undgås.
 Cirkulæret omhandler samarbejdet mellem kommunerne og  

 arbejdstilsynskredsene om tilsynsvirksomhed og virksomhedsregistrering.
 Cirkulæret udstedes med hjemmel i § 56 i lov om miljøbeskyttelse  

 (Miljøministeriets lovbekendtgørelse nr. 68 af 24. januar 1989).
Tilsynsvirksomhed Kommunalbestyrelsen oplyser om forhold, der umiddelbart vurderes at have  

 betydning for kredsen, f.eks. miljøtekniske beskrivelser af produktionsanlæg,  

 forbrug af stoffer og materialer, påbud og forbud.
 Kommunalbestyrelsen tilsender kredsen kopi af tilsynsrapporter for tilsyn  

 på virksomheder med fælles berøringsflader, hvor der har været grundlag for  

 påtale, henstilling eller lignende, eller hvor miljømyndigheden umiddelbart  

 vurderer, at der er forhold, der vil medføre påtale fra kredsens side.  

 Endvidere underretter kommunalbestyrelsen kredsen om forhold, der må formodes  

 at stride mod arbejdsmiljøloven.
 Kommunalbestyrelsen inddrager kredsen i sagsbehandling, såfremt der  

 fastsættes vilkår til en virksomhed, som antages at have indflydelse på  

 kredsens område.
Kommunalbestyrelsen kan yde vejledning på kredsens vegne på områder, hvor  

 tilsynsarbejdet vedrører de samme forhold, f.eks. støj og kemi.
Kredsen  

 underrettes efterfølgende herom.
 Herudover bør kommunalbestyrelsen tilstræbe, at der sker en koordination  

 af tilsynsbesøg på virksomheder med fælles berøringsflader for bl.a. at undgå  

 modsatrettede påbud, og af lokale kampagner og undersøgelser, hvor det af de  

 udarbejdede handlingsplaner, tilsynsberetninger og kontrakter fremgår, at der  

 er sammenfald.
 Kommunalbestyrelsens samarbejde med kredsen bør i øvrigt udbygges inden  

 for de områder, hvor det er relevant og hensigtsmæssigt.
Virksomhedsregistrering Udveksling af relevante oplysninger og informationer skal ske, hvor det er  

 muligt.
Det vil bl.a. betyde, at der er større mulighed for at koordinere  

 tilsyn, påbud og lignende.
Redegørelse Kommunalbestyrelsen skal som en del af kommunalbestyrelsens  

 tilsynsberetning, jf.
Miljøministeriets bekendtgørelse nr. 788 af 21.  

 november 1986, redegøre for, hvorledes samarbejdet med kredsen er forløbet.
Ikrafttrædelse Dette cirkulære træder i kraft den 1. januar 1991.
