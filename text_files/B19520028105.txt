I medfør af § 28 i lov nr. 140 af 7. maj 1937 om naturfredning bestemmer  

 statsministeriet efter indstilling af naturfredningsrådet, at den gamle  

 bøgebevoksning i afdeling 361 og 366 (»Knagerne«) af Silkeborg  

 Vesterskov under Silkeborg statsskovdistrikt fremtidig skal være uden for  

 forstmæssig drift, således at hugst og kultur skal godkendes af  

 naturfredningsrådet.
Statsskovvæsenet kan dog fjerne syge træer og vindfælder  

 samt ganske undtagelsesvis enkelte træer, hvis fjernelse er strengt nødvendig  

 af hensyn til vejanlæg, grøftegravning og andre tekniske grunde.
Meddelelse  

 herom vil være at tilsende naturfredningsrådet, så vidt muligt forinden  

 hugsten finder sted.
 Overtrædelse af nærværende bekendtgørelse straffes i overensstemmelse med  

 § 34 i lov nr. 140 af 7. maj 1937 med bøder.
 Samtidig ophæves den ved justitsministeriets bekendtgørelse af 16. marts  

 1921 fastsatte fredning af afdeling 376.
 Statsministeriet, den 18. juli 1952.
 Ole Bjørn Kraft.
