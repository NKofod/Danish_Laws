Sundhedsstyrelsen udsendte d. 22. august 1985 en meddelelse om, at  

 EF-direktiv 83/570/EØF samt rådets henstilling 83/571/EØF trådte i kraft pr.  

 1. november 1985. Sundhedsstyrelsen oplyste endvidere, at der på et senere  

 tidspunkt fra EF ville fremkomme mere udførlige vejlidninger om den nye  

 ansøgningsprocedure.
Disse vejledninger ville blive udarbejdet efter  

 drøftelse i EF's udvalg for farmaceutiske specialiteter (»CPMP«).
 Da den tekniske færdiggørelse af vejledningerne har trukket i langdrag,  

 finder sundhedsstyrelsen det ikke hensigtsmæssigt at udsætte yderligere  

 information om de emner, sundhedsstyrelsen mener, der er behov for at belyse  

 nærmere:
REGISTRERINGSVEJLEDNINGER.
Der er tale om EF-vejledninger, udarbejdet på  

 grundlag af de gældende EF-lægemiddeldirektiver.
Det er overfor  

 sundhedsstyrelsen oplyst, at disse vejledninger vil foreligge om kort tid, og  

 at de vil kunne købes hos Schultz Forlag, Møntergade 21, 1116, København K..  

 Sundhedsstyrelsen har tidligere tilsendt industriens sammenslutninger en kopi  

 af udkast til disse vejledninger.
PRODUKTRESUMEER.
Kravet om produktresumeer findes i artikel 4a i direktiv  

 65/65/EØF som ændret ved direktiv 83/570/EØF.
Herudover findes der ingen  

 yderligere vejledning fra EF's side om opstilling og indhold af disse, idet  

 CPMP ønsker at indhøste erfaringer indenfor EF, inden der opstilles en  

 endelig vejledning.
I denne situation har sundhedsstyrelsen fundet det  

 hensigtsmæssigt at udsende vedlagte nationale vejeldning.
Den må betragtes  

 som foreløbig, indtil større erfaring med udarbejdelse af produktresumeer er  

 opnået.
Sundhedsstyrelsen modtager af denne årsag kommentarer til  

 vejledningen.
Fra 1. juli 1986 vil sundhedsstyrelsen kræve, at alle ansøgninger om  

 registrering af farmaceutiske specialiteter skal indeholde et forslag til  

 produktresumee, udarbejdet efter denne foreløbige vejledning.
Forslaget vil  

 blive behandlet sammen med ansøgningen.
 For registrerede farmaceutiske specialiteter vil sundhedsstyrelsen senere  

 anmode firmaerne om fremsendelse af forslag til produktresumeer.
MARKEDSFØRINGSTILLADELSER.
Det af sundhedsstyrelsen godkendte  

 produktresumee skal i henhold til artikel 4b i direktiv 65/65/EØF meddeles  

 ansøgeren i forbindelse med udstedelsen af en markedsføringstilladelse  

 (registreringsskrivelse) Det godkendte produktresumee vil således være knyttet til  

 markedsføringstilladelsen og vil bl.a. indeholde betingelser eller vilkår,  

 der er fastsat af sundhedsstyrelsen i forbindelse med godkendelsen.
Sundhedsstyrelsen agter iøvrigt at forlade den hidtidige praksis, hvor der  

 udstedes en registreringsskrivelse indeholdende en eller flere vilkår, der  

 skal være opfyldt, før den farmaceutiske specialitet kan optages i taksten og  

 dermed markedsføres.
I stedet vil man i sådanne tilfælde formelt meddele  

 afslag på ansøgninger, men tilføje at sundhedsstyrelsen er sindet at  

 godkende, såfremt nærmere angivne spørgsmål bliver fyldestgørende  

 dokumenteret.
Sundhedsstyrelsen vil i alle tilfælde fortsat orientere ansøgeren om de  

 oplysninger, der savnes før en markedsføringstilladelse kan udstedes, og til  

 orientering vil der blive vedlagt de godkendte dele af produktresumeet.
Der  

 vil ikke ske nogen ændring i behandlingsproceduren i sundhedsstyrelsen af  

 firmaernes besvarelse af disse spørgsmål sammenlignet med den nuværende  

 behandling af spørgsmål, der skal være afklaret inden markedsføringen.
NUMMERING AF MARKEDSFØRINGSTILLADELSER.
I direktiv 65/65/EØF opereres der  

 med et nummer for hver udstedet markedsføringstilladelse.
Sundhedsstyrelsen  

 har hidtil benyttet et D.sp.nr., der omfatter alle lægemiddelformer og  

 styrker af en bestemt farmaceutisk specialitet.
Til brug ved udstedelsen af  

 markedsføringstilladelser er dette nummer for uspecifikt, og  

 sundhedsstyrelsen vil derfor indføre en ny praksis, hvor ansøgningsnummeret,  

 som andøgeren får oplyst i kvitteringen for ansøgningens modtagelse, også vil  

 blive anvendt til nummering af markedsføringstilladelser.
Den ændrede praksis for markedsføringstilladelser og for disses nummering  

 vil blive gennemført successivt.
Indtil videre vil sundhedsstyrelsen ved  

 udstedelse af markedsføringstilladelser benytte såvel den nye nummering som  

 det nu anvendte D.sp.nr..
 SUNDHEDSSTYRELSEN, DEN 12. MAJ 1986.
 P.D.V.
Jens Overø BILAG FORELØBIG VEJLEDNING VEDRØRENDE UDARBEJDELSE AF PRODUKTRESUMEER (PRS) FOR  

 FARMACEUTISKE SPECIALITETER.
(Jvf.
EF-direktiv 83/570/EØF af 26. oktober 83 om ændring af direktiv  

 65/65/EØF, 75/318/EØF og 75/319/EØF) I henhold til en ny artikel 4 a i direktiv 65/65/EØF skal alle ansøgninger  

 om registrering af farmaceutiske specialiteter indeholde et forslag til et  

 produktresumee (PRS), som sundhedsstyrelsen skal vurdere sammen med  

 ansøgningen.
Det af sundhedsstyrelsen godkendte PRS skal indgå som bilag til  

 markedsføringstilladelsen.
I henhold til artikel 4 i direktiv 83/570/EØF skal  

 der inden maj 1990 ligeledes være godkendt PRS for alle tidligere godkendte  

 farmaceutiske specialiteter.
Der skal udarbejdes et PRS for hver lægemiddelform af en farmaceutisk  

 specialitet.
Hvis der er styrker indenfor samme lægemiddelform, som har  

 forskellige indikationer, skal der udarbejdes et PRS for hver styrke.  

 Nummeringen af de enkelte punkter i PRS skal overholdes.
Der skal anføres  

 oplysninger under hvert punkt.
Dette kan dog være: Oplysninger/erfaring  

 savnes eller skønnes irrelevant.
GENNEMGANG AF DE ENKELTE PUNKTER I PRODUKTRESUMEET 0.0 D.SP.NR.
Ved godkendelse af nye farmaceutiske specialiteter anføres  

 D.sp.nr., evt. markedsføringsnummer af sundhedsstyrelsen.
1.0 SPECIALITETENS NAVN 2.0 DEKLARATION Art og mængde af de aktive indholdsstoffer anføres.  

 Indholdsstoffer skal betegnes med INN-navn, hvis ikke andet er fastsat i DLS  

 (Danske Lægemiddelstandarder). Ellers anvendes følgende nomenklatursystemer i  

 nævnte rækkefølge: BAN, USAN eller kemiske betegnelser.
I andre tilfælde kan  

 handelsnavnene benyttes.
 3.0 LÆGEMIDDELFORM Lægemiddelformbetegnelsen fra DLS benyttes så vidt  

 muligt.
 4.0 TERAPEUTISK KLASSIFIKATION ATC-kode eller forslag hertil anføres.
5.0 KLINISKE OPLYSNINGER 5.1 INDIKATIONER Her anføres forslag til indikationer.
For registrerede  

 farmaceutiske specialiteter anføres den af sundhedsstyrelsen godkendte  

 indikation.
 5.2 KONTRAINDIKATIONER Her angives de vigtigste kontraindikationer.  

 F.eks.: Nyrearteriestenose, penicillinallergi eller graviditet.
 5.3 BIVIRKNINGER Hyppigst og alvorligste bivirkninger anføres.
5.4 SÆRLIGE FORSIGTIGHEDSREGLER VEDRØRENDE BRUGEN Her omtales vigtige  

 forhold, der primært har relation til selve behandlingen med det pågældende  

 præparat.
Informationsklausul vedrørende behandlingen vil skulle opføres  

 under dette punkt.
Her omtales endvidere specielle forhold vedrørende ældre  

 patienter samt patienter med lever- og nyrefunktionsmedsættelse, hvor dette  

 er relevant.
 5.5 GRAVIDITET Særlig advarsel under graviditet og laktation anføres.
5.6 INTERAKTIONER Her anføres klinisk betydningsfulde former for  

 interaktioner.
F.eks.: Tetracykliners interaktion med mælk, hvor absorptionen  

 nedsættes.
5.7 DOSERING Her anføres dosering samt evt. anvendelsesområde, om  

 nødvendigt for hver indikation til voksne samt eventuelt til børn eller  

 gamle.
Egnede infusionsvæsker til fortynding af infusionskoncentrater kan  

 anføres her.
 5.8 OVERDOSERING Forgiftningsdosis, symptomer, førstehjælp og antidot ved  

 overdosering af præparatet anføres.
5.9 SÆRLIGE ADVARSLER Her omtales særlige forhold, der har relation til  

 selve præparatet/præparattype/indholdsstoffer.
F.eks.: Benzylalkohol i  

 injektionsvæsker medfører, at præparatet ikke må gives til præmature.
Visse  

 næsedråber må ikke anvendes til børn under 2 år.
Visse lægemiddelstoffer må  

 ikke gives til børn, ældre eller patienter med lever- og nyreinsufficiens.
 5.10 TRAFIKFARLIGHED Hvis præparatet påvirker evnen til at føre  

 motorkøretøj samt betjene maskiner anføres: »Mærkes med  

 advarselstrekant« (jfr. § 3, stk. 2 pkt. i, i sundhedsstyrelsens  

 bekendtgørelse nr. 114 af 6. marts 1981 om forbrugerpakninger til  

 farmaceutiske specialiteter optaget i sundhedsstyrelsens  

 specialitetsregister).
 5.11 UDLEVERING Udleveringsgruppe A (evt. § 5 kopieringspligt eller § 11  

 afhængighedsskabende), B, H eller brgrænset udlevering til sygehuse anføres,  

 eller forslag hertil (jfr. § 38 i sundhedsstyrelsens bekendtgørelse nr. 510  

 af 19. november 1985 om rekvirering og udlevering af lægemidler).
6.0 FARMACEUTISKE OPLYSNINGER 6.1 UFORLIGELIGHEDER Mere betydningsfulde uforligeligheder anfæres.  

 (F.eks. infusionsvæsker der ikke må benyttes til fortynding af  

 infusionskoncentrater).
6.2 OPBEVARINGSTID Opbevaringstid for præparatet anføres.
For visse  

 præparater anføres desuden opbevaringstid for det brugsfærdige præparat  

 (f.eks. en injektionsvæske) som fremstilles umiddelbart inden brugen (ud fra  

 f.eks. en injektionssubstans). Endvidere anføres opbevaringstid efter anbrud  

 (øjendråber).
 6.3 SÆRLIGE OPBEVARINGSFORHOLD Her anføres f.eks. kold/sval opbevaring  

 eller opbevares beskyttet mod lyset.
 6.4 EMBALLAGE Her anføres om der er tale om f.eks.  

 tabletglas/blisterpakning, hætteglas/ampul eller øjendråbeflaske.
6.5 REGISTRERINGSINDEHAVER Her anføres navn og adresse for  

 registreringsindehaveren.
I tilfælde af at registreringsindehaveren ikke er  

 dansk, bør den danske repræsentant ligeledes anføres.
