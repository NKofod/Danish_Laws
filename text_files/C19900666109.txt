Udarbejdelse af ændringsforslag 1. Udkast til ændringsforslag til finanslovforslaget for 1991 må  

 være Finansministeriet i hænde senest mandag den 24. september 1990.  

 Finansudvalgets frist for ministeriernes afgivelse af ændringsforslag til  

 finanslovforslaget er fastsat til torsdag den 11. oktober 1990 kl. 12.00. Som  

 noget nyt fremsendes alle regeringens ændringsforslag til Finansudvalget af  

 finansministeren.
Ændringsforslagene udarbejdes efter de nye regler, der er fastsat i  

 Budgetvejledning 1989, og afleveres som udskrifter fra Statens Budgetsystem.  

 Der kan kun fremsættes et ændringsforslag pr. hovedkonto.
Finansministeriet  

 vil senere udsende meddelelse om fremgangsmåden ved udarbejdelse af  

 afsluttende ændringsforslag, herunder evt. trækning af tidligere fremsatte  

 ændringsforslag.
 Det bemærkes, at der i ændringsforslagenes tekstdel skal anføres en  

 kortfattet beskrivelse af forslaget, jfr. eksemplerne i Budgetvejledning  

 1989, bilag 9. Den hidtidige kategorisering og opdeling af det enkelte  

 ændringsforslag i flere transaktioner bortfalder.
De nye regler indebærer en række ændringer vedr. indrapporteringen til  

 Statens Budgetsystem.
Der henvises i den forbindelse til Budgetvejledning  

 1989, afsnit 42 samt til de rettelsesblade, der er udsendt fra Statens  

 Regnskabsdirektorat til Brugervejledningen vedr.
Statens Budgetsystem.
Der  

 anvendes henholdsvis typekode 10 samt statuskode 01 i forbindelse med  

 indrapporteringen af de ordinære ændringsforslag.
Som en yderligere ændring i forbindelse med den nye kontoplan skal  

 finansloven for 1991 udsendes i særskilte ministerbind indeholdende tekst og  

 reviderede anmærkninger.
Dette medfører, at anmærkningerne til  

 finanslovforslaget skal ajourføres for de vedtagne ændringsforslag.  

 Finansministeriet vil udsende en vejledning herom i september måned.
 For de konti, hvortil der i anmærkningerne til finanslovforslaget for 1991  

 er anført aktivitetsoversigter, skal der i anmærkningerne til ændringsforslag  

 ske en ajourføring af oplysningerne i oversigterne.
 Ajourføringen skal ske ved i ændringsforslagets anmærkninger at medtage en  

 oversigt indeholdende oplysninger for F-året og BO-årene for de punkter i  

 aktivitetsoversigten i finanslovforslagets anmærkninger, der berøres af  

 ændringsforslaget.
 Såfremt et ændringsforslag til en konto med aktivitetsoversigt ikke har  

 konsekvenser for oplysningerne i oversigten, skal dette anføres i  

 ændringsforslagets anmærkninger.
2. Totalrammeordningen indebærer, at ændringsforslagene må  

 udarbejdes inden for de beløbsmæssige rammer, der fremgår af det fremsatte  

 finanslovforslag.
Det understreges endvidere, at forøgelser af antallet af  

 årsværk i bevillingslønramme 35 og derover ikke kan forventes godkendt.
Totalrammeredegørelse II 3. Der udarbejdes totalrammeredegørelser (totalrammeredegørelse  

 II 1990), der ligeledes må være Finansministeriet i hænde senest mandag den  

 24. september.
 Totalrammeredegørelse II, der udarbejdes efter retningslinierne i  

 Budgetvejledning 1989, afsnit 23.5, tager sigte på:
4. Talmaterialet til totalrammeredegørelse II skal udskrives  

 direkte fra Statens Budgetsystem.
Finansministeriet udsender nærmere  

 retningslinier for indrapportering og udskrivning af talmaterialet til  

 totalrammeredegørelse II samtidig med nærværende cirkulære.
 5. I forbindelse med ordinære ÆF og TR2 skal der indkaldes en  

 særskilt redegørelse om ministeriernes indsats på lære- og  

 praktikpladsområdet, jf. finansministerens brev af 16. maj 1990. Der gives i  

 redegørelsen oplysninger om antallet af indgåede aftaler om lære- og  

 praktikpladser i 1987, antal indgåede aftaler i 1989 og 1990 samt for  

 resultatet af den ekstraordinære indsats i staten samt i de halvoffentlige  

 virksomheder i løbet af de sidste fire måneder.
