 I medfør af lov nr. 340 af 26. juni 1975 om foderstoffer og med henvisning  

 til Rådets direktiv af 17. december 1973 (74/63/EØF) om fastsættelse af  

 størsteindhold af uønskede stoffer og produkter i foderstoffer, som ændret  

 ved Rådets direktiv af 6. maj 1980 (80/502/EØF), fastsættes følgende:
§ 1.  I denne bekendtgørelse forstås ved »foderstoffer«: Organiske eller uorganiske stoffer, der er  

 ublandede eller optræder i blandinger med eller uden tilsætningsstoffer, og  

 som er bestemt til opfodring, ved »ublandede foderstoffer«: Foderstoffer, der uden  

 forarbejdning er bestemt til opfodring, dvs. vegetabilske og animalske  

 foderstoffer i naturlig tilstand, friske eller konserverede, biprodukter fra  

 de nævnte foderstoffers industrielle forarbejdning, samt uorganiske  

 foderstoffer, ved »foderblandinger«: Foderstoffer, der i blandinger med eller  

 uden tilsætningsstoffer er bestemt til opfodring, ved »fuldfoderblandinger«: Foderblandinger, som på grund af  

 deres sammensætning er tilstrækkelige til at dække et dyrs daglige behov, ved »tilskudsfoderblandinger«: Foderblandinger, som har et højt  

 indhold af visse stoffer, og som på grund af deres sammensætning kun sammen  

 med andre foderstoffer kan dække et dyrs daglige behov, ved »daglig ration«: Den samlede mængde foderstoffer med et  

 vandindhold på 12 pct., som gennemsnitligt er nødvendig daglig for et dyr af  

 en bestemt art, aldersgruppe og ydelse til at dække dets samlede behov, ved »råvarer«: Vegetabilske og animalske produkter i naturlig  

 stand, friske eller konserverede, biprodukter hidrørende fra disse produkters  

 industrielle forarbejdning, samt organiske og uorganiske stoffer med eller  

 uden tilsætningsstoffer, der er beregnet til fremstilling af foderblandinger.
 § 2.  Denne bekendtgørelse finder ikke anvendelse på  

 foderstoffer, for hvilke det er godtgjort, at de er bestemt til udførsel til  

 lande uden for Det europæiske økonomiske fællesskab, eller som transiteres på  

 gennemgående fragtbrev.
 Stk. 2.  Denne bekendtgørelse finder ikke anvendelse på  

 produkter, der er bestemt til fodring af fisk.
 § 3.  De i bilag 1 til denne bekendtgørelse anførte  

 uønskede stoffer og produkter må ikke forefindes i foderstoffer i større  

 mængder end fastsat i nævnte bilag.
Stk. 2.  Bestemmelsen i stk. 1 gælder ikke for  

 foderstoffer, der udelukkende er bestemt til på en foderstofvirksomhed at  

 sammenblandes med andre foderstoffer.
Det skal af etiketter, følgesedler  

 eller lignende fremgå, at foderstoffet er bestemt til dette formål.
§ 4.  Medmindre andet er fastsat i bilag 1, må  

 tilskudsfoderblandinger i den fortynding, som er foreskrevet for deres  

 anvendelse, ikke have større indhold af de i bilag 1 anførte stoffer og  

 produkter end det for fuldfoderblandinger fastsatte.
Er der ikke angivet  

 fortyndingsforskrift, gælder de for tilsvarende fuldfoderblandinger fastsatte  

 størsteindhold.
 § 5.  De i bilag 2 til denne bekendtgørelse anførte  

 råvarer må kun bringes i handelen, hvis indholdet af uønskede stoffer og  

 produkter ikke overstiger det i nævnte bilag fastsatte størsteindhold.
Stk. 2.  Hvis indholdet af det uønskede stof eller  

 produkt overstiger det størsteindhold, som i bilag 1 er fastsat for ublandede  

 foderstoffer, må råvaren kun bringes i handelen ledsaget af et dokument, der Stk. 3.  Hvis et importeret parti råvarer inden  

 ankomsten til dansk havn er fordelt mellem flere aftagere i henhold til  

 skriftlig kontrakt, er hver aftager for sin del af partiet ansvarlig for  

 overholdelse af bestemmelserne i stk. 1-2. Oplysning om sådanne  

 kontraktforhold skal ledsage de enkelte dele af råvarepartiet fra  

 udlosningsstedet til det endelige bestemmelsessted.
 § 6.  Overtrædelse af bestemmelserne i §§ 3, 4 og 5  

 straffes med bøde.
 § 7.  Denne bekendtgørelse træder i kraft den 15.  

 oktober 1984.
 Stk. 2.  Fra samme dato ophæves bekendtgørelse nr. 684  

 af 30. december 1975 om størsteindhold af uønskede stoffer og produkter i  

 foderstoffer, som ændret ved bekendtgørelser nr. 183 af 30. marts 1976, nr.  

 94 af 11. marts 1977, nr. 352 af 18. juli 1979 og nr. 539 af 15. november  

 1983.
