Muffeforbindelse til varmeisolerede ledningsrør fandtes ikke at  

 adskille sig væsentligt fra tidligere kendt teknik År 1993, den 3. december afsagde Patentankenævnet (Grønning-Nielsen, Hans Chr.
Thomsen, Herborg, Terndrup Pedersen, Ansgar Sørensen) følgende Den 20. juli 1982 indleverede klageren en ansøgning om patent på en  

 muffeforbindelse til varmeisolerede ledningsrør.
 »Muffeforbindelse til varmeisolerede ledningsrør, der består af et  

 medieførende inderrør, fortrinsvis af stål, et inderrøret omgivende  

 varmeisolerende lag af opskummet formstof, fortrinsvis polyurethan og et  

 yderrør af et formstof, ved hvilken forbindelse de af skumstof frie ender af  

 inderrørene af to rørstykker (tysk: »Rohrschusse«), der skal  

 forbindes med hinanden, er svejset til hinanden, og forbindelsesstedet er  

 dækket af en på yderrørenes ender liggende muffe, og det ringformede  

 mellemrum mellem inderrøret og muffen er opskummet, kendetegnet ved,  

 at det egentlige muffelegeme består af et med overlapning (8) over  

 forbindelsesstedet formet formstofbånd (1), og at formstofbåndet, såvel i  

 området af overlapningssømmen som i området af underlaget af yderrøret (7),  

 er svejset ved hjælp af et bånd, der kan opvarmes ad elektrisk vej.
 2.Muffeforbindelse ifølge krav 1, kendetegnet ved, at båndet (2),  

 der kan opvarmes ad elektrisk vej, i form af en mæander er indsmeltet (tysk:  

 »eingetempert«) i kantområdet af formstofbåndet (1)».
 Patentdirektoratet udtalte i skrivelse af 26. marts 1991:
 »Vi har ingen mulighed for at imødekomme Deres ansøgning, da det, De  

 søger patent på, ikke udviser den væsentlige adskillelse fra det, der var  

 kendt før ansøgningens indleveringsdag, der fordres ifølge patentlovens § 2.
 Man kender således fremgangsmåder til samling af præfabrikerede, såkaldte  

 kapperør, hvor man, i steder for som tidligere at bruge et mufferør til at  

 dække det nævnte mellemrum mellem yderrørenes ender, bruger et formet  

 formstofbånd, der danner et opslidset rør, og svejser det til yderrørene og  

 endvidere lukker slidsen ved svejsning.
 Et sådant arrangement er beskrevet i dansk patentansøgning nr. 5385/79,  

 der har været almindeligt tilgængelig siden 19 jun 1981.
Det, De har angivet i beskrivelse og krav, er i hovedsagen denne kendte  

 teknik.
Den virkning, man opnår, nemlig en helt tæt og forholdsvis  

 ukompliceret samling, er også den kendte.
Vi er opmærksomme på, at der er  

 detaljer ved Deres løsning, man ikke kan se i den nævnte danske  

 patentansøgning, såsom at svejsningerne er udført med bånd, der kan opvarmes  

 elektrisk, idet røret overlapper ved sin slids og ved de mod yderrørenes  

 ender.
 Imidlertid var svejsning med sådanne varmebånd allerede på ansøgningens  

 indleveringsdag så velkendt, se f.eks. de tyske fremlæggelsesskrifter nr.  

 1704318 og nr. 2015682, at brugen af denne teknik til netop de omhandlede  

 svejsninger efter vores mening ikke kan udgøre den nødvendige adskillelse fra  

 det kendte«.
 Klageren indleverede derefter ved skrivelse af 10. september 1991 følgende  

 nye krav:
 »1. Muffeforbindelse til varmeisolerede ledningsrør, der består af et  

 medieførende inderrør (5), fortrinsvis af stål, et inderrøret omgivende  

 varmeisolerende lag (6) af opskummet plast, fortrinsvis polyurethan, og et  

 yderlag (7) af plast, ved hvilken muffeforbindelse de af skumplast frie ender  

 af inderrørene af to rørstykker, der skal forbindes indbyrdes, er  

 sammensvejst, og forbindelsesstedet er dækket af en på yderrørenderne  

 liggende muffe, og det ringformede mellemrum mellem inderrøret (5) og muffen  

 er fyldt med skum, kendetegnet ved, at det egentlige muffelegeme  

 består af et med overlapning (8) over forbindelsesstedet formet plastbånd  

 (1), der både i området af overlapnings- sammenføjningen (8) og i området for  

 anlæg mod yderlaget (7) er svejst ved hjælp af et bånd (2), der kan opvarmes  

 ad elektrisk vej.
 2. Muffeforbindelse ifølge krav 1, kendetegnet ved, at båndet (2),  

 der kan opvarmes ad elektrisk vej, i mæanderform er indsmeltet i plastbåndets  

 (1) kantområde«.
 I skrivelsen anførte klageren bl.a.:
 »Det nye og ejendommelige ved muffeforbindelsen ifølge opfindelsen  

 er, at det egentlige muffelegeme, består af et med overlapning over  

 forbindelsesstedet formet plastbånd, der både i overlapningsområdet og i  

 området for anlæg mod yderlaget, er svejst ved hjælp af et bånd, der kan  

 opvarmes ad elektrisk vej.
 Derved kan der gives afkald på et forholdsvis dyrt mufferør, idet  

 muffelegemet kan fremstilles af et væsentligt billigere materiale.
Dansk patentansøgning nr. 5385/79 angår en fremgangsmåde til samling af  

 varmeisolerede ledningsrør.
En yderkappe er over isoleringslaget af det  

 varmeisolerede ledningsrør fjernet, og over forbindelsesstedet lægges et  

 opslidset formstofrør 10, således at formstofrøret sidder på isoleringslaget  

 og berører kapperørenderne.
Dette opslidsede rør 10 bliver nøjagtigt  

 tilpasset og danner, uden ændring af den ydre diameter af ledningsrøret, en  

 fortsættelse af yderkappen 6, når enderne af røret 10 er svejst til enderne  

 af yderkappen, og den langsgående slids 12 er svejst.
Dette syntes at være en  

 elegant teknik.
Der kan imidlertid opstå visse problemer.
For det første er  

 den svejseteknik, der skal anvendes, ikke helt færdigudviklet og fører, på  

 grund af store temperaturforskelle efter udlægning, til problemer.
Derudover  

 er det vanskeligt at svejse det underliggende sømområde af den perifere søm  

 nøjagtigt, og det forudsætter endvidere, at fugerne ved forbindelsesstederne  

 gøres dybere.
De hertil egnede svejsemetoder, varmkildesvejsning og  

 ekstrusionssvejsning, vil imidlertid ikke uden videre kunne anvendes i det  

 fri.
Et andet problem opstår, hvis de rørender, der skal forbindes, ikke er  

 helt runde.
I praksis er formstofkappen ofte en smule elliptisk.
Endvidere  

 kan yderdiameteren variere en smule.
Disse forhold kan bevirke, at den  

 langsgående slids af røret 10 ikke slutter, eller at formstofrøret ikke lader  

 sig tilpasse til den ovale form af yderkappen.
Af de nævnte årsager har denne  

 teknik ikke kunnet gennemføres.
Tysk fremlæggelsesskrift nr. 2.015.682 angår en rørforbindelse, hvor en  

 rørende af mindre diameter indføres i en rørende af udvidet diameter og  

 fastgøres til denne.
En muffeforbindelse over forbindelsesstedet er ikke  

 vist, og dette skrift synes således ikke at være nogen nyhedshindring.
Tysk fremlæggelseskrift nr. 1.704.318 angår en fremgangsmåde til  

 sammensvejsning af to rørender, hvoraf den ene indføres i den anden.
En  

 muffeforbindelse, der er lagt hen over forbindelsesstedet, er heller ikke  

 vist i dette tilfælde, og dette skrift synes således heller ikke at være  

 nogen nyhedshindring ...«.
 Direktoratet afslog ved skrivelse af 20. september 1991 ansøgningen med  

 følgende begrundelse:
 »Den beskrivelse med krav, De nu har indsendt, er bortset fra nogle  

 sproglige rettelser, uændret i forhold til den oprindelige af 20 jul 1982.
 De har således ikke taget hensyn til det materiale, vi har nævnt for Dem i  

 vort brev af 26 mar 1991, nemlig dansk patentansøgning nr. 5385/79 og de  

 tyske fremlæggelsesskrifter nr. 1.704.318 og nr. 2.015.682, idet kravene ikke  

 er søgt præciseret over for denne teknik, der heller ikke er omtalt i  

 beskrivelsen.
 Som vi nævnte i dette brev, omhandler den danske patentansøgning samling  

 af præfabrikerede såkaldte kapperør, hvor man fjerner et stykke af yderrøret  

 for at svejse inderrøret sammen, hvorefter man lukker det opståede mellemrum  

 mellem yderrørets ender og fylder det med isolationsmateriale.
 I stedet for at anvende et lukket rørstykke dertil, bruger man et  

 formstofbånd, der danner et opslidset rør, som man svejser fast til  

 yderrørets ender, hvorefter man lukker slidsen ved svejsning.
 Det, De angiver i kravene, afviger alene fra denne teknik ved, at Deres  

 opslidsede rør overlapper ved forbindelsesstederne, og at svejsningerne er  

 udført ved hjælp af elektrisk opvarmede varmebånd.
Vi mener stadig ikke, at disse afvigelser udgør den nødvendige væsentlige  

 adskillelse fra den kendte teknik.
Det må efter vores mening være nærliggende  

 at udføre overdækningen med overlap, hvis dimensionerne eller  

 tilpasningsvanskeligheder gør det hensigtsmæssigt, og man iøvrigt vil  

 acceptere de øgede ydre dimensioner.
Selve svejsemetoden var, som vi har  

 påvist, så kendt på ansøgningens indleveringsdag, at den må anses for at høre  

 til de muligheder en fagmand har at vælge mellem ved løsning af sådanne  

 opgaver«.
 Denne afgørelse har klageren ved skrivelse af 14. november 1991 indbragt  

 for Patentankenævnet.
 I skrivelse af 13. marts 1992 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling på grundlag af følgende nye krav:
 »1. Muffeforbindelse til varmisolerede ledningsrør, der består af et  

 medieførende inderrør (5), fortrinsvis af stål, et inderrør og et omgivende  

 varmeisolerende lag (6) af opskummet plast, fortrinsvis polyurethan, og et  

 yderrør (7) af plast, ved hvilken muffeforbindelse de af opskummet plast frie  

 ender af inderrørene af to rørstykker, der skal forbindes indbyrdes, er  

 sammensvejst, og forbindelsesstedet er dækket af en på yderrørenes ender  

 liggende muffe, og det ringformede mellemrum mellem de sammensvejsede  

 inderrør (5) og muffen er fyldt med skum, kendetegnet ved, at muffen  

 udføres af et over forbindelsesstedet formet plastbånd (1) med overlapning,  

 hvilket plastbånd i området af overlapningen (8) og i området for anlæg mod  

 yderrørene (7) er svejst ved hjælp af et bånd (2), der kan opvarmes ad  

 elektrisk vej.
 2. Muffeforbindelse ifølge krav 1, kendetegnet ved, at båndet (2),  

 der kan opvarmes ad elektrisk vej, i meanderform er indsmeltet i plastbåndets  

 (1) randområde«.
 subsidiært på grundlag af følgende krav:
 »Muffeforbindelse til varmeisolerede ledningsrør, der består af et  

 medieførende enderør (5), fortrinsvis af stål, et inderrøret omgivende  

 varmeisolerende lag (6) af opskummet plast, fortrinsvis polyurethan, og et  

 yderrør (7) af plast, ved hvilken muffeforbindelse de af opskummet plast frie  

 ender af inderrørene (5) af to rørstykker, der skal forbindes indbyrdes, er  

 sammensvejst, og forbindelsesstedet er dækket af en på yderrørenes ender  

 liggende muffe, og det ringformede mellemrum mellem de sammensvejsede  

 inderrør (5) og muffen er fyldt med skum, kendetegnet ved, at muffen  

 udføres af et over forbindelsesstedet formet plastbånd (1) med overlapning,  

 hvilket plastbånd i området af overlapningen (8) og i området for anlæg mod  

 yderrørene (7) er svejst ved hjælp af et bånd (2), der kan opvarmes ad  

 elektrisk vej, og som er indsmeltet i plastbåndets (1) randområde«.
 I ankebegrundelsen anførtes bl.a.:
»Det er nyt a) at muffen består af et over forbindelsesstedet formet plastbånd, b) at plastbåndet er formet med overlapning, c) at plastbåndet er svejst i overlapningsområdet og til yderkappen og d) at svejsninger er foretaget ved hjælp af et bånd, der kan opvarmes ad  

 elektrisk vej.
 Derved opnås en muffeforbindelse, der er tæt over en længere periode, især  

 over for grundvand, og som samtidigt løser eventuelle toleranceproblemer.
 Der er således både nyhed og teknisk effekt, og den tekniske effekt er  

 meget væsentlig.
Den modholdte danske patentansøgning nr. 5385/79 angår også en  

 muffeforbindelse til samling af varmeisolerede rør.
Ans. nr. 5385/79 viser  

 imidlertid ikke trækkene a) - d), og er således ikke nogen nyhedshindring.  

 Ansøgningen omtaler derimod, at der over forbindelsesstedet lægges et  

 opslidset rør af formstof eller plast, således at formstoffet sidder på  

 isoleringslaget og berører enderne af kapperørene.
Dette opslidsede rør skal  

 være nøjagtigt tilpasset og danne en fortsættelse af yderkapperne, når  

 enderne af formstofrøret er svejst til enderne af yderkapperne, og den  

 langsgående slids er svejst.
Ved denne sammenføjningsmetode kan der opstå  

 visse problemer.
Yderkappen af de rør, der skal sammensvejses, er ofte en  

 smule ovale, og yderdiameteren vil kunne variere en smule.
Derved kan man  

 risikere, at formstofrøret ikke lader sig tilpasse til den ovale form af  

 yderkappen.
Endvidere risikerer man, at den langsgående slids af røret ikke  

 slutter.
Af disse årsager er der risiko for utætheder.
Toleranceproblemer vil  

 således kunne bevirke, at den kendte muffeforbindelse ikke bliver tæt.
De øvrige modholdte skrifter, tysk fremlæggelsesskrift nr. 1.704.318 og  

 tysk fremlæggelsesskrift nr. 2.015.682 viser ikke trækkene a), b) og c), og  

 er således ikke nogen nyhedshindring.
De viser kun, at en svejsning kan  

 foretages ved hjælp af et bånd, der kan opvarmes ad elektrisk vej.
Til  

 opvarmning af de forholdsvis store flader, især i forbindelse med store rør,  

 bliver strømforbruget imidlertid forholdsvis stort.
 Til løsning af dette problem er ifølge opfindelsen båndet, der kan  

 opvarmes ad elektrisk vej, kun indsmeltet i plastbåndets randområde.
 Derved kan der også i forbindelse med store rør tilvejebringes en tæt  

 muffeforbindelse uden et uforholdsmæssigt stort strømforbrug«.
 Patentankenævnet har behandlet sagen på sit møde den 12. november 1993.
For klageren mødte civilingeniør Jørgen Siiger, der henholdt sig til og  

 uddybede de skriftlige indlæg.
Det blev fremhævet, at den strømbesparende  

 tekniske effekt reducerer området, der skal opvarmes.
Det oplystes endvidere,  

 at den tilsvarende svenske ansøgning havde ført til udstedelse af svensk  

 patent.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
L.
Herborg.
P.
Terndrup Pedersen.
Ansgar Sørensen.
