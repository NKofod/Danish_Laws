Resumé  



  

 Efter en inspektion af en virksomhed traf Det faglige Udvalg for Maskiner  

 og Værktøj afgørelse om at virksomheden kun kunne være praktiksted for én  

 maskinarbejderlærling.
Da virksomheden hidtil havde fungeret som praktiksted  

 for to lærlinge, klagede ejeren over afgørelsen til Ankenævnet vedrørende  

 Praktikvirksomheder.
 Ankenævnet fastholdt udvalgets afgørelse, og virksomheden klagede  

 til Ombudsmanden.
 Ombudsmanden havde ikke grundlag for at kritisere afgørelsen;  

 derimod mente han at afgørelserne fra udvalget og ankenævnet ikke levede op  

 til  

 begrundelseskravet i forvaltningslovens § 24. Der var ikke gjort nærmere rede  

 for hvilke hensyn myndighederne havde lagt vægt på, og hvilke faktiske  

 omstændigheder  

 der var udslagsgivende for vurderingen.
 Ombudsmanden udtalte sig også generelt om rækkevidden af det  

 særlige begrundelseskrav der var fastsat i den bekendtgørelse der regulerede  

 godkendelsessagerne. (J.nr. 1998-2483-713).
Godkendelse som lærlingeplads.
Begrundelse Den 26. august 1997  

 inspicerede Det faglige Udvalg for Maskiner og Værktøj (Metalindustriens  

 Lærlingeudvalg) As virksomhed med henblik på at vurdere  

 uddannelsesmulighederne for lærlinge inden for specialet maskinarbejder.
Det  

 fremgik af sagen at As virksomhed var godkendt som praktikplads for to  

 maskinarbejderlærlinge,  

 og at han fortsat ønskede godkendelse til dette.
Den 25. september 1997 traf  

 udvalget afgørelse om at As virksomhed nu kun kunne godkendes som  

 uddannelsessted  

 for én lærling til og med tredje skoleperiode i maskinuddannelsen under  

 betingelse  

 af at A indgik en kombinationsaftale med en anden virksomhed.
I brev af 4.  

 november 1997 fastholdt udvalget afgørelsen.
A klagede den 6. november  

 1997 til Ankenævnet vedrørende Praktikvirksomheder.
Ankenævnet bad den 8.  

 december 1997 om  

 As bemærkninger til  

 besigtigelsesrapporten.
 Den 4. februar 1998 pålagde  

 ankenævnet udvalget at foretage fornyet besigtigelse af virksomheden og  

 herefter foretage fornyet vurdering af virksomhedens egnethed som  

 uddannelsessted.
I brev af 23. marts 1998  

 godkendte Metalindustriens Lærlingeudvalg virksomheden som uddannelsessted  

 for  

 én elev uden betingelser.
Udvalget anførte bl.a.:
 Udvaget har efter et besøg  

 på virksomheden den 11. marts 1998 foretaget en vurdering af  

 uddannelsesmulighederne  

 i specialet maskinarbejder.
 Ved værkstedsundersøgelsen  

 blev også arbejdstegninger og arbejdsopgaver drøftet med virksomhedens  

 indehaver og en ansat faglært klejnsmed.
 Med henvisning hertil er det  

 udvalgets vurdering, at der ikke forekommer arbejdsopgaver i virksomheden i  

 et  

 omfang, der giver mulighed for at uddanne mere end 1 lærling ad gangen i  

 specialet maskinarbejder.
 Afgørende for beslutningen  

 har også været den manglende bredde og sværhedsgrad i virksomhedens  

 produktion  

 sammenholdt med arbejdsopgaver relevante for maskinarbejderlærlinge.
 Endvidere forekommer der er i  

 virksomheden ikke arbejdsopgaver, hvor der foretages CNC-bearbejdning.
 På baggrund af ovennævnte har  

 udvalget besluttet at godkende virksomheden til at uddanne 1 ad gangen i  

 specialet maskinarbejder.
 Udvalget opfordrer endvidere  

 virksomheden til at udstationere lærlingen i en anden virksomhed, der er  

 godkendt til at uddanne maskinarbejderlærlinge, med henblik på oplæring i  

 CNC-bearbejdning.
Såfremt der sker en ændring i  

 produktionen, der efter virksomhedens opfattelse giver anledning til  

 overvejelser om godkendelse til at uddanne flere maskinarbejderlærlinge ad  

 gangen, er udvalget parat til at aflægge et fornyet besøg for vurdering af  

 dette. Den 25. marts 1998 klagede A  

 over afgørelsen til Ankenævnet vedrørende Praktikvirksomheder som i brev af  

 28. maj 1998 fastholdt afgørelsen med følgende begrundelse:
 ...
 Klageren anfører i brevet af  

 25. marts 1998 bl.a.:
 1)  

 	  

 At virksomheden på  

 trods af udvalgets vurdering fortsat har mulighed for at uddanne 2 lærlinge.
 2)  

 	  

 At arbejdsopgaverne i  

 virksomheden har en rigelig bredde og sværhedsgrad.
 3)  

 	  

 At det ikke er et  

 krav i praktikuddannelsen, at der arbejdes med CNC-bearbejdning.
 4)  

 	  

 At det faglige udvalg  

 ikke har kunnet oplyse, hvilke specifikke ændringer, der skal foretages i  

 virksomheden for, at den kan godkendes som ønsket.
Klageren har tillige anført,  

 at det er anden gang, at den har en sag med Metalindustriens Lærlingeudvalg,  

 at  

 sager tager lang tid, samt at der er fejl i det materiale, som det faglige  

 udvalg baserer sine afgørelser på.
Klageren anfører tillige, at en af de  

 personer (H), der senest har besigtiget virksomheden, også har medvirket ved  

 en  

 tidligere besigtigelse.
 ...
 Ankenævnet har herefter lagt  

 de vurderinger til grund for sin afgørelse, der er angivet i det faglige  

 udvalgs afgørelse af 23. marts 1998 om omfanget m.v. af virksomhedens  

 produktion til grund for nævnets afgørelse.
 Nævnet finder herefter ikke  

 grundlag for at tilsidesætte den vurdering, som er foretaget af det faglige  

 udvalg.
Nævnet har ikke tillagt  

 virksomhedens skrivelse af 25. marts 1998 betydning, idet skrivelsen blot  

 indeholder virksomhedens egen egnethedsvurdering som uddannelsessted.
Der er  

 efter nævnets opfattelse ikke fremført oplysninger, der kan danne grundlag  

 for  

 en ændret vurdering af den nu givne godkendelse.
 Ankenævnet kan yderligere  

 oplyse, at nævnet ikke har tillagt det betydning i forbindelse med  

 afgørelsen,  

 at (H) også har deltaget i besigtigelsen den 11. marts 1998.
 Ankenævnet finder ikke, at  

 sagsbehandlingen har været urimelig lang, og selv om dette var tilfældet, vil  

 det ikke kunne udvirke den af klageren ønskede afgørelse.
Ankenævnet har truffet  

 følgende AFGØRELSE Ankenævnet finder ikke  

 grundlag for at tilsidesætte den af Det faglige udvalg for Maskiner og  

 Værktøj  

 trufne afgørelse om, at  

 (X) A/S (...)  

 kun kan godkendes som uddannelsessted for en maskinarbejderelev. A klagede til mig den 30.  

 juni 1998. Jeg oversendte sagen til ankenævnet den 13. juli 1998 som en  

 anmodning fra A om at ankenævnet udtrykkeligt tog stilling til om det faglige  

 udvalg havde levet op til kravene i § 5, stk. 4 og 5, i bek. nr. 26 af 15.  

 januar 1991.
 Ankenævnet svarede den 20.  

 august 1998. Af brevet fremgik:
 ...
 Årsagen til, at Ankenævnet  

 ikke har nogle bemærkninger til det faglige udvalgs begrundelse skyldes, at  

 begrundelsen fra det faglige udvalg efter nævnets opfattelse opfylder kravene  

 i  

 bekendtgørelsen.
Det faglige udvalg har levet  

 op til kravene i bekendtgørelsens par. 5, stk. 4 og 5, idet det faglige  

 udvalg  

 i sin afgørelse af 23. marts 1998 anfører, at der ikke forekommer  

 arbejdsopgaver i virksomheden i et omfang, der giver mulighed for at uddanne  

 mere end 1 lærling ad gangen i specialet maskinarbejder.
Virksomhedens  

 produktion kan således efter det oplyste ikke bære en godkendelse til  

 oplæring  

 af to elever.
 Til slut i det faglige  

 udvalgs afgørelse er da også anført, at såfremt der sker en ændring i  

 produktionen,  

 da kan en ny vurdering af virksomheden finde sted.
 Nævnet finder anledning til  

 at bemærke, at det, at en produktion i en virksomhed ikke er af en sådan  

 størrelse, at virksomheden kan godkendes til at uddanne x-antal elever, ikke  

 kan begrundes alene i en fikseret størrelsesangivelse, men må desuden bero på  

 en konkret vurdering af virksomhedens arbejdsopgaver og ordretilgang.
En henvisning til  

 bekendtgørelsen kunne have været anført i nævnets afgørelse af 28. maj 1998.  

 Som det fremgår af nævnets afgørelse, er der navnlig lagt vægt på  

 oplysningerne  

 om Deres virksomheds produktion, der henvises til afgørelsen af 28. maj 1998,  

 side 3, afsnit  

 5. A klagede på ny til mig den  

 27. august 1998. I sine klager til mig og under sagens behandling  

 gjorde A bl.a. gældende at han hidtil havde  

 været godkendt til to praktikpladser, at der ikke var sket sådanne ændringer  

 i  

 produktionen at han ikke fortsat var i stand til at beskæftige to elever, at  

 han ikke havde fået en tilstrækkelig begrundelse for hvorfor han pludselig  

 kun  

 kunne godkendes til én praktikplads, og at han ikke - i overensstemmelse med  

 §  

 5, stk. 4 og 5, i bek. nr. 26 af 15. januar 1991 - havde fået vejledning om  

 hvilke foranstaltninger han skulle gennemføre for at blive godkendt til to  

 pladser.
I brev af 30. september 1998  

 bad jeg Ankenævnet vedrørende Praktikvirksomheder om en udtalelse i anledning  

 af As klage.
Jeg bad navnlig ankenævnet om at gøre rede for om den  

 begrundelse  

 han havde fået, var tilstrækkelig.
 Ankenævnet henholdt sig i sin  

 udtalelse af 29. oktober 1998 til sin skrivelse af 20. august 1998 og  

 tilføjede:
 ...
Ad. 1. Klageren overser, at  

 spørgsmålet om antallet af elever ikke har sammenhæng med elevernes  

 skoleophold.
Der er tale om en vekseluddannelse, og elevdækningen  

 skal ikke  

 være sådan, at der konstant er elever i virksomheden.
Efter nævnets  

 opfattelse  

 er klageren mere fikseret på sin produktion, end på spørgsmålet om uddannelse  

 af elever.
Nævnet finder derfor synspunktet ganske irrelevant.
Ad. 2. Da sagen ikke drejer  

 sig om maskiner etc., der skal anskaffes, men om hvorvidt der er  

 arbejdsopgaver  

 i virksomheden i et sådant omfang, at en uddannelse kan finde sted, må  

 afgørelsen nødvendigvis baseres på en vurdering, jf.  

 erhvervsuddannelseslovens  

 § 46, stk. 1. Det er nævnets opfattelse, at der, når der er tale om  

 virksomhedens arbejdsopgaver, ikke kan gives et mere udtømmende svar end det,  

 der er givet.
Vi forstår ikke bestemmelsen i bkg. nr. 26. af 15. januar 1991  

 sådan,  

 at der skal kunne gives en begrundelse, der udtømmende gør op med, hvilke  

 ændringer der skal foretages for at kunne blive godkendt.
Dette ville i givet  

 fald betyde, at lovens skønsregel (vurdering) var sat under en regel.
 ...
Ad. 5. Nævnet forstår dette  

 punkt sådan, at det gøres gældende at (H) ikke burde have deltaget i den  

 seneste besigtigelse.
Vedr. dette spørgsmål henvises der til nævnets  

 afgørelse  

 af 28. maj 1998.
 Til klagerens sidste afsnit  

 om nævnets sammensætning skal vi henvise til erhvervsuddannelseslovens § 47,  

 hvori sammensætningen af ankenævnet er fastlagt.
... A sendte mig sine  

 bemærkninger til udtalelsen den 30. oktober 1998.
Den 1. februar 1999 meddelte  

 jeg ankenævnet at jeg på baggrund af en udtalelse fra Undervisningministeriet  

 af 19. november 1998 anså de faglige udvalg, herunder Metalindustriens  

 Lærlingeudvalg,  

 for at være omfattet af ombudsmandens kompetence.
Jeg oversendte sagen på ny  

 således at ankenævnet fik mulighed for at tage stilling til om det anførte  

 gav  

 ankenævnet anledning til yderligere bemærkninger.
Jeg bad om at ankenævnet  

 forinden indhentede en udtalelse fra Metalindustriens Lærlingeudvalg om  

 sagen.
 Metalindustriens  

 Lærlingeudvalg henholdt sig i brev af 1. marts 1999 til sin afgørelse af 23.  

 marts 1998. I brev af 26. marts 1999 udtalte udvalget supplerende:
 ...
 Udvalget er efterfølgende  

 blevet opmærksom på, at 4. afsnit i brevet (af 23. marts 1998; min  

 bemærkning)  

 måske kan give anledning til misforståelser.
 Afsnittet har følgende  

 ordlyd:
 Afgørende for beslutningen  

 har også været den manglende bredde og sværhedsgrad i virksomhedens  

 produktion  

 sammenholdt med arbejdsopgaver relevante for maskinarbejdere.
 Udvalget har ved besøget  

 aflagt den 11. marts 1998 vurderet, at det i særlig grad er mængden af brede  

 arbejdsopgaver med fornøden sværhedsgrad, der ikke har et sådant omfang, at  

 der  

 kan uddannes mere end 1 maskinarbejderlærling ad gangen.
 Vi skal henlede  

 opmærksomheden på at udvalget naturligvis er parat til endnu en gang at  

 foretage en vurdering af uddannelsesmulighederne hos (As virksomhed),  

 såfremt  

 der er behov for det.
... Ankenævnet udtalte i brev af  

 20. april 1999 følgende:
 ...
 Reglerne om begrundelse af et  

 fagligt udvalgs afslag på at godkende en virksomhed findes i bkg. nr. 26. af  

 15. januar 1991.
 ...
 Virksomheden er for tiden  

 godkendt til en elev.
 Ankenævnet har opfattet  

 Metalindustriens Lærlingeudvalgs afgørelse sådan, at virksomheden opfylder de  

 faglige krav for at kunne godkendes, men at uddannelsesrelevante  

 arbejdsopgaver kun forekommer i virksomheden i et sådant omfang, at der er  

 mulighed for at give en elev en faglig forsvarlig uddannelse.
 Ankenævnet finder ved en  

 fornyet vurdering af sagen, at det faglige udvalgs afgørelse af 23. marts  

 1998  

 ikke har haft en sådan klarhed, at dette forhold har stået klart for  

 klageren,  

 men at det faglige udvalg efterfølgende ved brev af 1. marts 1999, suppleret  

 med brev af den 26. marts 1999, som klageren har fået kopi af, efterfølgende  

 har begrundet sin afgørelse i fornødent omfang, således at virksomheden nu er  

 i stand til at vurdere, hvad der konkret skal til, for at den kan få en  

 godkendelse til to elever.
Det er Ankenævnets  

 opfattelse, at reglen i § 5, stk. 5, omfatter det forhold, at virksomheden  

 ikke kan godkendes overhovedet.
Her følger det af bestemmelsen, at der skal  

 redegøres for hvilke forhold, der skal ændres i virksomheden.
I et tilfælde som nærværende,  

 hvor virksomheden er godkendt, men til et lavere antal elever, end ønsket, er  

 dette forhold ikke reguleret i bekendtgørelsen.
Der er tale om en faglig  

 vurdering, jf. erhvervsuddannelseslovens § 46.
 Det er herefter ankenævnets  

 opfattelse, at der af klageren ikke kan stilles yderligere krav om  

 begrundelse  

 af afgørelsen.
... Ankenævnet vedlagde endvidere  

 sagens akter.
Den 10. maj 1999 oversendte jeg en kopi af udtalelserne til  

 As  

 eventuelle bemærkninger.
Han sendte mig sine bemærkninger til udtalelsen den  

 25. maj 1999.
Ombudsmandens udtalelse   

  

 1. Lovgrundlaget § 31 i lov om erhvervsuddannelser (lovbek. nr. 122 af 5. februar 1997) har  

 følgende ordlyd:
§ 31.  

  

 Praktikuddannelsen foregår på en eller flere virksomheder, der er godkendt af  

 det faglige udvalg, jf. dog stk. 2, og på grundlag af en uddannelsesaftale  

 mellem eleven og virksomheden.
Praktikuddannelse kan helt eller delvis finde  

 sted som skolepraktik, jf. kapitel  

 7 a.
 Stk. 2.  

  

 Skoler, hvis bestyrelser er sammensat efter reglerne i § 5, stk. 2, i lov om  

 erhvervsskoler, kan godkende en virksomhed til at gennemføre  

 praktikuddannelse for den enkelte elev.
... Af lovens §§ 38, 42, 43 og 46 fremgår:
 § 38.
 ...
 Stk. 5.  

  

 De faglige udvalg træffer afgørelse med hensyn til:
 ...
 2)  

 	  

 Godkendelse af  

 praktikvirksomheder, jf. § 31, stk. 1, og § 46.
 ...
 § 42.  

  

 De faglige udvalg skal virke for de bedst mulige uddannelsesmæssige  

 forhold i praktikvirksomhederne.
 ...
 § 43.
 ...
Stk. 2.  

  

 De faglige udvalg og de lokale uddannelsesudvalg skal ved  

 kontakt med virksomheder og eventuelt ved opfordringer til virksomheder virke  

 for, at der tilvejebringes det antal praktikpladser, som der er behov for ud  

 fra en vurdering af elevernes uddannelsesønsker og de forventede fremtidige  

 beskæftigelsesmuligheder, og for, at udbudet af praktikpladser bliver  

 alsidigt  

 med hensyn til virksomhedernes størrelse og teknologiske udvikling.
Et  

 fagligt  

 udvalg kan af virksomheder forlange alle sådanne oplysninger, som har  

 betydning  

 for at vurdere virksomhedernes uddannelsesmæssige muligheder.
 ...
 § 46.  

  

 Afgørelse om en virksomhed kan godkendes som praktiksted,  

 træffes på grundlag af en vurdering af, om virksomheden vil kunne gennemføre  

 praktikuddannelsen i overensstemmelse med de praktikregler, der er fastsat  

 efter § 32, og om virksomheden kan give elever tilfredsstillende  

 oplæringsforhold.
 Stk. 2.  

  

 Skolens afgørelse, jf. stk. 1, skal bygge på en konkret  

 vurdering af uddannelsesmulighederne i en virksomhed for en bestemt elev.
Stk. 3.  

  

 Undervisningsministeren fastsætter efter indstilling fra  

 Erhvervsuddannelsesrådet regler om behandling af godkendelsessager, herunder  

 regler om frister vedrørende sagsbehandlingstiden. Af bek. nr. 26 af 15. januar  

 1991 (Bekendtgørelse om de faglige udvalgs behandling af sager om godkendelse  

 af virksomheder som praktiksteder for elever i erhvervsuddannelser; udstedt i  

 henhold til erhvervsuddannelseslovens § 46, stk. 3, tidligere stk. 2)  

 fremgår:
 § 1.  

  

 Det faglige udvalg træffer afgørelse af, om en virksomhed  

 kan godkendes som praktiksted inden for udvalgets område, jf. § 5.
 Stk. 2.  

  

 Afgørelsen træffes på grundlag af en konkret vurdering af:
1)  

 	  

 om virksomheden vil  

 kunne gennemføre praktikuddannelsen i overensstemmelse med de praktikregler,  

 der er fastsat i vedkommende uddannelsesbekendtgørelse, og 2)  

 	  

 om virksomheden kan  

 give eleven tilfredsstillende oplæringsforhold.
 ...
§ 5.  

  

 Udvalgets afgørelse i henhold til § 1 skal i almindelighed gå  

 ud på, at virksomheden inden for en uddannelse 1)  

 	  

 godkendes, 2)  

 	  

 godkendes for en  

 bestemt periode, 3)  

 	  

 godkendes for et  

 eller flere nærmere angivne uddannelsesforhold eller, 4)  

 	  

 godkendes på  

 betingelse af, at virksomheden foretager nærmere angivne foranstaltninger.
 Stk. 2.  

  

 Hvis det faglige udvalg undtagelsesvis ikke kan godkende en  

 virksomhed efter stk. 1, nr. 1-2, og i ganske særlige tilfælde heller ikke  

 finder at have grundlag for at kunne fastsætte begrænsninger eller  

 betingelser  

 som omtalt i stk. 1, nr. 3-4, jf. stk. 3, går afgørelsen ud på, at  

 virksomheden  

 ikke kan godkendes som praktiksted.
Stk. 3.  

  

 En godkendelse kan være begrænset til at angå bestemte dele  

 af en erhvervsuddannelse eller et speciale.
Godkendelsen kan være betinget  

 af,  

 at eleven modtager supplerende uddannelse på skole eller i en anden  

 virksomhed.  

 Udvalget skal da, eventuelt ved samarbejde med skole eller lokalt  

 uddannelsesudvalg, søge at formidle, at sådan supplerende uddannelse,  

 herunder  

 ved kombinationsaftale, kan etableres.
Stk. 4.  

  

 Træffer det faglige udvalg afgørelse om, at virksomheden  

 godkendes med begrænsninger eller betingelser, jf. stk. 1, nr. 2-4, eller  

 stk.  

 3, skal afgørelsen være ledsaget af en begrundelse.
Begrundelsen skal  

 indeholde  

 sådanne oplysninger, at virksomheden kan se, hvilke foranstaltninger der skal  

 foretages i virksomheden, for at den kan godkendes som praktiksted uden  

 begrænsninger eller betingelser.
 Stk. 5.  

  

 En afgørelse efter stk. 2 om, at en virksomhed ikke kan  

 godkendes som praktiksted, skal ledsages af begrundelse og vejledning til  

 virksomheden om, hvilke foranstaltninger virksomheden skal gennemføre for at  

 blive godkendt.
... I bek. nr. 266 af 14. april  

 1994 (om maskinuddannelsen) er der i øvrigt i medfør af  

 erhvervsuddannelseslovens  

 § 4, stk 2, jf. § 32, fastsat regler der nærmere regulerer indholdet af  

 praktikperioden.
 Af forvaltningslovens §§ 22  

 og 24 (lov nr. 571 af 19. december 1985 som ændret ved lov nr. 347 af 6. juni  

 1991) fremgår endvidere følgende:
 § 22.  

  

 En afgørelse skal, når den meddeles skriftligt, være  

 ledsaget af en begrundelse, medmindre afgørelsen fuldt ud giver den  

 pågældende  

 part medhold.
 ...
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
... 2. Afgørelsen om godkendelse Af forarbejderne til  

 erhvervsuddannelsesloven fremgår (Folketingstidende 1988-89, tillæg A, sp.  

 1258f  

 ; det daværende lovforslags § 45,  

 stk. 1):
 ...
 Bestemmelsen i  

  

 stk. 1  

  

 vedrører grundlaget for det  

 faglige udvalgs afgørelse af, om en  

  

 virksomhed  

 kan godkendes som praktiksted.
 Ved bestemmelsen fastslås  

 det, at afgørelsesgrundlaget er - og principielt alene er -  

 uddannelsesmæssige  

 hensyn (i vid forstand). Der kan og skal lægges vægt på, om virksomheden vil  

 kunne gennemføre praktikuddannelse i overensstemmelse med de praktikregler,  

 der  

 fremgår af lovforslagets § 32, med deres angivelse af uddannelsens formål og  

 af  

 arbejdsområde og funktioner.
Bestemmelsen i stk. 1  

 indebærer et krav om, at spørgsmålet om, hvorvidt en virksomhed kan  

 godkendes,  

 principielt afgøres ved en konkret vurdering.
Et fagligt udvalg kan således  

 ikke udforme faste regler for sin egen praksis, således at disse regler  

 anvendes som fuldtud afgørende for spørgsmålet om godkendelse eller  

 ikke-godkendelse,  

 men derimod godt vejledende retningslinier.
... Ved lov nr. 1091 af 23.  

 december 1992 (om ændring af lov om erhvervsuddannelser) indførtes en  

 mulighed for at også den enkelte skole kunne træffe afgørelse om godkendelse  

 af  

 praktikvirksomheder.
Om forskellen på skolernes og udvalgenes kompetence  

 anførtes følgende i bemærkningerne til loven (Folketingstidende 1992-93,  

 tillæg A, sp.  

 3751f  

 ):
 ...
 De faglige udvalgs generelle  

 godkendelseskompetence opretholdes uændret. ... Samtidig åbnes der mulighed  

 for, at skolerne med udgangspunkt i den enkelte elevs uddannelse og  

 uddannelsesmæssige forudsætninger sammenholdt med virksomhedens forhold, kan  

 foretage en anden vurdering end det faglige udvalg, hvis afgørelser normalt  

 ikke er knyttet til en navngiven elev, men gælder for indgåelse af  

 uddannelsesaftaler i almindelighed inden for en uddannelses område.
... Som det fremgår af de  

 citerede bestemmelser i erhvervsuddannelsesloven og af bestemmelsernes  

 forarbejder, har faglige udvalg kompetence til at træffe generelle afgørelser  

 om godkendelse af virksomheder som praktiksted.
Udvalgene skal virke for at  

 der tilvejebringes det antal praktikpladser der er behov for.
Udvalgene kan  

 bl.a. tage hensyn til virksomhedernes størrelse og teknologiske udvikling,  

 jf.  

 erhvervsuddannelseslovens § 43, stk. 2.
 På den baggrund må jeg lægge  

 til grund at udvalget både har kompetence til at beslutte om en virksomhed  

 overhovedet kan godkendes som praktiksted og til at beslutte de nærmere  

 vilkår  

 for og omfanget af godkendelsen, herunder antallet af elever som den enkelte  

 virksomhed kan godkendes som praktiksted for.
Det fremgår af de citerede  

 bestemmelser og forarbejder at myndighederne bygger deres afgørelser på en  

 vurdering og afvejning af uddannelsesmæssige hensyn, navnlig om virksomheden  

 vil kunne gennemføre praktikuddannelsen i overensstemmelse med de  

 praktikregler  

 der er fastsat i vedkommende uddannelsesbekendtgørelse (jf. § 1 og §§ 18 - 25  

 i bek. 266 af 14. april 1994), og om virksomheden kan give eleven  

 tilfredsstillende  

 oplæringsforhold.
Som ombudsmand har jeg ikke særlige forudsætninger for at  

 foretage denne vurdering på en anden og bedre måde end Ankenævnet vedrørende  

 Praktikvirksomheder og Metalindustriens Lærlingeudvalg som har en særlig  

 uddannelsesfaglig viden, og som beskæftiger sig med det pågældende  

 sagsområde i det daglige.
Normalt kan jeg derfor ikke  

 gå ind i en nærmere efterprøvelse af en sådan vurdering.
Kun hvis der er tale  

 om ganske særlige omstændigheder, kan jeg kritisere myndighedernes afgørelse.  

 Det kan f.eks. være tilfældet hvis sagen er mangelfuldt oplyst, eller  

 afgørelsen  

 i forhold til andre lignende sager er udtryk for en forskelsbehandling der  

 ikke er sagligt begrundet.
Under min gennemgang af sagen har jeg ikke fundet  

 sådanne omstændigheder.
Jeg kan derfor ikke foretage mig mere i forhold til  

 udvalgets og ankenævnets vurdering af om de kan godkendes som uddannelsessted  

 for én eller to elever.
3. Begrundelsen Både bek. nr. 26 af 15.  

 januar 1991 om de faglige udvalgs behandling af sager om godkendelse af  

 virksomheder  

 som praktiksteder for elever i erhvervsuddannelser og forvaltningsloven  

 stiller  

 krav om begrundelse for et afslag på godkendelse som praktiksted.
 Som det fremgår af udvalgets  

 afgørelse af 23. marts 1998, har udvalget lagt vægt på at der ikke forekommer  

 tilstrækkelige arbejdsopgaver til at uddanne mere end én elev ad gangen.  

 Udvalget har anført at den manglende bredde og sværhedsgrad i virksomhedens  

 produktion sammenholdt med arbejdsopgaver relevante for  

 maskinarbejderlærlinge  

 har været afgørende for beslutningen.
 Ankenævnet har som  

 begrundelse for sin afgørelse af 28. maj 1998 henvist til de vurderinger der  

 er  

 angivet i udvalgets afgørelse af 23. marts 1998.
 I udtalelsen af 26. marts  

 1999 har udvalget tilføjet at udvalget har vurderet at det i særlig grad er  

 mængden af brede arbejdsopgaver med fornøden sværhedsgrad der ikke har haft  

 et  

 sådant omfang at der kan uddannes mere end én maskinarbejderlærling ad  

 gangen.
Kravene i forvaltningsloven Ifølge § 22 i  

 forvaltningsloven skal en afgørelse når den meddeles skriftligt være ledsaget  

 af en begrundelse, medmindre afgørelsen fuldt ud giver den pågældende part  

 medhold.
Da De havde ønsket godkendelse som praktiksted for to elever og kun  

 fik godkendelse som praktiksted for én elev, gav afgørelserne Dem ikke fuldt  

 ud  

 medhold.
Efter forvaltningslovens § 24  

 skal en begrundelse for en afgørelse indeholde en henvisning til de  

 retsregler  

 som afgørelsen er truffet efter.
Metalindustriens Lærlingeudvalg og  

 Ankenævnet  

 vedrørende Praktikvirksomheder burde derfor i deres afgørelser have henvist  

 til erhvervsuddannelseslovens § 46, til § 1 i bek. nr. 26 af 15. januar 1991  

 og til de relevante regler i bek. nr. 266 af 14. april 1994.
Herudover skal det i  

 begrundelsen for skønsmæssige afgørelser angives hvilke hovedhensyn der er  

 blevet tillagt vægt.
I det omfang det er nødvendigt, skal begrundelsen også  

 indeholde en kort redegørelse for de oplysninger vedrørende sagens faktiske  

 omstændigheder som er tillagt betydning for afgørelsen.
Af forarbejderne til  

 forvaltningsloven fremgår at en begrundelse skal fremtræde som en forklaring  

 på hvorfor afgørelsen har fået det pågældende indhold, jf.
Folketingstidende  

 1985-86, tillæg A, sp. 163.
 Som det fremgår af sagen,  

 blev afgørelsen om kun at godkende Deres virksomhed som praktiksted for én  

 elev  

 truffet efter inspektion af Deres virksomhed og samtaler med Deres  

 medarbejdere.  

 På denne baggrund vurderede Metalindustriens Lærlingeudvalg og Ankenævnet  

 vedrørende Praktikvirksomheder at der ikke i virksomheden forekom  

 tilstrækkelig  

 brede arbejdsopgaver af fornøden sværhedsgrad til at uddanne to elever.  

 Udvalget og ankenævnet har (bortset fra den manglende mulighed for  

 CNC-bearbejdning) ikke gjort nærmere rede for hvilke hensyn myndighederne  

 lagde vægt på, og hvilke faktiske omstændigheder der var udslagsgivende for  

 denne vurdering.
 I lyset af at Deres  

 virksomhed hidtil havde været godkendt som praktiksted for to elever, havde  

 det  

 efter min opfattelse været velbegrundet og bedst stemmende med  

 forvaltningslovens § 24 om Metalindustriens Lærlingeudvalg og Ankenævnet  

 vedrørende Praktikvirksomheder i deres begrundelser havde uddybet hvilke  

 forhold der medførte at myndighederne ikke længere vurderede at der var  

 grundlag for at godkende Deres virksomhed som praktiksted for to elever.
 Jeg har gjort udvalget og  

 ankenævnet bekendt med min opfattelse, men under henvisning til det jeg har  

 anført under pkt. 2, har jeg ikke grundlag for at henstille til ankenævnet at  

 genoptage sagen.
Kravene i bek. nr. 26 af 15. januar 1991 Ankenævnet har i sin  

 udtalelse af 20. april 1999 til mig anført at det særlige begrundelseskrav i  

 bekendtgørelsens § 5, stk. 5, alene omfatter det forhold at virksomheden ikke  

 kan godkendes overhovedet.
I de tilfælde hvor virksomheden er godkendt til et  

 lavere antal elever end ønsket, er forholdet efter ankenævnets opfattelse  

 ikke  

 omfattet af bekendtgørelsen.
 Bek. nr. 26 af 15. januar  

 1991 er udstedt i henhold til erhvervsuddannelseslovens § 46, stk. 3.
 Af forarbejderne til  

 bestemmelsen fremgår (Folketingstidende 1988-89, tillæg A, sp. 1259; det  

 daværende  

 lovforslags § 45, stk. 2):
 ...
 Efter bestemmelsen i  

  

 stk. 2  

  

 fastsætter  

 undervisningsministeren efter indstilling fra Erhvervsuddannelsesrådet regler  

 om det faglige udvalgs behandling af godkendelsessager, herunder regler om  

 frister vedrørende sagsbehandlingen.
 Hovedmålsætningerne for de  

 administrative bestemmelser bør være på den ene side at sikre, at  

 godkendelsesafgørelser træffes på et forsvarligt grundlag, og på den anden  

 side  

 at opnå en behandlingsmåde, der er enkel og hurtig.
... Jeg kan hverken på baggrund  

 af bestemmelsens ordlyd eller af forarbejderne antage at anvendelsesområdet  

 for bekendtgørelsen er begrænset til at vedrøre om en virksomhed overhovedet  

 kan godkendes som praktiksted for én elev eller ej, mens vurderingen af  

 omfanget af godkendelsen - herunder antallet af elever - udelukkende  

 reguleres  

 af bestemmelsen i erhvervsuddannelseslovens § 46, stk. 1. Bekendtgørelsens  

 ordlyd giver efter min mening heller ikke grundlag for en sådan fortolkning.
 Tværtimod er det min  

 opfattelse at § 46, stk. 3, sammenholdt med forarbejderne til bestemmelsens  

 stk. 1 og 3, forudsætter at der fastsættes bestemmelser der generelt  

 regulerer  

 hvordan godkendelsessager som sådan behandles.
Det er derfor min opfattelse  

 at bekendtgørelsens begrundelseskrav også omfatter det forhold at en  

 virksomhed  

 ikke kan godkendes som praktiksted i det omfang virksomheden ønsker.
Jeg har  

 gjort Metalindustriens Lærlingeudvalg og Ankenævnet vedrørende  

 Praktikvirksomheder  

 bekendt med dette.
 Efter bekendtgørelsens § 5,  

 stk. 4 og 5, skal en begrundelse (og vejledning) indeholde sådanne  

 oplysninger  

 at en virksomhed kan se hvilke foranstaltninger den skal foretage for at  

 blive  

 godkendt (uden begrænsninger). Dette begrundelseskrav har selvstændig  

 betydning  

 i forhold til forvaltningslovens § 24 ved at fordre en vejledning om hvilke  

  

 fremtidige  

  

 tiltag der er nødvendige.
 På baggrund af min gennemgang  

 af sagen har jeg ikke fuldt tilstrækkeligt grundlag for at antage at  

 udvalgets  

 begrundelse og vejledning ikke lever op til betingelserne i § 5, stk. 4 og 5,  

 i  

 bek. nr. 26 af 15. januar 1991. Jeg lægger vægt på at det - i hvert fald nu -  

 står klart at det er nødvendigt at Deres virkomhed får flere brede  

 arbejdsopgaver med fornøden sværhedsgrad før der kan godkendes en lærling  

 til.
4. Øvrige forhold De har endvidere gjort  

 gældende at (H) var inhabil til at inspicere Deres virksomhed da han havde  

 foretaget en inspektion tidligere med et for Dem ugunstigt resultat.
De har  

 herudover anført at sagens behandling tog for lang tid.
 Jeg har på baggrund af min  

 gennemgang af sagen ikke grundlag for at kritisere myndighedernes vurdering  

 af  

 at (H) ikke havde en sådan interesse i sagens udfald at han var inhabil.
 Myndighedernes behandling af  

 sagen i øvrigt, herunder myndighedernes sagsbehandlingstid, kan heller ikke  

 give mig anledning til bemærkninger.
Jeg bemærker dog at det ikke  

 fremgår af sagen om De er blevet partshørt over resultatet af den fornyede  

 inspektion af Deres virksomhed og over samtalerne med Deres medarbejdere i  

 den  

 forbindelse, ligesom det ikke fremgår om Metalindustriens Lærlingeudvalg har  

 taget notat heraf.
Da De ikke har påberåbt Dem dette forhold, og da  

 myndighederne  

 ikke har haft lejlighed til at tage stilling til det, har jeg ikke undersøgt  

 forholdet nærmere, jf. ombudsmandslovens § 16, stk. 1.
