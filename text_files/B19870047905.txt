 I henhold til lov nr. 271 af 6. juni 1985 om efteruddannelse  

 (Erhvervsrettede kurser m.v.) fastsættes:
Forsøgs- og udviklingsarbejde § 1.  Undervisningsministeriet, Direktoratet for  

 Erhvervsuddannelserne og Direktoratet for de Videregående Uddannelser, kan  

 yde tilskud til uddannelsesinstitutioner, andre offentlige institutioner og  

 private kursusudbydere til at gennemføre forsøgs- og udviklingsarbejde  

 vedrørende erhvervsrettede efter- og videreuddannelseskurser.
 Stk. 2.  Ansøgninger om tilskud skal opfylde følgende  

 kriterier, der er fastsat efter indhentet udtalelse fra  

 Efteruddannelsesrådet:
- sigtet skal være at styrke eksporterende og importkonkurrerende  

 virksomheders fornyelsesproces gennem omstilling til ny teknologi,  

 inddragelse af nye markedsmuligheder eller forøgelse af produktivitet og  

 kvalitet - aktiviteterne skal opfylde dokumenterede aktuelle eller forudsigelige  

 behov for efter- og videreuddannelse hos flere virksomheder, herunder ikke  

 mindst små og mellemstore virksomheder - aktiviteterne skal skabe nye efter- og videreuddannelsesmuligheder, og  

 dermed supplere og inspirere fremfor at dublere eksisterende  

 uddannelsesaktiviteter - forsøgs- og udviklingsarbejdet skal have en klar fornyelseseffekt og  

 sigte mod konkret indlæring.
 § 2.  Ansøgninger om tilskud til forsøgs- og  

 udviklingsarbejde kan løbende indsendes til ministeriet.
Stk. 2.  Direktoraterne kan yde tilskud til hele  

 ansøgningen eller en del af den.
Tilskud kan ydes til nyudvikling.
Til  

 uddannelsesinstitutioner under Undervisningsministeriet kan der også ydes  

 tilskud til lokal tilpasning af andetsteds udviklet kursus og til at  

 kvalificere lærere til at gennemføre et konkret kursus.
 Stk. 3.  Forsøgs- og udviklingsarbejde rettet mod den  

 private sektor prioriteres højest ved direktoraternes behandling af  

 forslagene.
 Stk. 4.  Tilskudsmodtagerne skal følge direktoraternes  

 vilkår for tilskuddet, herunder om regnskabsaflæggelse, rapportering,  

 ophavsret og udlevering af eksemplarer af udviklet materiale til andre.
Kurser med fuld brugerbetaling § 3.  Uddannelsesinstitutioner under  

 Undervisningsministeriet kan sælge erhvervsrettede efter- og  

 videreuddannelseskurser.
 Stk. 2.  Statslige uddannelsesinstitutioner og  

 selvejende uddannelsesinstitutioner under Undervisningsministeriet, hvis  

 driftsbudget er specificeret på standardkonti i anmærkningerne til  

 finansloven, skal ved deres virksomhed efter stk. 1 følge de regler om  

 indtægtsdækket virksomhed, der gælder for institutionerne.
 Stk. 3.  Øvrige uddannelsesinstitutioner skal ved  

 prisfastsættelse for virksomhed efter stk. 1 sikre sig, at der ikke sker  

 konkurrenceforvridning over for private eller offentlige konkurrenter, og at  

 de langsigtede gennemsnitsomkostninger dækkes.
Kurser med delvis brugerbetaling § 4.  Direktoratet for Erhvervsuddannelserne og  

 Direktoratet for de Videregående Uddannelser kan yde tilskud til at  

 gennemføre erhvervsrettede efter og videreuddannelseskurser ved  

 uddannelsesinstitutioner under Undervisningsministeriet, således at kurserne  

 billiggøres for deltagerne ved hel eller delvis dækning af kursusudgifterne.
 § 5.  Kurserne skal opfylde følgende kriterier, der er  

 fastsat efter indhentet udtalelse fra Efteruddannelsesrådet:
- sigtet skal være at styrke eksporterende og importkonkurrerende  

 virksomheders fornyelsesproces gennem omstilling til ny teknologi,  

 inddragelse af nye markedsmuligheder eller forøgelse af produktivitet og  

 kvalitet - aktiviteterne skal opfylde dokumenterede aktuelle eller forudsigelige  

 behov for efter- og videreuddannelse hos flere virksomheder, herunder ikke  

 mindst små og mellemstore virksomheder - aktiviteterne skal skabe nye efter- og videreuddannelsesmuligheder, og  

 dermed supplere og inspirere fremfor at dublere eksisterende  

 uddannelsesaktiviteter.
 Stk. 2.  Kurserne må ikke være reserveret alene for  

 deltagerne fra en enkelt virksomhed.
 Stk. 3.  Kurserne må ikke indebære urimelige  

 forvridninger i forhold til det private kursusmarked eller andre offentlige  

 eller offentligt støttede institutioner.
 § 6.  Kurserne skal rette sig mod en eller flere af  

 følgende grupper, der skal være beskæftiget i den private sektor eller ønske  

 beskæftigelse der:
- mellemgruppen mellem faglærte og personer med lang videregående  

 uddannelse - personer, der efter kurserne skal varetage funktioner i virksomheder som  

 teknikere, arbejdsledere, eksportmedarbejdere, mellemledere el. lign., alle  

 uden lang videregående uddannelse - selvstændige erhvervsdrivende og medarbejdende ægtefæller uden lang  

 videregående uddannelse - iværksættere uden lang videregående uddannelse.
 § 7.  Andre end de grupper af kursussøgende, der er  

 nævnt i § 6, kan dog deltage i kurserne, hvis de har uddannelsesbehov fælles  

 med disse grupper.
 Stk. 2.  Virksomheden afgør, om der er et fælles  

 uddannelsesbehov for så vidt angår virksomhedstilmeldte.
 Stk. 3.  Uddannelseinstitutionen afgør, om der er et  

 fælles uddannelsesbehov for såvidt angår deltagere, som er tilmeldt på eget  

 initiativ.
 § 8.  Deltagerne i kurserne skal være 25 år eller  

 derover.
 Stk. 2.  Personer under 25 år, der har haft tilknytning  

 til arbejdsmarkedet i mindst 3 år, kan dog få adgang til kurserne.
 Stk. 3.  Deltagerne kan være i arbejde, arbejdssøgende  

 eller hjemmearbejdende.
 § 9.  Mindst 2/3 af deltagerne på et dagkursus skal  

 som betalende deltagere være tilmeldt af virksomheder som ansatte eller være  

 selvstændige erhvervsdrivende, medarbejdende ægtefæller eller iværksættere.
Stk. 2.  De personer, der er omtalt i stk. 1, har  

 fortrinsret til et dagkursus, indtil 2/3 af pladserne er besat.
Herefter  

 optages ansøgerne i den rækkefølge, hvori de tilmeldes.
 Stk. 3.  På et aftenkursus optages deltagerne i den  

 rækkefølge, hvori de tilmeldes.
 § 10.  Kurserne skal være tilrettelagt specielt for  

 voksne med hensyn til indhold, struktur og pædagogik.
 Stk. 2.  Uddannelsesinstitutionerne fastlægger i  

 samarbejde med det lokale erhvervsliv kursernes adgangsniveau, jf. §§ 6-8,  

 kursusplan, varighed, en eventuel prøve, der administreres lokalt, samt  

 stedet for kursets afholdelse.
 Stk. 3.  Kurserne afholdes på uddannelsesinstitutioner,  

 i virksomheder eller andetsteds.
 § 11.  Kurser ved institutioner under Direktoratet for  

 Erhvervsuddannelserne og Direktoratet for de Videregående Uddannelser  

 gennemføres efter de regler om indtægtsdækket virksomhed, der gælder for  

 disse institutioner.
 Stk. 2.  Kurser ved andre offentlige eller offentligt  

 støttede uddannelsesinstitutioner gennemføres efter bestemmelserne i § 3,  

 stk. 2 og 3, eller efter bestemmelser, der svarer hertil.
 § 12.  Ansøgninger om tilskud til erhvervsrettede  

 efter- og videreuddannelseskurser kan løbende indsendes af  

 uddannelsesinstitutionerne.
§ 13.  Direktoraterne yder tilskud til de ansøgninger,  

 der opfylder tilskudskriterierne i § 5, med bestemte beløb (satser) pr.  

 elevtime.
Ministeriet fastsætter en sats for virksomhedstilmeldte og en sats  

 for tilmeldte på eget initiativ, herunder ledige, samt en maksimumssats og en  

 minimumssats for tilskud til virksomhedstilmeldte.
Ministeriet kan desuden  

 fastsætte forskellige satser for hovedområderne for efter- og  

 videreuddannelse.
 Stk. 2.  Direktoraterne yder dog ikke tilskud til  

 offentligt ansatte deltagere tilmeldt af arbejdsgiveren.
 Stk. 3.  Hvis de ansøgte tilskud forventes at ville  

 overstige bevillingen til dette formål, kan direktoraterne nedsætte  

 maksimumssatserne.
 Stk. 4.  Hvis direktoraterne ikke med minimumssatserne  

 skønner at kunne yde tilskud til alle ansøgninger, jf. stk. 1, kan  

 direktoraterne reducere antallet af ansøgte elevtimer.
 § 14.  Direktoraterne meddeler den enkelte  

 uddannelsesinstitution, hvilke kursusforslag fra institutionen der kan få  

 tilskud, de gældende tilskudssatser og institutionens bevilling (antal  

 elevtimer).
 § 15.  Uddannelsesinstitutionen fastsætter den samlede  

 pris for et kursus ud fra reglerne om indtægtsdækket virksomhed, jf. § 11.
Stk. 2.  Prisen for den enkelte virksomhedstilmeldte  

 deltager fastsættes under hensyntagen til - det modtagne statstilskud til deltagerne på kurset, jfr. § 13, - en deltagerbetaling på 300 kr. for alle deltagerne i et kursus, - at personer, der er tilmeldt på eget initiativ, herunder ledige, ikke  

 yder deltagerbetaling ud over de 300 kr.
§ 16.  Uddannelsesinstitutionen kan inden for sin  

 bevilling (antal elevtimer) til efter- og videreuddannelse løbende ændre sine  

 kursustilbud.
Nye eller væsentligt ændrede kursusforslag indsendes til det  

 direktorat, der har bevilget tilskuddet.
Hvis institutionen ikke har hørt fra  

 direktoratet senest 14 hverdage efter indsendelsen af forslaget, kan  

 institutionen gennemføre kurset.
 § 17.  De tilskudsmodtagende institutioner skal følge  

 direktoraternes vilkår for tilskuddet, herunder med hensyn til  

 regnskabsaflæggelse og rapportering.
Voksenuddannelsesstøtte til deltagere i kurser med delvis brugerbetaling § 18.  Deltagere på dagkurser har mulighed for at få  

 voksenuddannelsesstøtte.
 Stk. 2.  Voksenuddannelsesstøtten udgør et bestemt beløb  

 pr. time.
 Stk. 3.  Direktoraterne bevilger tilskud til  

 voksenuddannelsesstøtte til et vist antal deltagere sammen med  

 kursustilskuddet, jf. § 13.
 § 19.  Uddannelsesinstitutionen administrerer den  

 bevilgede voksenuddannelsesstøtte.
 Stk. 2.  Deltagere, der er tilmeldt på eget initiativ,  

 skal have voksenuddannelsesstøtte, hvis de ikke under kurset modtager løn  

 eller arbejdsløshedsdagpenge, uddannelsesydelse, iværksætterydelse, statens  

 uddannelsesstøtte eller anden lignende offentlig ydelse.
 § 20.  Til deltagere tilmeldt af private virksomheder  

 som ansatte, selvstændige erhvervsdrivende, medarbejdende ægtefæller eller  

 iværksættere har uddannelsesinstitutionen mulighed for at yde  

 voksenuddannelssstøtte til een deltager fra hver virksomhed inden for det  

 tilskud, som institutionen har fået bevilget til støtten.
§ 21.  Voksenuddannelsesstøtten udbetales bagud efter  

 uddannelsesinstitutionens nærmere bestemmelse.
Udbetalingen forudsætter, at  

 kursisten har deltaget i kurset eller har haft lovligt forfald.
Stk. 2.  For tilmeldte på eget initiativ udbetales  

 støtten til kursisten.
For virksomhedstilmeldte udbetales støtten til  

 virksomheden som refusion.
 Stk. 3.  Uddannelsesinstitutionen skal følge  

 direktoraternes vilkår med hensyn til regnskabsaflæggelse og rapportering.
 Stk. 4.  Ved mindreforbrug af voksenuddannelsesstøtte  

 kan uddannelsesinstitutionen anvende det besparede beløb til at gennemføre  

 yderligere kurser i samme finansår, jf. § 16, eller til yderligere forsøgs-  

 og udviklingsarbejde efter indhentet godkendelse fra det pågældende  

 direktorat.
 § 22.  Deltagere, der har givet urigtige oplysninger  

 eller fortiet omstændigheder, som er af betydning for retten til  

 voksenuddannelsesstøtte, eller i øvrigt mod bedre vidende uberettiget har  

 modtaget voksenuddannelsesstøtte, skal tilbagebetale det beløb, der er  

 modtaget med urette.
Udstyr og anlæg § 23.  Udgifter til anskaffelse af udstyr og inventar  

 afholdes efter reglerne om indtægtsdækket virksomhed.
 Stk. 2.  Direktoratet kan i særlige tilfælde, især i  

 forbindelse med forsøgs- og udviklingsarbejde, stille udstyr og inventar til  

 rådighed finansieret af bevillingen til efteruddannelsesloven.
§ 24.  Udgifter til opførelse, til- og ombygning og  

 køb af ejendomme til brug ved gennemførelsen af kurserne kan kun i helt  

 ekstraordinære tilfælde, især i forbindelse med forsøgs- og  

 udviklingsarbejde, finansieres af bevillingen til efteruddannelsesloven.  

 Fremgangsmåden vil i så fald følge de regler, der gælder for vedkommende  

 institutionsområde.
Tilsvarende gælder med hensyn til indretning af lejede  

 lokaler.
Klage og dispensation § 25.  Klager vedrørende uddannelsesinstitutionernes  

 administration af efteruddannelsesloven rettes til det direktorat, der har  

 behandlet tilskudsansøgningen.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoraternes afgørelser vedrørende denne  

 bekendtgørelse kan ikke indbringes for højere administrativ myndighed.
 § 26.  Undervisningsministeriet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
Andre bestemmelser § 27.  Følgende bestemmelser fraviges for så vidt  

 angår forsøgs- og udviklingsarbejde og kurser efter efteruddannelsesloven:
