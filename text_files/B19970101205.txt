 I medfør af § 12, stk. 1 og § 16, stk. 2, i lov nr. 329 af 14. maj 1997 om  

 taxikørsel m.v. fastsættes følgende:
Godkendelse og indretning m.v. af taxier,  

 limousiner og biler til § 1.  Motorkøretøj, der anvendes til taxikørsel,  

 herunder limousinekørsel, eller sygetransport, skal forinden anvendelsen være  

 godkendt og registreret hertil.
Motorcykel kan ikke godkendes til disse  

 anvendelser.
 § 2.  En taxi og en limousine skal ved  

 standardtypegodkendelse eller anmeldt EF-typegodkendelse være godkendt til  

 taxikørsel eller fundet egnet hertil (d.v.s. opfylde kravene i §§ 3-6),  

 medmindre bilen tilsvarende findes egnet og godkendes ved et af Statens  

 Bilinspektion udpeget synssted i hver region.
 Stk. 2 .  Bilen kan godkendes til befordring af personer  

 i kørestole, uanset denne indretning ikke er omfattet af en typegodkendelse,  

 jf. stk. 1.
§ 3.  En taxi og en limousine skal være indrettet til  

 befordring af mindst 5 og højst 9 personer, føreren medregnet.
En taxi skal  

 have lukket karrosseri med mindst 3 døre til ind- og udstigning.
 Stk. 2 .  Kommunalbestyrelsen kan dog tillade anvendelse  

 af en taxi indrettet til befordring af 4 personer, føreren medregnet.  

 Tilladelsen er betinget af, at der fastsættes lavere maksimaltakst.
 Stk. 3.  Når der i bekendtgørelsen henvises til  

 kommunalbestyrelsen, forstås der Storkøbenhavns Taxinævn for så vidt angår  

 Københavns Kommune, Frederiksberg Kommune og kommunerne i Københavns Amt, jf.  

 § 15, stk. 1 i lov om taxikørsel m.v.
§ 4.  I en taxi og en limousine skal den vandrette  

 afstand fra forside af passagerryglæn til bagside af foranstående ryglæn være  

 mindst 750 mm, målt ved sædehyndens øverste punkt med ryglæn i  

 normalstilling.
For klapsæder kan afstanden nedsættes til 650 mm.
Førerstolen  

 skal ved målingen være indstillet til en samlet afstand på 950 mm fra  

 førersædets ryglæn til uaktiveret bremsepedal.
 Stk. 2 .  Afstanden fra passagersædets overflade til  

 tagbeklædning målt såvel lodret som langs ryglænet skal enten være mindst 850  

 mm, når sædet er ubelastet, eller 900 mm, når sædet belastes med 750 N ( 75  

 kg).
Stk. 3 .  Ved bagsæde til 3 passagerer skal den  

 indvendige bredde være mindst 1420 mm, målt ved overkant af eventuelt armlæn  

 eller 200 mm over sædehyndens overflade , 150 mm foran ryglænets midte  

 ved bagsædets yderpladser.
Lokale indpresninger i sidebeklædningen ud for  

 måleområdet, der reelt ikke bidrager til opfyldelse af pladskravet, må ikke  

 medregnes i breddemålet.
 Stk. 4 .  Ved bagsæde til 2 passagerer skal den  

 indvendige bredde tilsvarende være mindst 1000 mm.
 Stk. 5 .  Ved forsæde til 2 passagerer skal den  

 indvendige bredde tilsvarende være mindst 1150 mm målt fra et lodret plan  

 gennem ratcentrum til dørbeklædning.
 Stk. 6 .  Ved forsæde til 1 passager skal den indvendige  

 bredde tilsvarende være mindst 750 mm.
Stk. 7 .  Bilen kan uanset bestemmelserne i § 3, stk. 1  

 og 2, ud over de almindelige sæder, være forsynet med et særligt sæde  

 indrettet til højst 2 børn under 12 år.
Bilen må dog højst være indrettet til  

 befordring af 9 personer, føreren medregnet.
Bestemmelserne i § 4, stk. 1 og  

 2 skal ikke være opfyldt ved pågældende sæde.
 § 5.  Passagerrummet i en taxi og en limousine skal  

 være forsynet med belysning, der kan betjenes manuelt fra førersædet og  

 tændes automatisk, når en hvilken som helst af bilens døre åbnes.
§ 6.  En buslignende taxi eller limousine skal ikke  

 opfylde bestemmelserne i § 4, stk. 1 og 2, såfremt § 7.  Bil til sygetransport skal være indrettet til  

 befordring af højst 9 personer, føreren medregnet.
 Taxameter, kontrolapparat og plombering  

 m.v.
§ 8.  En taxi skal være udstyret med taxameter.  

 Taxametret skal til enhver tid fungere korrekt og i overensstemmelse med de  

 gældende takster.
Det skal angive det indkørte beløb og den takst, hvortil  

 det er stillet.
Disse angivelser skal uden vanskelighed kunne aflæses af  

 passagererne og være forsynet med belysning, når taxametret slås til.
 Stk. 2.  Et mekanisk eller elektromekanisk taxameter  

 skal være godkendt og mærket (e-mærket) i henhold til Rådets direktiv nr.  

 77/95/EØF om mekaniske taxametre.
 Stk. 3.  For elektroniske taxametre gælder:
 I stedet for erklæringen kan udstedes en afprøvningsrapport fra et  

 akkrediteret prøvningslaboratorium, der for den konkrete taxametertype  

 dokumenterer opfyldelse af specifikationerne i Europæisk Standard EN 50148.
 Stk. 4.  Der må ikke foretages konstruktive ændringer af  

 taxametret.
 Stk. 5.  Taxametret og dets forbindelse til vognen  

 (transmission og strømforsyning) skal være plomberet efter reglerne i bilag  

 1, afsnit III (2).
 Stk. 6 .  Installation, justering, reparation og  

 plombering af taxametre og udstedelse af taxameterattester må kun foretages  

 af en godkendt taxameterkontrollant, jf. kapitel 5.
Stk. 7 .  Den senest udfærdigede taxameterattest skal  

 til enhver tid forefindes i vognen og på forlangende forevises for politiet.  

 Ved udskiftning til anden dækstørrelse end den, der fremgår af attesten, skal  

 der indhentes ny attest.
Beskadigede plomberinger skal omgående fornyes.
 Stk. 8 .  Når en taxi fremstilles for Statens  

 Bilinspektion i forbindelse med registrering eller periodisk syn, skal der  

 samtidig forevises en ikke over 6 måneder gammel taxameterattest.
Stk. 9.  Politiet kan til enhver tid foretage kontrol af  

 et taxameter og dets plombering.
I forbindelse hermed har føreren af taxien  

 pligt til uden betaling at foretage en prøvekørsel over en rimelig strækning.  

 Politiet skal efter endt prøvekørsel udstede en kvittering, der angiver  

 begyndelses- og sluttidspunktet for kørslen og taxametrets udvisende.  

 Konstateres der fejl ved taxametret, kan politiet forlange taxien sat ud af  

 drift, indtil det ved forevisning af en ny taxameterattest er konstateret, at  

 fejlen er udbedret.
 Stk. 10 .  Statens Bilinspektion skal ved syn af taxier  

 stikprøvevis foretage en kontrol af taxametre og kontrolapparater.
 § 9.  En taxi, der har pligt til at være tilsluttet et  

 bestillingskontor, skal være udstyret med et kontrolapparat, der registrerer,  

 hvorvidt der under kørslen har været passagerer i vognen (besatte kilometre).  

 Kontrolapparatet skal opfylde de i bilag 1, om kontrolapparater, nævnte krav.  

 Bestemmelserne i § 8, stk. 4, 5, 6, 7, 8 og 9 finder tilsvarende anvendelse  

 for kontrolapparat.
 § 10.  En limousine og en bil til sygetransport må  

 ikke være forsynet med taxameter eller kontrolapparat.
Taglygte, friskilt, kommunikationsradio,  

 bevillingsnummerplade og § 11.  På en taxi skal der være anbragt en taglygte.  

 Taglygten skal være tændt i lygtetændingstiden, når der søges hyre.
Taglygten  

 må ikke kunne tændes, når taxametret er i funktion.
Lygten skal fremad vise  

 grønt lys uden at blænde og være forsynet med påskriften »Taxi«  

 udført i bogstavhøjde på mindst 50 mm.
Den lysende flade skal være mellem 185  

 og 300 cm2. Viser lygten lys bagud, skal det være rødt.
En taxi kan under  

 udførelse af specielle kørselsopgaver køre uden taglygte, hvis udførelsen af  

 disse kørselsopgaver kræver særlig afmærkning, som f.eks. skolebørnsskilt.
 Stk. 2 .  En taxi skal bag forruden have et rektangulært  

 skilt med påskriften »Fri«, der skal benyttes, når der søges hyre.  

 Skiltet skal i lygtetændingstiden, vise grønt lys fremad, som ikke må blænde.  

 Skiltet må ikke benyttes og ikke kunne lyse, når taxametret er i funktion.  

 Skiltet må endvidere ikke benyttes, når der ikke søges hyre.
Stk. 3 .  En taxi, der har pligt til at være tilsluttet  

 et bestillingskontor, skal være forsynet med kommunikationsradio, der har  

 forbindelse til samtlige bestillingskontorets radiokanaler samt efter aftale  

 eventuelt til andre bestillingskontorer.
Det er ikke tilladt at installere  

 tele- eller radiokommunikation med forbindelse uden om bestillingskontorer.  

 Kommunalbestyrelsen kan i særlige tilfælde, for eksempel til betjening af  

 lægekørsel og lignende, gøre undtagelse herfra.
Det er tilladt at installere  

 mobiltelefon til privat brug.
Stk. 4 .  På taglygten, tagreklameskilt eller bag på  

 taxien skal der tydeligt synligt være anbragt en bevillingsnummerplade med  

 bevillingsnummeret vendende bagud.
Ved enhver bevillingsudstedelse tildeles  

 der den taxi, bevillingen vedrører, et bevillingsnummer.
Bevillingsnummeret,  

 der består af det i bilag 5 for den pågældende kommune fastsatte områdenummer  

 og et af kommunalbestyrelsen fastsat løbenummer med en bindestreg imellem,  

 påføres bevillingen.
Bevillingsnummerpladen udleveres mod betaling af  

 kommunalbestyrelsen sammen med bevillingen.
Bortkommer pladen eller  

 beskadiges den, kan en ny plade udleveres af kommunalbestyrelsen mod ny  

 betaling.
Samtidig afleveres den hidtil anvendte plade, for så vidt den ikke  

 er bortkommet, i hvilket tilfælde kommunalbestyrelsen kræver skriftlig  

 erklæring herom.
Indtil en ny plade kan udleveres, skal der benyttes en  

 erstatningsplade, der ligeledes udleveres af kommunalbestyrelsen.
Stk. 5.  Bevillingshaveren kan forbyde tobaksrygning i  

 taxien.
I så fald skal taxien være afmærket herom på en for publikum  

 iøjnefaldende måde, både udvendig og indvendig.
 Stk. 6 .  En taxi skal være forsynet med bagagebærer,  

 bagagerum eller lignende, således at passagererne kan forlange enten 1  

 barnevogn eller 1 cykel medbragt.
Stk. 7 .  En taxi skal udvendig på begge sider (for-  

 eller bagdør) være forsynet med påskrift om navn og telefonnummer for det  

 bestillingskontor, ejeren er tilsluttet, eller hvis ejeren ikke er tilsluttet  

 et bestillingskontor, ejerens eller firmaets navn, adresse og/eller  

 telefonnummer.
Navn, adresse og telefonnummer skal udføres i en bogstavhøjde  

 på mellem 36 og 60 mm og en talhøjde på mellem 15 og 60 mm.
Påskriften skal  

 være i en farve, der tydeligt afviger fra køretøjets farve.
Påskriften skal  

 være direkte påført taxiens karrosseri og må ikke udføres ved hjælp af  

 aftagelige skilte eller lignende.
 Stk. 8.  Bevillingen, et eksemplar af de gældende  

 takstbestemmelser og kørselsreglementet, som udleveres af  

 kommunalbestyrelsen, skal opbevares i taxien og på forlangende forevises for  

 passagererne.
 Stk. 9 .  I en taxi skal der på et for passagererne  

 iøjnefaldende sted være anbragt et opslag, der angiver, at bevilling,  

 takstbestemmelser og kørselsreglement forefindes i taxien, samt hvilket antal  

 passagerer, herunder børn under 12 år anbragt på særligt børnesæde, taxien er  

 godkendt til.
Stk. 10.  En taxi kan forsynes med overfaldsalarm, hvor  

 alarmsystemet består af højst 2 hurtigt blinkende røde lygter, der er  

 sammenbygget med taglygten.
Lygterne aktiveres af en skjult kontakt i  

 kabinen, hvorved der samtidig over taxiens kommunikationsradio åbnes  

 forbindelse til bestillingskontoret, der vil kunne høre samtale i taxien.  

 Systemet må kun kunne afbrydes uden for taxiens førerrum.
 § 12.  En limousine må ikke være forsynet med det i §  

 11 nævnte udstyr m.v., bortset fra stk. 3, 5 og relevante bestemmelser i stk.  

 10.
§ 13.  En bil til sygetransport skal udvendigt på  

 begge sider (for- eller bagdør) være forsynet med påskriften  

 »Sygetransport«.
Påskriften skal være udført efter bestemmelserne i  

 § 11, stk. 7.
Trafikbog eller printerudskrift § 14.  I enhver taxi skal findes en trafikbog, der på  

 forlangende skal forevises og om fornødent udlånes til politiet.
Trafikbogen  

 skal af kommunalbestyrelsen være godkendt til den pågældende bil og være  

 forsynet med kommunalbestyrelsens påtegning herom.
Der må kun være een  

 trafikbog i brug ad gangen, uanset om der er flere førere af vognen.
Stk. 2 .  Trafikbogen skal indeholde mindst 50  

 tredobbelte blade (stamblad og 2 kopier), der skal være forsynet med  

 fortløbende numre.
Hvor bevillingshaveren er tilsluttet et bestillingskontor,  

 skal hvert af de tredobbelte blade omfatte een førers vagt, jf. bilag 3. Hvor  

 bevillingshaveren ikke er tilsluttet et bestillingskontor, må hvert af de  

 tredobbelte blade højst omfatte 1 døgn (kørselsperiode), idet navn, fødselsår  

 og -dato samt adresse på førerne af vognen skal være anført på indersiden af  

 trafikbogens omslag, jf. bilag 4.
Stk. 3 .  Trafikbogen skal indeholde oplysninger som  

 angivet i bilag 3 og 4. Førerens navn, begyndelsestidspunktet - angivet med 4  

 cifre - for den enkelte førers vagt, kørselsdatoen samt oplysning om  

 kontroltællerens udvisende på tidspunktet for vagtens begyndelse skal  

 indføres i trafikbogen straks ved vagtens/kørselsperiodens begyndelse.  

 Oplysning om eventuel returkørsel, der udføres til nedsat takst i henhold til  

 gældende takstregulativ, skal indføres straks ved kørslens start og  

 afslutning.
Såfremt prisen for kørsel er beregnet på anden måde end efter  

 taxameter, skal begyndelsestidspunktet indføres i trafikbogen, umiddelbart  

 inden den pågældende kørsel påbegyndes, og sluttidspunktet samt det indkørte  

 beløb umiddelbart efter kørslens afslutning.
Oplysninger om eventuelle  

 fejlture indføres straks efter, at de er konstateret, og hvis vognen er  

 tilsluttet et bestillingskontor, anmeldt til dette.
De øvrige oplysninger  

 indføres umiddelbart efter vagtens eller kørselsperiodens afslutning.
Ved  

 slutningen af en måned angives køretøjets kilometertællers udvisende.
Stk. 4 .  Trafikbogen skal føres fortløbende og tydeligt  

 med kuglepen på en sådan måde, at stamblad og kopier føres samtidigt.
Der må  

 ikke foretages rettelser.
Såfremt der skrives forkert på en side, eller en  

 side ved en fejltagelse overspringes, skal den forsynes med en skråstreg og  

 må ikke siden benyttes.
Af hvert tredobbelt blad opbevares stambladet i  

 trafikbogen, medens den ene kopi ved vagtens eller kørselsperiodens ophør  

 afleveres til bevillingshaveren.
Trafikbogen skal af bevillingshaveren  

 opbevares mindst 5 år regnet fra sidste indførsel og skal på forlangende  

 udlånes til politiet eller kommunalbestyrelsen.
Dette gælder også for ubrugte  

 trafikbøger.
§ 15.  Kommunalbestyrelsen kan efter samråd med  

 politiet godkende -eventuelt i en prøveperiode- at trafikbogen erstattes med  

 printerudskrifter, såfremt udskrifterne Stk. 2.  Efter hver vagt udskrives udskrift i 2  

 eksemplarer.
Det ene afleveres til bevillingshaveren, der skal opbevare  

 udskrifterne i mindst 5 år.
Udskrifterne skal på forlangende udlånes til  

 politiet eller kommunalbestyrelsen.
I taxien opbevares de seneste 2  

 udskrifter, som på forlangende skal forevises eller udlånes til politiet.  

 Politiet kan forlange en udskrift, uanset pågældende vagt endnu ikke er  

 afsluttet.
Taxameterkontrollanter § 16.  Godkendelse af personer som  

 taxameterkontrollanter meddeles af Statens Bilinspektion på en af Statens  

 Bilinspektion udfærdiget godkendelsesblanket.
Stk. 2.  Godkendelsen er personlig.
I virksomheder, der  

 drives i selskabsform, udstedes godkendelsen til den person, der har ansvaret  

 for virksomhedens økonomiske og administrative drift.
Der kan i virksomheden  

 etableres en intern ansvarsfordeling vedrørende udstedelse af attester, der  

 på taxameterkontrollantens vegne kan underskrives af bestemte, kvalificerede  

 medarbejdere.
 Stk. 3 .  Godkendelsesblanketten skal indeholde de  

 regler for udøvelse af taxameterkontrollantvirksomhed, som fremgår af bilag  

 2.
Stk. 4.  Godkendelsen meddeles for højst 10 år ad  

 gangen.
Ansøgning om fornyelse indgives af taxameterkontrollanten inden  

 udløbet af godkendelsen.
Stk. 5.  Ved ansøgning om godkendelse som  

 taxameterkontrollant skal ansøgeren dokumentere faglige kvalifikationer og et  

 indgående kendskab til den teknik, der benyttes i taxametre og  

 kontrolapparater og være i besiddelse af fornødne faciliteter.
Ansøgere skal  

 desuden findes egnede til at udøve offentlig kontrolvirksomhed.
Stk. 6.  Ansøgeren skal i øvrigt opfylde kravene i § 3,  

 stk. 1, nr. 1-5, 7 og 8, 2. led i lov om taxikørsel m.v.
Ansøgeren må ikke  

 have interesser i taxivognmandsvirksomhed.
 Stk. 7.  Statens Bilinspektion kan blandt flere ansøgere  

 udvælge og godkende den i forhold til det samlede behov bedst kvalificerede  

 til taxameterkontrollant.
 Stk. 8.  Statens Bilinspektion fastsætter behovet for og  

 antallet af taxameterkontrollanter ud fra hensynet til tilfredsstillende  

 betjening af erhvervet.
Stk. 9.  Taxameterkontrollanten udsteder  

 taxameterattester.
Attesterne trykkes løbenummererede ved Statens  

 Bilinspektions foranstaltning.
Udgifterne hertil betales af  

 taxameterkontrollanten.
Stk. 10.  Attesterne skal anvendes i løbenummerorden.  

 Løbenummeret på den sidst udstedte taxameterattest overføres til den nye  

 taxameterattest, når en sådan udstedes.
Såfremt den sidst udstedte  

 taxameterattest er udstedt af en anden taxameterkontrollant, skal denne  

 desuden påføres den nye taxameterattest.
Forsiden udleveres til opbevaring i  

 taxien.
Kopien opbevares af taxameterkontrollanten.
Ved fejludfyldning  

 overstreges attesten og anbringes med kopien ved de opbevarede attestkopier.  

 Kopierne skal opbevares i mindst 5 år.
Stk. 11.  Kopierne skal på forlangende udlånes til  

 politiet, kommunalbestyrelsen eller Statens Bilinspektion.
Kopierne må ikke  

 overlades andre.
 Befordring af passagerer m.v.
 § 17.  En taxi, en limousine og en bil til  

 sygetransport må ikke benyttes til befordring af flere personer, end den er  

 godkendt til.
Dispensationsbestemmelse,  

 straffebestemmelser, ikrafttrædelse og Dispensationsbestemmelse § 18.  Færdselsstyrelsen kan i særlige tilfælde  

 dispensere fra bestemmelserne i denne bekendtgørelse.
Straffebestemmelser § 19.  Overtrædelse af § 1, § 2, stk. 1, § 3, stk. 1,  

 §§ 4-6, § 7, § 8, stk. 1-9, §§ 9-10, § 11, stk. 1-9, §§ 12-14, § 15, stk. 2,  

 § 16, stk. 9-11, § 17 og § 21, stk. 1-2 og stk. 5, kan straffes med bøde.
Ikrafttrædelse § 20.  Bekendtgørelsen træder i kraft den 1. januar  

 1998. Samtidig ophæves bekendtgørelse nr. 87 af 10. marts 1980 om særlige  

 krav til hyrevogne som ændret ved bekendtgørelse nr. 796 af 2. december 1986  

 og bekendtgørelse nr. 140 af 24. marts 1981 om kontrolapparater, taksametre  

 og trafikbøger i hyrevogne.
Overgangsbestemmelser § 21.  Mekaniske og elektromekaniske taxametre, der  

 ikke er godkendt og mærket i henhold til Rådets direktiv nr. 77/95/EØF om  

 mekaniske taxametre, kan fortsat anvendes indtil den 1. januar 1999, forudsat  

 de opfylder bestemmelserne i bilag 1.
 Stk. 2.  Elektroniske taxametre, der ikke opfylder  

 specifikationerne i Europæisk Standard EN 50148, og som er taget i brug eller  

 tages i brug inden den 1. januar 1999, må anvendes, forudsat de opfylder  

 bestemmelserne i bilag 1.
 Stk. 3.  Kontrolapparat med mekanisk tælleværk kan  

 fortsat anvendes indtil den 1. januar 1999.
 Stk. 4.  Godkendelser af taxameterkontrollanter, udstedt  

 før den 1. januar 1998, forbliver gældende på de hidtidige vilkår indtil den  

 1. januar 2005. Ansøgning om fornyet godkendelse sker efter bestemmelserne i  

 denne bekendtgørelse.
 Stk. 5.  En taxi, en limousine og en bil til  

 sygetransport kan indtil den 1. januar 1999 befordre flere børn end det antal  

 passagerer, bilen er godkendt til, i henhold til de hidtidige gældende  

 regler.
Trafikministeriet, den 16. december 1997 Bjørn Westh / Bo Tarp Bilag 1 Særlige regler for taxametre og kontrolapparater I:
 Taxametrets funktion:
Et taxameter skal automatisk udregne og til stadighed angive de beløb, der  

 skal betales i forhold til en tilbagelagt vejstrækning, og - under en vis  

 hastighed - i forhold til den tid pågældende taxi har været hyret.
Taxametret  

 skal endvidere have et tælleværk, som viser:
1. den samlede vejlængde, som taxien har tilbagelagt  

 (kilometer), 2. den samlede vejlængde som er tilbagelagt, mens  

 taxien er hyret (kilometer), 3. det samlede antal gange taxien har været hyret, 4. antal takstenheder eller totalbeløb.
 II:
 Kontrolapparatets funktion:
 Et kontrolapparat skal registrere, om der har været passagerer i taxien  

 under kørslen (besatte kilometre). Kontrolapparatet skal fungere  

 overensstemmende med taxametrets tælleværk for besatte kilometre.  

 Kontroltælleren skal endvidere opfylde følgende bestemmelser:
 1. Kontroltælleren skal kontinuerligt sammentælle og  

 elektronisk angive antallet af besatte kilometre i mindst 4 cifre.
2. Kontroltælleren må ikke kunne nulstilles eller  

 kunne slette optalte kilometre eller dele heraf.
I kontroltælleren kan  

 angivelsen ske i trin for hver talt kilometer.
Impulstælleværker anses for at  

 fungere kontinuerligt, når der tælles flere impulser end 500 pr. 1000 m  

 kørsel.
 3. Aflæsning af cifrene skal til enhver tid kunne ske  

 direkte eller kunne foretages uden anvendelse af værktøj.
4. Kontrolapparatet skal aktiveres af  

 kontaktanordninger (sædekontakter), der indbygges i sæderne, eller 5. kontrolapparatet skal aktiveres af  

 kontaktanordninger, der fungerer ved hjælp af moduleret infrarødt lys og  

 fotoceller, hvor aktiveringen sker ved brydning af lysstrålen mellem hver  

 sender- og modtagerenhed.
Apparatet og dets forbindelser skal være  

 upåvirkeligt af indstråling af sollys eller af tilfældig elektromagnetisk  

 stråling.
6. Kontaktanordningerne skal aktivere  

 kontrolapparatet, når der medtages passagerer, uanset på hvilke passagersæder  

 disse sætter sig.
Dette gælder også for passagerer i kørestole.
 7. Der må ikke foretages indgreb, der kan hindre  

 kontaktanordningernes tilsigtede funktion, og kontaktanordningerne skal være  

 anbragt beskyttet, dels mod indgreb i deres tilsigtede funktion, dels mod  

 ødelæggelse ved taxiens normale brug.
 8. Kontrolapparatet skal tillige aktiveres af  

 taxametret, når dette er indstillet på et takstområde og er slået til.
 9. Synligt for føreren skal forefindes en  

 kontrollampe, der lyser, eller et displaysymbol der indikerer, når  

 kontrolapparatet er aktiveret, og der registreres kontrolkilometre.
 III:
 Installation, plombering , reparation og afprøvning af  

 taxametre og kontrolapparater:
 1. Installation af taxametre og kontrolapparater.
 1.1 Taxametret skal med hensyn til førstegangsindstillingen være tilpasset  

 det aktuelle køretøj i overensstemmelse med taxameterfabrikantens  

 forskrifter.
 1.2 Taxametret og kontrolapparatet skal være monteret på en sådan måde, at  

 der ikke fremstår skarpe kanter til fare eller ulempe for chauffør eller  

 forsædepassagerer.
 1.3 Taxametre, der er forsynet med uoriginale huller eller tilslutninger  

 igennem kabinettet, må ikke monteres.
 1.4 Taxametre skal monteres således, at såvel bagsæde- som  

 forsædepassagerer uden vanskelighed kan aflæse taxametrets udvisende.
 1.5 Taxametret skal være forsynet med belysning, når taxametret slås til.
1.6 Kontrolapparatet kan være sammenbygget med taxametret.
Er  

 kontrolapparatet installeret separat, kan det have fælles transmission eller  

 impulsgiver med taxametret.
 1.7 Strømforsyning til taxameter og kontrolapparat skal ske direkte fra  

 taxiens akkumulatorpolsko.
 2. Plombering af taxametre og kontrolapparater .
 2.1 Taxametret, kontrolapparatet, deres forbindelser til taxien  

 (transmissionen), ledningssamlinger og kontakter skal være plomberet på en  

 sådan måde, at indgreb i taxametrets og kontrolapparatets funktion kun kan  

 foretages, når en eller flere plomber brydes.
 2.2 Taxametret, kontrolapparatet, deres forbindelser til taxien  

 (transmissionen), ledningssamlinger og kontakter skal være kontrolleret og  

 plomberet af en taxameterkontrollant.
2.3 Plomberne skal være forsynet med det af Statens Bilinspektion tildelte  

 nummer.
Det er tilstrækkeligt, at plombens ene side indeholder dette nummer.
 2.4 Alle transmissionens samlinger, ved udvekslinger og ved indføringen  

 til taxametret, herunder udtaget fra gearkassen eller impulsgiver, skal være  

 plomberet.
 2.5 I EØF-typegodkendelsesattesten for e-godkendte taxametre er fastsat  

 plombernes placering og eventuelt arten og formen af disse plomberinger.  

 Kontrol og plombering skal være foretaget af en taxameterkontrollant.
 2.6 Antallet af monterede plomber samt plombernes mærkning anføres på den  

 taxameterattest, som udstedes af taxameterkontrollanten.
 3. Kontrol af taxametre og kontrolapparater.
 Kontrollen skal omfatte:
 3.1 Kontrol ved kørsel.
 Kontrollen af taxametrets udvisende ved kørsel kan foretages enten ved:
 Vejbanen skal bestå af jævn asfalt eller cement, og strækningen  

 skal være lige og uden vejkryds eller andre elementer, der kan forhindre en  

 jævn gennemkørsel af kontrolstrækningen.
 Vejstrækningens længde bør give mulighed for kontrol af mindst 3  

 »slag« i samme kørselsretning.
 Ved »slag« forstås den periodiske ændring i taxametrets  

 udvisende, der tilkendegiver, at en fastsat vejstrækning er gennemkørt.
 Opmåling af vejbanen bør foretages med stålmålebånd.
 Afmærkning bør foretages med maling i vejkanten.
 Tilladelse til denne afmærkning bør indhentes ved Vejmyndighederne.
 Vej- og tolerancemærkerne aftegnes i vejkanten med tolerance som  

 beskrevet under nedenstående punkt. »Taxametrets nøjagtighed og  

 tolerance«.
 Hastigheden ved passage af vejmærke 0, hvor taxametret slås til,  

 skal være så stor, at den i taxametret indbyggede ventetidstælling er  

 udkoblet.
 Denne hastighed (omkoblingshastigheden) skal beregnes på grundlag af den i  

 takstregulativet eller - hvis sådant ikke forefindes - den i  

 taxameterattestens angive km-takst og ventetakst således:
 3.2 Taxametrets nøjagtighed og tolerance under kørsel.
Taxametret skal være justeret til nøjagtig udvisende i henhold til  

 takstregulativet eller anden takstangivelse.
Inden kontrollen udføres, må det  

 konstateres, om køretøjets data er i overensstemmelse med taxameterattestens  

 oplysninger.
For at imødegå visse måleusikkerheder ved kontrollen tillades  

 følgende tolerance:
 Tolerancegrænserne afmærkes som anført på vejbanen, og henholdsvis 1. og  

 3. »slag« skal under afprøvningen falde inden for disse  

 toleranceområder.
 3.3 Kontrol af ventetid.
Når en taxi er udtaget til kontrol, skal der altid foretages kontrol af  

 taxiens ventetid, der indgår i det beløb, taxametret udviser.
Kontrollen  

 foretages med stopur, medens taxien holder stille.
 Tiden for det enkelte »slag« kontrolleres, og der kontrolleres  

 mindst 3 »slag«.
 3.4 Taxametrets nøjagtighed og tolerance under ventetid.
 Med hensyn til ventetid skal taxametret være indstillet til nøjagtig  

 udvisende, men af hensyn til aktiveringsusikkerheden ved start af taxameter  

 og stopur tillades en vis tolerance:
 3.5 Kontrolapparatets nøjagtighed og tolerance.
 I de tilfælde, hvor kontrolapparatet er sammenbygget med (indeholdt i)  

 taxametret, skal kontrolapparatets tæller og taxametrets tæller for besatte  

 kilometre fungere synkront.
Separat kontrolapparat skal tælle overensstemmende med taxametrets  

 tælleværk for besatte kilometre.
Af hensyn til konstruktive forskelle i  

 tælleværkerne tillades en afvigelse på højst 1% mellem tællervisningerne for  

 en gennemkørt vejstrækning.
Bilag 2 Regler for udøvelse af taxameterkontrollantvirksomhed 1. Ved udøvelsen af taxameterkontrollantvirksomhed  

 skal der udvises omhu og ansvarlighed, idet taxameterkontrollanten er et  

 vigtigt led i den kontrol, som skal hindre omgåelser af bestemmelserne om  

 taxikørsel.
 2. Installation, kontrol og takstændring af taxameter  

 og kontrolapparat skal foretages i overensstemmelse med de af  

 Trafikministeriet publicerede bestemmelser, fabrikantens forskrifter og i  

 øvrigt fagmæssigt korrekt.
 3. Efter det er kontrolleret, at taxameter og  

 kontrolapparat fungerer korrekt, jf. pkt. 2, foretages plombering, således at  

 indgreb, der har indflydelse på taxameterets og kontrolapparatets korrekte  

 funktion og udvisende, kun kan foretages, når en eller flere plomber brydes.  

 Eventuelle eksisterende intakte og korrekte plomberinger kan bibeholdes.
 4. Ved enhver plombering, herunder ved såvel  

 installation, takstændring som fornyelse af manglende eller beskadigede  

 plomber, skal der udstedes en ny taxameterattest.
 5. Forud for enhver plombering og/eller udstedelse af  

 en taxameterattest, herunder ved såvel installation, takstændring, fornyelse  

 af manglende eller beskadigede plomber, som ved bortkomst af  

 taxameterattesten, skal der foretages gennemgang, kontrol og eventuelle  

 nødvendige justeringer af det samlede taxameter- og kontrolapparatudstyr og  

 dets plomberinger.
6. Samtlige rubrikker på taxameterattesten skal  

 udfyldes omhyggeligt og læseligt.
Det skal sikres, at også kopierne er  

 tydelige og forsynet med firmastempel.
Hvis plomberinger mangler, har været  

 brudt eller er beskadiget, så indgreb har kunnet foretages, skal afkrydsning  

 ske på attesten.
Ved bortkomst af den til en kunde udleverede originale taxameterattest kan  

 taxameterkontrollanten udlevere en fotokopi af en af de af  

 taxameterkontrollanten opbevarede kopier til kunden.
Såvel fotokopien som  

 begge taxameterkontrollantens kopier forsynes med dato, underskrift og  

 stempel samt note om, at der er udleveret fotokopi af attesten.
 Er der i virksomheden aftalt en intern ansvarsfordeling vedrørende  

 udstedelse af attester, er taxameterkontrollanten dog ansvarlig for de  

 bemyndigede medarbejderes arbejde og rigtigheden af de udstedte attester.
 7. I tilfælde af, at der i forbindelse med reparation  

 installeres et »lånetaxameter« (og/eller et kontrolapparat), skal  

 installation, kontrol, plombering, udstedelse af attest m.v. ske efter de  

 almindelige gældende regler.
 8. Ved plombering må kun de af Statens Bilinspektion  

 udleverede matricer og prægedorne (plomberingsværktøj) anvendes.
9. Plomberingsværktøj skal behandles og opbevares  

 omhyggeligt.
Når plomberingsværktøj ikke anvendes, skal det opbevares i  

 aflåset skab eller skuffe.
 10. I tilfælde af bortkomst af plomberingsværktøj skal  

 Statens Bilinspektion straks telefonisk underrettes, og der fremsendes senest  

 en uge efter bortkomsten en udtømmende skriftlig redegørelse for  

 omstændighederne ved bortkomsten til Statens Bilinspektion.
11. Genanskaffelse af plomberingsværktøj må kun ske  

 gennem Statens Bilinspektion.
Udgifterne hertil afholdes af  

 taxameterkontrollanten.
 12. For udførelsen af plomberingen gælder, at:
a.
Der skal anvendes plomber af samme diameter som plombematricen.
b.
Der skal anvendes plomber af god kvalitet uden urenheder, lunker eller  

 lignende fejl i materialet.
c.
Der skal benyttes tråd omviklet med en tyndere tråd (plombetråd).
d.
Der skal foretages dobbelt indstik af plombetråden i plomben.
e.
De dobbelt indstukne trådender skal sammensnoes i plomben.
f.
Der skal i samtlige plomber efter prægningen være et tydeligt og  

 fuldstændigt samt koncentrisk placeret aftryk af plombematricen.
13. Godkendelsen kan tilbagekaldes eller nægtes  

 fornyet i henhold til §§ 6 og 7 i lov om taxikørsel m.v.
I så fald skal  

 plomberingsværktøjet straks afleveres til Statens Bilinspektion, jf. § 9 i  

 loven.
 Opmærksomheden henledes i øvrigt på, at ved udøvelse af  

 taxameterkontrollantvirksomhed, herunder ved udfyldelse og udstedelse af  

 taxameterattester, er taxameterkontrollanten bl.a. ansvarlig, jf. den  

 borgerlige straffelovs § 156, 1. punktum og § 163, som lyder:
