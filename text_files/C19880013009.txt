§ 1.  Det i henhold til § 7 i lov nr. 350 af 1. juli  

 1988 om uddannelse af maskinmestre nedsatte uddannelsesråd består af en formand, der udpeges af industriministeren, samt af yderligere 6 medlemmer, der efter indstilling af nedenstående organisationer udnævnes af Søfartsstyrelsen:
 Stk. 2.  Nedenstående organisationer m.v. kan hver  

 udpege een repræsentant, der tilforordnes uddannelsesrådet af  

 Søfartsstyrelsen:
- Maskinmesterskolernes Forstandersammenslutning, - Maskinmesterstuderendes Landsråd, - Maskinmesterskolernes Lærere (indstilles af Dansk Teknisk Lærerforening,  

 Akademikernes Centralorganisation og Maskinmestrenes Forening i fællesskab).
 - Maskinmesterskolernes bestyrelsers kontaktudvalg.
Stk. 3.  Formandens suppleant, der udpeges af  

 industriministeren, leder rådets forretninger i formandens fravær.
For hvert  

 af de øvrige medlemmer og de tilforordnede udnævnes af Søfartsstyrelsen efter  

 indstilling fra de i stk. 1 og 2 nævnte organisationer m.v. en suppleant.
Stk. 4.  Suppleanter kan kun deltage i rådets møder, når  

 vedkommende medlem eller tilforordnede har forfald.
Dog kan en suppleant  

 deltage i rådets behandling af sager, der vedrører udvalg jf. § 3, hvori han  

 har sæde.
 Stk. 5.  Formanden for eksamenskommissionen og de  

 tilforordnede repræsentanter deltager uden stemmeret i rådets møder.
 Stk. 6.  Rådets formand kan tilkalde særligt sagkyndige  

 til at deltage i behandlingen af enkeltsager.
§ 2.  Uddannelsesrådet skal afgive udtalelser i  

 spørgsmål, der af industriministeren eller Søfartsstyrelsen forelægges dette  

 vedrørende maskinmesteruddannelsen og vedrørende uddannelse af andet  

 maskinmandskab.
Rådet kan af egen drift optage uddannelsesspørgsmål til  

 behandling og afgive indstilling herom.
§ 3.  Uddannelsesrådet kan nedsætte faste udvalg  

 vedrørende enkelte uddannelsesområder.
Rådet vælger medlemmer til udvalgene  

 blandt dets medlemmer og suppleanter, fastsætter arbejdsopgaverne for  

 udvalgene samt afgiver indstilling til Søfartsstyrelsen om, i hvilken  

 udstrækning spørgsmål kan behandles endeligt af disse.
 Stk. 2.  Formanden eller efter dennes bestemmelse  

 formandens suppleant fungerer som formand i de i stk. 1 omhandlede udvalg.
 Stk. 3.  Udover de i stk. 1 omhandlede udvalg kan  

 nedsættes midlertidige udvalg.
§ 4.  Formanden sammenkalder uddannelsesrådet til møde  

 så ofte, han finder det fornødent.
Rådet skal dog indkaldes til møde, når  

 mindst 3 af rådets medlemmer ønsker dette og fremsætter skriftlig begæring  

 herom til formanden.
 Stk. 2.  Tid og sted for uddannelsesrådets møder  

 fastsættes af formanden, der foranlediger medlemmerne indkaldt til møderne og  

 leder forhandlingerne på disse.
§ 5.  For at beslutning kan træffes af  

 uddannelsesrådet, skal formanden og mindst 3 medlemmer være til stede.
For at  

 beslutning kan træffes af et udvalg, skal to tredjedele af  

 udvalgsmedlemmerne, dog mindst 3, være til stede.
Stk. 2.  Hvert medlem har 1 stemme, og afgørelser  

 træffes ved simpelt flertal.
I tilfælde af stemmelighed gør formandens stemme  

 udslaget.
Eventuelle mindretal kan begære deres bemærkninger vedføjet  

 flertallets indstilling eller udtalelse.
 § 6.  Uddannelsesrådets sekretariatsforretninger  

 varetages af en af Søfartsstyrelsen udpeget sekretær.
§ 7.  Over uddannelsesrådets møder og møder i udvalg  

 udarbejdes referater, som udsendes til samtlige rådets medlemmer, de  

 tilforordnede og suppleanterne.
Formanden drager omsorg for udførelse af  

 rådets beslutninger i overensstemmelse med de skete vedtagelser og  

 underskriver på rådets vegne fornødne skriftlige ekspeditioner.
 § 8.  Uddannelsesrådets medlemmer og suppleanter, de i  

 § 1, stk. 3 til 4, og § 6, omhandlede personer samt andre, der måtte blive  

 indkaldt til at deltage i rådets møder, er forpligtet til over for alle  

 uvedkommende at bevare tavshed med hensyn til de forhold, der kommer til  

 deres kundskab under rådets forhandlinger, derunder såvel angående de trufne  

 beslutninger som angående stemmeafgivning.
