Nr BR 63 Beretning over Forslag til folketingsbeslutning om ændret og styrket  

 Bedriftssundhedstjeneste (BST)   

 Nr B 63 1986-87, 1. samling Afgivet af arbejdsmarkedsudvalget Afgivet: 19870604 Udvalget har behandlet forslaget i en række møder og har herunder stillet spørgsmål til arbejdsministeren, som denne har besvaret skriftligt.
Udvalget har endvidere modtaget skriftlig henvendelse fra Grafisk Forbunds Sikkerhedsudvalg.
 Herefter udtaler udvalget:
Udvalget ønsker en udbygning af BST og tager til efterretning, at arbejdsministeren i samarbejde med arbejdsmarkedsparterne kommer med et udspil herom.
Såfremt enighed ikke opnås, har arbejdsministeren oplyst, at udbygningen alligevel vil blive iværksat inden årets udgang.
Under 1. behandling af forslaget erklærede arbejdsministeren sig rede til at være katalysator for, at arbejdsmarkedets parter kunne nå frem til enighed om et forslag til udbygning af BST.
Udvalget vil derfor afvente arbejdsministerens forhandlinger med LO og DA og er enig med arbejdsministeren i, at hvis ikke forhandlingerne fører til et gensidigt resultat, så må der lovgives på området.
Arbejdsministerens udsagn om at være »katalysator« ønsker udvalget givet en rimelig tidsfrist, det vil sige inden årets udgang.
 P. u. v.
