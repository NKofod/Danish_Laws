Skriftlig fremsættelse (24. februar 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om en aktiv beskæftigelsesindsats med flere love  

 (Konsekvensrettelser som følge af kommunalreformen) (Lovforslag nr.
L 23).
 Lovforslaget er en del af den lovgivningsmæssige  

 gennemførelse af kommunalreformen.
 Lovforslaget indeholder dels ændringer i forskellige love,  

 der er en følge af det samtidigt fremsatte forslag til lov om ansvaret for og  

 styringen af den aktive beskæftigelsesindsats, dels ændringer, der følger af  

 andre dele af kommunalreformen og dels ændringer af helt teknisk karakter.
 Forslaget indeholder ændringer af lovgivning inden for  

 områder under Socialministeriet, Ministeriet for Flygtninge, Indvandrere og  

 Integration, Undervisningsministeriet og Ministeriet for Familie og  

 Forbrugeranliggender.
 Forslaget indeholder konsekvensrettelser som følge af:
   

 	  

 at  

 arbejdsformidlingen ikke længere anvendes som betegnelse for den  

 instans, der  

 varetager de statslige opgaver i jobcentrene.
   

 	  

 nye benævnelser for de  

 kollegiale organer, der medvirker i beskæftigelsesindsatsen.
   

 	  

 nye regler om klage  

 over afgørelser truffet af staten og kommunerne efter beskæftigelseslovene,  

 samt visse afgørelser efter integrationsloven og børnepasningsorlovsloven.  

 Klagerne behandles af fem beskæftigelsesankenævn, der etableres i de fem  

 regioner, og ankenævnene afløser de sociale nævn, de regionale  

 arbejdsmarkedsråd, Arbejdsmarkedets Ankenævn samt Arbejdsmarkedsstyrelsen som  

 klageinstans.
   

 	  

 at amtskommunerne  

 nedlægges samt af, at amtskommunernes opgaver i forhold til den  

 specialiserede  

 revalideringsindsats overgår til kommunerne.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale forslaget til  

 Tingets velvillige behandling.
