 Ved noteveksling i Nairobi den 15. og 20. november 1978 er der mellem  

 Danmark og Kenya indgået en overenskomst vedrørende et projekt om uddannelse  

 af medlemmer af den kenyanske ungdomsorganisation National Youth Service til  

 at varetage drift og vedligeholdelse af vejbygningsmaskiner.
 Ifølge overenskomsten yder den danske regering i et tidsrum af 5 år i alt  

 4.500.000 kroner til projektet, hvoraf indtil 2.400.000 kroner vil blive  

 anvendt til anskaffelse af materiel og udstyr og resten til finansiering af  

 ekspertbistand, omfattende en projektleder og 2 eller 3 rådgivere.
