 Bekendtgørelse om ændring af bekendtgørelse om danskuddannelse til voksne udlændinge m.fl.
§ 1 I bekendtgørelse nr. 68 af 6. februar 2008 om danskuddannelse til voksne udlændinge m.fl. foretages følgende ændringer:
 1. § 8, stk. 4, affattes således:
»Stk. 4. I forbindelse med undervisningen udarbejder læreren en individuel læringsplan for kursistens danskuddannelse, hvis læreren vurderer, at der er behov for det.« 2. I § 12, stk. 1, ændres »eller læringsplan« til: »eller eventuelle læringsplan«.
 3. § 19 affattes således:
»§ 19.  Ministeren for flygtninge, indvandrere og integration kan dispensere fra bekendtgørelsens regler som led i forsøgs- og udviklingsarbejde inden for lovens område.« § 2 Bekendtgørelsen træder i kraft den 1. december 2009.
