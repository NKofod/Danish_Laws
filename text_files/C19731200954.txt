Efter stedfunden forhandling med Landsforeningen af  

 menighedsrådsmedlemmer, folkekirkens tjenestemandsorganisationer og økonomi -  

 og budgetministeriet skal man meddele, at kirkeministeriet er villigt til i  

 medfør af § 32, stk.2, i lov om folkekirkens lønningsvæsen m.m. efter  

 indstilling herom fra vedkommende menighedsråd at omdanne stillinger som  

 kirketjener,  kirkegårdsassistent, kirkegårdsleder og organist, der nu  

 aflønnes  med tjenestemandslignende løn, til tjenestemandsstillinger, for så  

 vidt stillingerne efter et konkret skøn over beskæftigelsens omfang og  

 varighed opfylder de i det følgende omtalte almindelige betingelser for  

 tjenestemandsstillinger.
Under hensyn til de igangværende overvejelser om  

 indførelse af borgerlig personregistrering er der fortsat ikke mulighed for  

 oprettelse af tjenestemandsstillinger som kordegn.
Det er en betingelse, at stillingen giver kirke - eller  

 kirkegårdsfunktionæren heltidsbeskæftigelse, og at dette også kan antages at  

 være tilfældet på længere sigt.
For organiststillinger er det en  

 forudsætning, at de lønnes med en kvota på 50% og derover, samt at  

 kirkeministeriet efter oplysninger om stillingsindholdet og arten og omfanget  

 af organistens eventuelle anden beskæftigelse finder grundlag for  

 tjenestemandsansættelse.
 Det er en betingelse for tjenestemandsansættelse af de nuværende ansatte  

 kirke - og kirkegårdsfunktionærer, at de påtager sig forpligtelse til at tåle  

 udvidelse af deres ansættelsesområde i overensstemmelse med en eventuel  

 senere generel ændring af ansættelsesområdet for vedkommende  

 tjenestemandsgruppe.
 Endvidere vil ansættelse som tjenestemand være betinget af  

 tilfredsstillende helbredserklæring, og varig ansættelse kan først ske efter  

 prøveansættelse, medmindre betingelserne for varig ansættelse uden  

 prøveansættelse er til stede, jfr.§ 3, stk.5, i kirkeministeriets  

 bekendtgørelse af 20. oktober 1972 om ansættelse som tjenestemand på prøve i  

 folkekirken med senere varig ansættelse for øje.
 Man skal anmode stiftsøvrigheden om at foranledige, at provstiudvalgene og  

 menighedsråd, under hvilke der er ansat tjenestemandslignende lønnede  

 kirkefunktionærer som kirketjener, kirkegårdsassistent, kirkegårdsleder og  

 organist, gøres bekendt med nærværende cirkulærskrivelse.
 Indstilling om omdannelse af en stilling til tjenestemandsstilling må  

 indeholde oplysning om:
 1. Kirkefunktionærens CPR-nr.(Fødsels- og dåbsattest  

 vedlægges).
 2. Kirkefunktionærens nuværende lønramme og  

 indplaceringen heri med angivelse af tidspunktet for næste  

 alderstillægsstigning samt med specifikation af eventuelle tillæg  

 (rådighedstillæg, personlige tillæg m.v.) til lønnen.
 3. Det nuværende stillingsindhold.
 4. Forventede ændringer heri.
 5. Funktionærens kvalifikationer samt oplysning om  

 eventuelt etablerede pensionsforsikringsordhinger.
 6. For kvotalønnede organister gives yderligere  

 oplysning om eventuel anden beskæftigelses art og omfang.
 7. En erklæring fra den nuværende funktionær om, at  

 han i tilfælde af tjenestemandsansættelse er indforstået med at tåle  

 udvidelse af sit ansættelsesområde i overensstemmelse med eventuelle senere  

 generelle ændringer af ansættelsesområdet for vedkommende  

 tjenestemandsgruppe.
 Indstilling i overensstemmelse med foranstående bedes indsendt, uanset om  

 indstilling om en stillings omdannelse til tjenestemandsstilling tidligere er  

 indsendt hertil.
 Såfremt indstillingen imødekommes, vil det påhvile menighedsrådet at  

 træffe foranstaltning til helbredsbedømmelse af kirke - eller  

 kirkegårdsfunktionæren og derefter at ansætte den pågældende i  

 tjenestemandsstillingen, jfr.§ 1, stk.1, 2.pkt. i kirkeministeriets cirkulære  

 af d.d. om ansættelse i tjenestemandsstillinger som kirke- og  

 kirkegårdsfunktionær og om afskedigelse af sådanne tjenestemænd.
 Ved ledighed i stillinger, som omfattes af nærværende skrivelse, bør der  

 tages stilling til spørgsmålet om stillingens omdannelse til en  

 tjenestemandsstilling, forinden stillingsopslag finder sted.
 Da den tjenestemandslignende aflønning af organister, der ikke er  

 tjenestemandsansat, af organisationen er søgt ophævet, tages der ved opslag  

 af og ansættelse i organiststillinger på tjenestemandslignende vilkår  

 forbehold om eventuel senere ændring af aflønnings - eller ansættelsesformen.  

 Som eksempel på et opslag med dette forbehold anføres følgende:
 Ledig stilling som organist ved ..............
 Stillingen, der ikke er en tjenestemandsstilling, aflønnes efter lønramme  

 17-23-29 med en kvota på 70%. Forbehold tages om eventuel senere ændring i  

 aflønnings- eller ansættelsesformen.
 Ansøgeren skal have bestået højeste organisteksamen ved et dansk  

 musikkonservatorium eller have tilsvarende uddannelse.
 Organisten skal være pligtig at afholde kirkekoncerter samt medvirke ved  

 konfirmandundervisningen i et omfang, som fastsættes nærmere i stillingens  

 regulativ, samt varetage ledelse af kor.
Ansøgninger indsendes til menighedsrådet for ........(Adr.) senest den ............
 Det viste eksempel træder i stedet for det i bilag til cirkulærskrivelse  

 af 16. december 1970 anførte eksempel 4.
