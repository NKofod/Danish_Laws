Bekendtgørelse om arbejde i forbindelse med eksplosiv  

  

 atmosfære  

1) I medfør af § 15 a, stk. 4, § 17,  

 stk. 3 og § 20, stk. 2, § 39, stk. 1, nr. 1 og 3  

 § 43 og § 84 samt efter bemyndigelse i henhold til § 73 i lov  

 om  

 arbejdsmiljø, jf. lovbekendtgørelse nr. 784 af 11. oktober 1999, som ændret  

 ved  

 lov nr. 331 af 16. maj 2001, fastsættes:
Kapitel 1 Område og definitioner § 1.  

  

 Denne bekendtgørelse gælder for arbejde, hvor der kan opstå fare fra  

 eksplosiv  

 atmosfære.
 Stk. 2.  

  

 Ved  

 eksplosiv atmosfære forstås en blanding under atmosfæriske  

 betingelser af  

 luft og brændbare stoffer i form af gasser, dampe, tåger eller støv i hvilke  

 forbrændingen efter antændelse breder sig til hele den ubrændte blanding.
 Stk. 3.  

  

 Undtaget  

 fra denne bekendtgørelse er:
 1)  

 	  

    

 Områder der anvendes  

 direkte i forbindelse med samt under medicinsk patientbehandling.
 2)  

 	  

    

 Anvendelse af  

 gasapparater omfattet af Rådets direktiv 90/396/EØF af 29. juni 1990 om  

 tilnærmelse af medlemsstaternes lovgivning om gasapparater.
 3)  

 	  

    

 Fremstilling,  

 håndtering, brug, oplagring og transport af eksplosivstoffer eller ustabile  

 kemiske stoffer.
 4)  

 	  

    

 Arbejde omfattet af  

 bekendtgørelse om arbejde med udvinding af mineralske materialer.
5)  

 	  

    

 Benyttelse af  

 landtransportmidler omfattet af ADR/RID-konventionerne, jf.
Rådets direktiver  

 94/55 og 96/49 med senere ændringer, der er gennemført i Danmark ved  

 lovgivningen om vejtransport af farligt gods og lovgivningen om  

 jernbanevirksomhed.
Transportmidler til brug i eksplosiv atmosfære er ikke  

 undtaget.
 § 2.  

  

 Områder, hvor der som følge af lokale og operationelle forhold kan forekomme  

 eksplosiv atmosfære i sådanne mængder, at det er nødvendigt at træffe  

 foranstaltninger til beskyttelse af sikkerhed og sundhed, klassificeres og  

 afmærkes i overensstemmelse med Indenrigs- og Sundhedsministeriets regler  

 herom.
 § 3.  

  

 Bekendtgørelsen indeholder supplerende bestemmelser til bl.a. bekendtgørelse  

 om  

 arbejdets udførelse og bekendtgørelse om anvendelse af tekniske hjælpemidler.
Kapitel 2 Planlægning og tilrettelæggelse § 4.  

  

 En  

 arbejdsgiver, der lader udføre arbejde omfattet af denne bekendtgørelse, skal  

 sørge for, at der udarbejdes skriftlig arbejdspladsvurdering af sikkerheds-  

 og  

 sundhedsforholdene på arbejdspladsen, jf. § 4, § 6 og §§ 6  

 a-c,  

 i bekendtgørelse om arbejdets udførelse.
Områder, som gennem åbninger er  

 eller  

 kan komme i forbindelse med andre områder, hvor eksplosive atmosfærer kan  

 forekomme, skal også inddrages i vurderingen.
 Stk. 2.  

  

 Arbejdspladsvurderingen  

 skal indeholde en kortlægning og vurdering af de risici, der hidrører fra  

 eksplosiv atmosfære med særlig hensyntagen til følgende:
 1)  

 	  

    

 Sandsynligheden for,  

 at eksplosiv atmosfære kan forekomme samt varigheden heraf.
 2)  

 	  

    

 Sandsynligheden for,  

 at antændelseskilder, herunder elektrostatiske udladninger, vil være til  

 stede  

 og vil kunne blive aktive og fungere som tændkilde.
 3)  

 	  

    

 Anlæggene, de  

 anvendte stoffer, processerne og deres mulige vekselvirkning.
 4)  

 	  

    

 De forventede  

 konsekvensers omfang.
Stk. 3.  

  

 Endvidere  

 skal det fremgå af vurderingen, hvilke foranstaltninger, der er truffet eller  

 skal iagttages til imødegåelse af særlige risici fra eksplosiv atmosfære.  

 Vurderingen skal desuden indeholde angivelse af hvilke områder, der er  

 klassificeret i zoner, jf.
Indenrigs- og Sundhedsministeriets regler om  

 klassifikation af eksplosionsfarlige områder, og angivelse af på hvilke  

 områder  

 minimumskravene i bilag 1 finder anvendelse.
 Stk. 4.  

  

 Vurderingen  

 skal forefindes på arbejdsstedet tilgængelig for alle, der er beskæftiget på  

 stedet.
 Stk. 5.  

  

 Vurderingen  

 skal ajourføres, når der sker ændringer i arbejdet, arbejdsmetoder og  

 arbejdsprocesser m.v., som har betydning for virksomhedens arbejdsmiljø, og  

 efter ulykker eller væsentlige uheld på arbejdsstedet, dog senest hvert  

 tredje  

 år.
 § 5.  



  

 Når det følger af  

 arbejdspladsvurderingen, jf. § 4, stk. 3, skal arbejdsgiveren  

 udarbejde skriftlige instrukser for arbejde i eksplosive områder.
§ 6.  

  

 Arbejdsgiveren  

 skal i overensstemmelse med arbejdspladsvurderingen, jf. § 4,  

 stk. 3,  

 sikre, at arbejde, der medfører særlig fare, eller arbejde, der kan få  

 indvirkning på andet arbejde og medføre fare, alene udføres af ansatte, der  

 er  

 i besiddelse af en særlig tilladelse til at udføre dette arbejde.
Tilladelsen  

 udstedes af en person med særskilt ansvar herfor forud for påbegyndelsen af  

 arbejdet.
Kapitel 3 Almindelige pligter § 7.  

  

 Arbejdsområder, hvor der kan forekomme eksplosiv atmosfære i sådanne mængder,  

 at der er risiko for de ansattes sundhed og sikkerhed, skal indrettes på en  

 sådan måde, at arbejdet kan udføres sikkerheds- og sundhedsmæssigt fuldt  

 forsvarligt.
 Stk. 2.  

  

 Der skal  

 etableres passende overvågning ved anvendelse af tekniske foranstaltninger,  

 når de ansatte opholder sig i områder, hvor der kan forekomme eksplosiv  

 atmosfære i sådanne mængder, at det kan udgøre en risiko for de ansattes  

 sikkerhed og sundhed.
 § 8.  

  

 Ved  

 udførelsen af arbejdet skal det sikres, at der træffes tekniske eller  

 administrative foranstaltninger eller en kombination af tekniske og  

 administrative foranstaltninger i tilstrækkeligt omfang i forhold til det  

 arbejde, der er tale om, i prioriteret rækkefølge og på grundlag af følgende  

 generelle principper:
1)  

 	  

    

 forhindre, at der  

 dannes eksplosive atmosfærer, eller hvor det på grund af aktivitetens art  

 ikke  

 er muligt, 2)  

 	  

    

 undgå antændelse af  

 eksplosive atmosfærer, og 3)  

 	  

    

 begrænse de skadelige  

 virkninger af en eksplosion for at sikre de ansattes sikkerhed og sundhed.
 Stk. 2.  

  

 Om  

 nødvendigt kombineres og suppleres foranstaltningerne, jf. stk. 1, med  

 foranstaltninger, der hindrer, at eksplosionen breder sig.
 Stk. 3.  

  

 Foranstaltningerne  

 skal jævnligt tages op til revision og skal under alle omstændigheder  

 revideres, hvis der sker væsentlige ændringer.
Kapitel 4 Særlige pligter/foranstaltninger § 9.  

  

 Arbejdsgiveren  

 skal sørge for, at hver enkelt ansat, der arbejder i områder, hvor der kan  

 forekomme eksplosiv atmosfære, får en tilstrækkelig og hensigtsmæssig  

 oplæring  

 med hensyn til eksplosionsbeskyttelse.
 § 10.  

  

 Bilag 1 om minimumsforskrifter for forbedring af sikkerhed og sundhed for de  

 ansatte, der kan blive udsat for fare fra eksplosiv atmosfære og kriterier  

 for  

 valg af tekniske hjælpemidler og sikringssystemer skal opfyldes, hvor der kan  

 opstå fare fra eksplosiv atmosfære.
Kapitel 5 Samarbejde mellem flere arbejdsgivere § 11.  

  

 Hvis  

 ansatte fra fremmed virksomhed udfører arbejde på området, skal det i  

 arbejdspladsvurderingen,  

 jf. § 4, fastlægges, hvorledes samarbejdet om sikkerhed og sundhed  

 organiseres.
Det skal herunder sikres, at der sker koordination af  

 sikkerhedsforanstaltningerne og om nødvendigt fastsættes fælles  

 arbejdsforskrifter og forholdsregler.
Endvidere skal beredskabs-,  

 evakuerings-  

 og øvelsesplaner efter § 23 i bekendtgørelse om arbejdets udførelse  

 samordnes i nødvendigt omfang.
 Stk. 2.  

  

 I  

 arbejdspladsvurderingen, jf. stk. 1, skal endvidere gives sådanne  

 oplysninger om arbejdsstedets indretning og drift, at de fremmede  

 arbejdsgivere  

 kan tilrettelægge og udføre arbejdet under overholdelse af deres pligter  

 efter  

 denne bekendtgørelse og arbejdsmiljølovgivningen i øvrigt.
Kapitel 6 Dispensation og klage § 12.  

  

 Afgørelser efter bekendtgørelsen kan påklages efter § 81 i lov om  

 arbejdsmiljø.
 § 13.  

  

 Direktøren for Arbejdstilsynet kan, hvor særlige forhold foreligger, tillade  

 afvigelser fra bestemmelserne i denne bekendtgørelse, når det skønnes  

 rimeligt  

 og forsvarligt, og i det omfang det er foreneligt med Europa-Parlamentets og  

 Rådets direktiv 1999/92/EF af 16. december 1999 om minimumsforskrifter  

 vedrørende forbedring af sikkerhed og sundhedsbeskyttelse for arbejdstagere,  

 der kan blive udsat for fare hidrørende fra eksplosiv atmosfære.
Kapitel 7 Straf § 14.  

  

 Medmindre højere straf er forskyldt efter lov om arbejdsmiljø eller anden  

 lovgivning, straffes med bøde eller fængsel i indtil 2 år den, der 1)  

 	  

    

 overtræder, § 4,  

 § 5, § 6, § 7, § 8, § 9, § 10 og § 11, 2)  

 	  

    

 ikke efterkommer  

 påbud eller forbud, der er meddelt i henhold til bekendtgørelsens  

 bestemmelser,  

 eller 3)  

 	  

    

 tilsidesætter vilkår  

 for tilladelser i henhold til bekendtgørelsen.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 8 Ikrafttræden § 14.  

  

 Bekendtgørelsen træder i kraft den 30. juni 2003.
 Stk. 2.  

  

 Tekniske  

 hjælpemidler, der anvendes i områder, hvor der kan forekomme eksplosiv  

 atmosfære, og som allerede er i brug eller stilles til rådighed for første  

 gang  

 i virksomheden inden den 30. juni 2003, skal fra den 30. juni 2003 opfylde  

 kravene i bilag 1, del A.
 Stk. 3.  

  

 Tekniske  

 hjælpemidler, som anvendes i områder, hvor der kan forekomme eksplosiv  

 atmosfære, og som udleveres for første gang i virksomheden efter den 30. juni  

 2003, skal opfylde minimumsforskrifterne i bilag 1 del A og B.
 Stk. 4.  

  

 Bekendtgørelsen gælder fra den 30. juni 2003 for arbejdssteder med områder,  

 hvor der kan forekomme eksplosiv atmosfære, og som tages i brug første gang  

 efter den 30. juni 2003.
 Stk. 5.  

  

 For  

 arbejdssteder med områder, hvor der kan forekomme eksplosiv atmosfære, som  

 allerede anvendes før den 30. juni 2003, træder bekendtgørelsen først i kraft  

 den 30. juni 2006. Såfremt der efter den 30. juni 2003 foretages ændring,  

 udvidelse eller ombygning af sådanne arbejdssteder gælder bekendtgørelsen fra  

 tidspunktet for ændringen, udvidelsen eller ombygningen.
Arbejdstilsynet, den 10. juni 2003 Jens Jensen /Charlotte Skjoldager Bilag 1 A.
Minimumsforskrifter for forbedring af sikkerhed  

 og sundhed for de ansatte, der kan blive udsat for fare fra eksplosiv  

 atmosfære.
 Kravene i dette bilag gælder:
 1)  

 	  

    

 For områder, hvor der  

 kan forekomme eksplosiv atmosfære i sådanne mængder, at det er nødvendigt at  

 træffe særlige foranstaltninger til beskyttelse af de ansattes sikkerhed og  

 sundhed, og når det er påkrævet som følge af karakteren af arbejdssteder,  

 arbejdspladser, det anvendte udstyr eller de anvendte stoffer eller af den  

 fare, der skyldes den aktivitet, der er forbundet med risiciene fra eksplosiv  

 atmosfære.
 2)  

 	  

    

 For tekniske  

 hjælpemidler, som befinder sig i et ikke-eksplosivt område, men som er  

 nødvendig for eller medvirker til sikker drift af tekniske hjælpemidler, der  

 er  

 placeret i et eksplosivt område.
 1. Foranstaltninger til beskyttelse mod  

 eksplosioner.
 1.1.  

 	  

 Ethvert udslip  

 og/eller enhver frigørelse af brændbare gasser, dampe, tåge eller brændbart  

 støv, som sker forsætligt eller af anden årsag, og som kan medføre  

 eksplosioner, skal afledes eller bortledes til et sikkert sted, eller, hvis  

 dette ikke er muligt, indesluttes eller uskadeliggøres på anden passende  

 måde.
 1.2.  

 	  

 Hvis en eksplosiv  

 atmosfære indeholder flere typer antændelige og/eller brændbare gasser,  

 dampe,  

 tåger eller støv, skal beskyttelsesforanstaltningerne være tilpasset den  

 største risiko.
1.3.  

 	  

 Ved forebyggelse af  

 faren for antændelse i henhold til § 8, skal der også tages hensyn til  

 mulig antændelse hidrørende fra udladninger af statisk elektricitet fra de  

 ansatte eller arbejdsstedet.
De ansatte skal udstyres med passende personlige  

 værnemidler, der består af materialer, der ikke kan medføre elektrostatiske  

 udladninger, som kan antænde eksplosive atmosfærer.
1.4.  

 	  

 Anlæg, materiel,  

 sikringssystemer og eventuelle tilhørende tilslutningsanordninger må kun  

 tages  

 i brug, hvis det fremgår af arbejdspladsvurderingen, jf. § 4, at de kan  

 bruges på sikker måde i eksplosiv atmosfære.
Dette gælder også for tekniske  

 hjælpemidler og tilhørende tilslutningsanordninger, som ikke er materiel  

 eller  

 sikringssystemer i henhold til Arbejdstilsynets bekendtgørelse om indretning  

 af  

 tekniske hjælpemidler til anvendelse i eksplosiv atmosfære, hvis de tekniske  

 hjælpemidler og disse anordningers drifttekniske tilslutning til et anlæg i  

 sig  

 selv kan medføre, at der opstår fare for antændelse.
Der skal træffes de  

 nødvendige foranstaltninger til at undgå forveksling af  

 tilslutningsanordninger.
1.5.  

 	  

 Der bør træffes alle  

 nødvendige foranstaltninger for at sikre, at arbejdsstedet, tekniske  

 hjælpemidler og enhver tilhørende tilslutningsanordning, som stilles til  

 rådighed for de ansatte, er udformet, konstrueret, samlet og installeret samt  

 vedligeholdes og benyttes på en sådan måde, at risikoen for eksplosioner  

 bliver  

 så lille som mulig, og at en eksplosion, hvis en sådan forekommer, ikke  

 breder  

 sig eller breder sig mindst muligt på arbejdsstedet og/eller i tekniske  

 hjælpemidler.
For sådanne arbejdssteder skal der træffes passende  

 foranstaltninger med henblik på at minimere risikoen for skader hidrørende  

 fra  

 en eksplosions fysiske konsekvenser.
 1.6.  

 	  

 Om nødvendigt skal de  

 ansatte i sådanne tilfælde advares optisk og/eller akustisk og forlade  

 arbejdsstedet, inden betingelserne for en eksplosion er til stede.
 1.7.  

 	  

 Hvis det ifølge  

 arbejdspladsvurderingen, jf. § 4, er påkrævet, skal der forefindes  

 vedligeholdte flugtfaciliteter, så det sikres, at de ansatte i tilfælde af  

 fare  

 hurtigt og sikkert kan forlade det farlige område.
1.8.  

 	  

 Før arbejdssteder med  

 områder, hvor der kan forekomme eksplosiv atmosfære, tages i brug første  

 gang,  

 skal anlæggets eksplosionssikkerhed som helhed kontrolleres.
Alle forhold,  

 der  

 er nødvendige for at sikre eksplosionsbeskyttelsen skal opretholdes.
En sådan  

 kontrol skal udføres af personer med fornøden kompetence på  

 eksplosionssikringsområdet  

 hidrørende fra erfaring og/eller faglig uddannelse.
1.9.  

 	  

 Når  

 arbejdspladsvurderingen, jf. § 4, viser, at det er nødvendigt, 1)  

 	  

    

 og når afbrydelse af  

 energitilførslen kan medføre, at der opstår nye farer, skal materiel og  

 sikringssystemer kunne holdes i sikker drift uafhængigt af det øvrige  

 driftssystem i tilfælde af afbrydelse af energitilførslen, 2)  

 	  

    

 skal materiel og  

 sikringssystemer med automatisk drift kunne standses manuelt, hvis der opstår  

 afvigelser fra den normale drift, forudsat at det ikke mindsker sikkerheden.  

 Sådanne indgreb må kun udføres af sagkyndige ansatte, 3)  

 	  

    

 og når  

 nødstopsystemet aktiveres, skal akkumuleret energi ledes bort så hurtigt og  

 sikkert som muligt eller isoleres, således at det ikke længere udgør nogen  

 fare.
B.
Kriterier for valg af tekniske hjælpemidler og  

 sikringssystemer.
 Tekniske hjælpemidler og sikringssystemer i alle områder,  

 hvor eksplosiv atmosfære kan forekomme, vælges på basis af kategorierne i  

 bekendtgørelse om indretning af tekniske hjælpemidler til anvendelse i  

 eksplosiv atmosfære, medmindre andet fremgår af arbejdspladsvurderingen, jf.  

 §  

 4, som er baseret på en vurdering af risikoen.
Følgende kategorier af tekniske hjælpemidler skal navnlig  

 anvendes i de angivne zoner, jf.
Indenrigs- og Sundhedsministeriets regler  

 herom, forudsat at de er egnede for gasser, dampe eller tåge og/eller støv  

 afhængigt af forholdene:
 1)  

 	  

    

 I zone 0 eller 20,  

 udstyr fra kategori 1.
 2)  

 	  

    

 I zone 1 eller 21,  

 udstyr fra kategori 1 eller 2.
 3)  

 	  

    

 I zone 2 eller 22,  

 udstyr fra kategori 1, 2 eller 3.
 1)  

 Bekendtgørelsen indeholder bestemmelser, der gennemfører Europa-Parlamentets  

 og  

 Rådets direktiv 1999/92/EF af 16. december 1999 om minimimsforskrifter  

 vedrørende forbedring af sikkerhed og sundhedsbeskyttelse for arbejdstagere,  

 der kan blive udsat for fare hidrørende fra eksplosiv atmosfære, EF-Tidende,  

 L  

 23/57 af 28. januar 2000, som berigtiget i EF-Tidende, L 134/36 af 7. juni  

 2000.
