Bekendtgørelse om bachelor- og kandidatuddannelserne i  

  

 nanoteknologi I medfør af § 2, stk. 1, § 11, stk. 2,  

 i lov om universiteter m.fl.(universitetsloven), jf. lovbekendtgørelse nr.  

 1177  

 af 22. december 1999, som ændret ved § 26 i lov nr. 483 af 31. maj 2000,  

 fastsættes:
Kapitel 1 Uddannelsernes formål og struktur § 1.  

  

 Formålet med bacheloruddannelsen i nanoteknologi er at 1)  

 	  

    

 kvalificere de  

 studerende til erhvervsmæssig beskæftigelse og deltagelse i supplerende  

 uddannelse samt give den studerende grundlag for studier på  

 kandidatuddannelsen  

 i nanoteknologi og 2)  

 	  

    

 give de studerende  

 indføring i metode og teori inden for nanoteknologi samt de tværfaglige  

 naturvidenskabelige discipliner, der ligger til grund herfor, på en sådan  

 måde,  

 at den studerende er fagligt rustet til at studere videre inden for et  

 selvvalgt nanoteknologi-emne.
Stk. 2.  

  

 Formålet  

 med kandidatuddannelsen i nanoteknologi er at 1)  

 	  

    

 udbygge de  

 studerendes faglige viden og øge de metodiske og teoretiske tværfaglige  

 kvalifikationer, som den studerende har erhvervet i den forudgående  

 bacheloruddannelse, 2)  

 	  

    

 sætte den studerende  

 i stand til selvstændigt at anvende videregående elementer i nanoteknologiens  

 teori og metode og at 3)  

 	  

    

 kvalificere de  

 studerende til videnskabeligt udviklingsarbejde.
 § 2.  

  

 Uddannelserne består af:
 1)  

 	  

    

 Bacheloruddannelsen i  

 nanoteknologi, der er normeret til 3 studenterårsværk svarende til 180  

 ECTS-point.
 2)  

 	  

    

 Kandidatuddannelsen i  

 nanoteknologi, der er normeret til 2 studenterårsværk svarende til 120  

 ECTS-point.
Stk. 2.  

  

 Uddannelseslængderne  

 angiver det antal studenterårsværk, der skal lægges til grund for  

 planlægningen  

 af uddannelserne.
Et studenterårsværk er en heltidsstuderendes arbejde i 1  

 år.
 Stk. 3.  

  

 Et  

 studenterårsværk svarer til 60 point i European Credit Transfer System  

 (ECTS-point).
 § 3.  

  

 Ministeriet for Videnskab, Teknologi og Udvikling godkender, hvilke  

 universiteter der kan udbyde uddannelsen.
§ 4.  

  

 Bacheloruddannelsen i nanoteknologi giver ret til at anvende betegnelsen  

 B.Sc.  

 i nanoteknologi.
På engelsk: Bachelor of Science (B.Sc.) in Nanotechnology.
Stk. 2.  

  

 Kandidatuddannelsen i nanoteknologi giver ret til at anvende betegnelsen  

 candidatus/candidata scientarum (cand. scient.) i nanoteknologi.
På engelsk:  

 Master of Science in Nanotechnology.
Kapitel 2 Uddannelsernes indhold § 5.  



  

 Bachelor- og kandidatuddannelsen skal  

 bidrage til at fremme de studerendes personlige udvikling samt til at udvikle  

 deres interesse og evne for entrepreneurship og innovation.
Bacheloruddannelsen § 6.  

  

 Bacheloruddannelsen tilrettelægges som et afrundet forløb med et fagudbud,  

 som  

 giver de studerende valgmulighed mellem at afslutte uddannelsen med  

 umiddelbar  

 erhvervskompetence eller at søge optagelse på en kandidatuddannelse.
 § 7.  

  

 Bacheloruddannelsen omfatter efter regler fastsat af universitetet:
 1)  

 	  

    

 Obligatoriske fag:  

 nanoteknologiske emner suppleret med studier inden for nanoteknologiens  

 faglige  

 fundament, fysik, kemi og molekylærbiologi/biologi, svarende til mindst 90  

 ECTS-point, der er konstituterende for uddannelsens identitet og  

 kompetenceprofil.
2)  

 	  

    

 Andre obligatoriske  

 fag (støttefag): matematik, datalogi og videnskabsteori svarende til mindst  

 20  

 ECTS-point.
Fagene kan efter bestemmelser i studieordningen integreres i de  

 øvrige fag.
 3)  

 	  

    

 Valgfrie fag svarende  

 til max. 60 ECTS-point.
 4)  

 	  

    

 Et bachelorprojekt  

 svarende til mindst 10 ECTS-point og højest 20 ECTS-point skal demonstrere  

 den  

 studerendes evne til kvalificeret at formulere, analysere og bearbejde  

 centrale  

 problemstilllinger inden for et emne godkendt af institutionen i tilknytning  

 til uddannelsens centrale emner.
Kandidatuddannelsen § 8.  

  

 Det  

 fastsættes i studieordningen, hvilke bacheloruddannelser der giver adgang til  

 at blive optaget på kandidatuddannelsen, herunder hvilke krav med hensyn til  

 fag og niveau de studerende skal have opfyldt på den enkelte  

 bacheloruddannelse  

 for at kunne optages på kandidatuddannelsen.
§ 9.  

  

 Kandidatuddannelsen skal udbygge de kundskaber, som de studerende har  

 erhvervet  

 i bacheloruddannelsen.
Kandidatuddannelsen omfatter efter regler fastsat af  

 universitetet:
 1)  

 	  

    

 Et afrundet forløb,  

 der består af studier inden for det tværfaglige nanoteknologiske fagområde.
2)  

 	  

    

 Et speciale, svarende  

 til min. 30 ECTS-point og max. 60 ECTS-point inden for det nanoteknologiske  

 fagområde.
Specialet består af en større selvstændig eksperimentel eller  

 teoretisk afhandling inden for det nanoteknologiske fagområde.
Specialet skal  

 dokumentere den studerendes færdigheder i at anvende videnskabelige teorier  

 og  

 metoder under arbejdet med et afgrænset fagligt emne.
Nærmere regler om  

 udarbejdelsen fastsættes i studieordningen.
 Stk. 2.  

  

 Det kan i  

 studieordningen for kandidatuddannelsen bestemmes, at der oprettes  

 specialiserings- og/eller kombinationslinjer.
§ 10.  

  

 Universitetet kan bestemme, at de studerende skal have mulighed for at  

 erstatte  

 nogle af bachelor- og kandidatuddannelsens elementer med gennemførelse af  

 studieophold ved nationale eller internationale udviklings- og  

 forskningsafdelinger.
Regler herom fastsættes i studieordningen.
Kapitel 3 Eksamen  

 m.v.
 § 11.  

  

 For eksamen gælder:
 1)  

 	  

    

 Bekendtgørelse om  

 eksamen ved visse videregående uddannelser under Undervisningsministeriet og  

 Ministeriet for Videnskab, Teknologi og Udvikling (eksamensbekendtgørelsen).
 2)  

 	  

    

 Bekendtgørelse om  

 censorinstitutionen for visse videregående uddannelser under  

 Undervisningsministeriet (censorbekendtgørelsen).
 3)  

 	  

    

 Bekendtgørelse om  

 karakterskala og anden bedømmelse.
Kapitel 4 Studieordning § 12.  

  

 Universitetet  

 fastsætter inden for bekendtgørelsens rammer nærmere regler om bachelor- og  

 kandidatuddannelserne i studieordninger.
 Stk. 2.  

  

 Studieordningen skal indeholde:
 1)  

 	  

    

 Regler om adgangskrav  

 til kandidatuddannelsen, jf. § 8.
 2)  

 	  

    

 De enkelte fag, jf.  

 § 7.
a)  

 	  

    

 mål, b)  

 	  

    

 indhold, c)  

 	  

    

 omfang angivet i  

 ECTS-point, d)  

 	  

    

 undervisnings- og  

 arbejdsformer, e)  

 	  

    

 tidsmæssig placering  

 og f)  

 	  

    

 forudsætninger for  

 deltagelse.
 g)  

 	  

    

 regler om integration  

 af støttefagene, jf. § 7 pkt. 2.
 3)  

 	  

    

 Regler for  

 udarbejdelse af skriftlige opgaver, herunder bachelorprojekt og specialer,  

 jf.  

 § 7, pkt. 4 og § 9, pkt. 3.
 4)  

 	  

    

 Regler for  

 studieophold, jf. § 10.
 5)  

 	  

    

 Eventuelle regler om  

 specialiserings- og/eller kombinationslinje, jf. § 9, stk. 2.
 6)  

 	  

    

 Overgangsordninger,  

 jf. § 13, stk. 3.
 Stk. 3.  

  

 Ud over  

 regler fastsat i henhold til denne bekendtgørelse indeholder studieordningen  

 regler fastsat i henhold til eksamensbekendtgørelsen.
 Stk. 4.  

  

 Det skal af  

 studieordningen fremgå, at universitetet, når det er begrundet i usædvanlige  

 forhold, kan dispensere fra de regler i studieordningen, der alene er fastsat  

 af universitetet.
 § 13.  

  

 Ved udarbejdelse af studieordninger og væsentlige ændringer heraf tager  

 universitetet kontakt til aftagerrepræsentanter og andre universiteter, der  

 udbyder uddannelsen, og indhenter udtalelser fra censorformandskabet, jf.  

 censorbekendtgørelsen.
 Stk. 2.  

  

 Studieordninger og væsentlige ændringer heraf træder i kraft ved et studieårs  

 begyndelse.
 Stk. 3.  

  

 Studieordninger og væsentlige ændringer heraf skal indeholde de fornødne  

 overgangsordninger.
 Stk. 4.  

  

 Gældende  

 studieordninger skal være offentligt tilgængelige på universitetets  

 hjemmeside.
Kapitel 5 Andre regler § 14.  

  

 Beståede uddannelseselementer i henhold til denne bekendtgørelse ækvivalerer  

 tilsvarende uddannelseselementer ved andre universiteter, der udbyder  

 uddannelsen.
 § 15.  

  

 Beståede uddannelseselementer fra en anden dansk eller udenlandsk  

 videregående  

 uddannelse kan efter universitetets afgørelse i det enkelte tilfælde eller  

 efter regler fastsat af universitetet træde i stedet for  

 uddannelseselementer,  

 der er omfattet af denne bekendtgørelse (merit). Afgørelsen træffes på  

 grundlag  

 af en faglig vurdering af ækvivalensen mellem de berørte  

 uddannelseselementer.
§ 16.  

  

 Ministeriet for Videnskab, Teknologi og Udvikling kan tillade fravigelse af  

 bekendtgørelsen som led i forsøg.
Samtidig fastsætter ministeriet forsøgets  

 varighed og rapporteringsformen.
 § 17.  

  

 Ministeriet for Videnskab, Teknologi og Udvikling træffer afgørelse om at  

 dispensere fra denne bekendtgørelse, når det er begrundet i usædvanlige  

 forhold, bortset fra de tilfælde der er nævnt i § 15.
§ 18.  

  

 Universitetets afgørelser i henhold til denne bekendtgørelse kan indbringes  

 for  

 Ministeriet for Videnskab, Teknologi og Udvikling, når klagen vedrører  

 retlige  

 spørgsmål.
Klagen indgives til universitetet, der afgiver en udtalelse, som  

 klageren skal have lejlighed til at kommentere inden for en frist af mindst 1  

 uge.
Institutionen sender klagen til ministeriet vedlagt udtalelsen og  

 klagerens eventuelle kommentarer hertil.
 Stk. 2.  

  

 Fristen for  

 at indgive klage efter stk. 1 er 2 uger fra den dag, afgørelsen er  

 meddelt  

 klageren.
Kapitel 6 Ikrafttræden og overgangsregler § 19.  

  

 Bekendtgørelsen træder i kraft den 1. september 2002 og har virkning for  

 studerende, der påbegynder uddannelsen den 1. september 2002 eller senere.
