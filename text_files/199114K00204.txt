Nr BTL 204 BetænkningoverForslag til lov om ændring af ligningsloven og  

 kildeskatteloven(Studierejselegater)   

 Nr L 204 1991-92, 1. samling Afgivet af Skatteudvalget Afgivet: 19920320 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlig og mundtlig henvendelse fra  

 Jakob Kjær, Greve.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf skatteministeren , tiltrådt af udvalget :
 Til § 1 1) I den foreslåede § 7 K affattes stk. 2  

 således:
»Stk. 2 . Udbetalinger efter lov om statens uddannelsesstøtte  

 er ikke omfattet af stk. 1 bortset fra støtte til betaling af studieafgifter  

 efter § 5 i nævnte lov.« Til § 3 2) I stk. 1 indsættes efter 1. pkt. som nyt punktum:
»Skattefrihed for udbetalinger af støtte til betaling af  

 studieafgifter efter § 5 i lov om statens uddannelsesstøtte gælder dog for  

 udbetalinger efter 1. januar 1993.« Bemærkninger Til nr. 1 og 2 Det tilsigtes med ændringsforslagene at give skattefrihed  

 for stipendier fra statens uddannelsesstøtte til dækning af studieafgifter i  

 udlandet.
Hermed sidestilles støtte fra private legater og støtte fra statens  

 uddannelsesstøtte.
Skattefriheden omfatter ikke stipendier fra statens  

 uddannelsesstøtte til dækning af studieafgifter ved uddannelser her i landet.
