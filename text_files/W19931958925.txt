Ombytning af aktier - Ombytning af aktier Aktieoverdragelserne påtænktes  

 gennemført efter den nye regel om aktieombytning i  

 aktieavancebeskatningslovens § 13, stk. 2, jf. stk. 3. Klienten ville blive  

 vederlagt med 90 pct. aktier i det modtagende selskab og 10 pct. kontant.
Told- og Skattestyrelsen udtalte, at holdingreglerne ikke  

 finder anvendelse på en eventuel kontant betaling for aktier, når  

 aktieombytningen er omfattet af aktieavancebeskatningslovens § 13, stk. 2.  

 Bestemmelsen i aktieavancebeskatningslovens § 13, stk. 2, henviser til  

 fusionsskattelovens §§ 9 og 11, hvorefter aktieavancebeskatningslovens regler  

 finder anvendelse på den del af de afståede aktier, som  

 vederlægges med andet end aktier i det modtagende selskab.
Ved denne  

 formulering af aktieavancebeskatningslovens § 13, stk. 2, er det  

 således bestemt, at kontant betaling ved aktieombytning skal beskattes  

 efter aktieavancebeskatningslovens regler uanset, at  

 aktieavancebeskatningsloven ikke finder anvendelse på sædvanlige  

 holdingdispositioner.
