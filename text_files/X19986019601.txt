Ændringer af reglerne for  

 opgørelsen af afskrivningsgrundlaget ved fordeling af  

 anskaffelsessummen for fast ejendom Kommentarer fra Skatteministeriet Afskrivningsgrundlag ·  

 	Bygninger ·  

 	Fordeling af anskaffelsessum ·  

 	Vurdering TSS af 29. september 1998, 99/98-4234-00014 Ved TfS 1997,915 har Landsskatteretten ændret  

 praksis vedrørende fordeling af anskaffelsessummen for fast ejendom  

 mellem på den ene side afskrivningsberettigede bygninger og på  

 den anden side ikke-afskrivningsberettigede bygninger og jord.
Landsskatteretten har ikke i kendelsen taget stilling til  

 virkningstidspunktet for praksisændringen.
Denne kommentar indeholder  

 Ligningsrådet opfattelse af virkningstidspunktet.
 TfS 1997,915 vedrører fordelingen af  

 anskaffelsessummen for en ejendom mellem på den ene side  

 afskrivningsberettigede bygninger og på den anden side  

 ikke-afskrivningsberettigede bygninger og jord.
Efter Landsskatterettens hidtidige praksis og  

 SD-cirkulære 1978-40 skulle fordelingen af ejendomsværdien ved  

 den senest kendte vurdering på tidspunktet for indgivelse af  

 selvangivelsen anvendes som fordelingsnøgle.
Efter kendelsen skal man  

 i stedet anvende den vurdering, der er tættest på  

 handelstidspunktet forudsat, at denne vurdering er kendt  på  

 selvangivelsestidspunktet.
 Kendelsen er dermed udtryk for en  

 praksisændring.
Praksisændringen har alene betydning i de  

 tilfælde, hvor vurderingen anvendes som fordelingsnøgle.
Der er  

 således ikke ændret ved, at afskrivningsgrundlaget i visse  

 tilfælde kan opgøres på grundlag af en aftalt fordeling  

 eller på grundlag af et konkret skøn.
Efter 20 %-reglen i SD-cirkulære 1978-40 kan  

 skattemyndighederne alene tilsidesætte et afskrivningsgrundlag opgjort  

 på grundlag af den seneste kendte vurdering på  

 selvangivelsestidspunktet, hvis afskrivningsgrundlaget opgjort efter et  

 konkret skøn er mere end 20 % lavere end afskrivningsgrundlaget  

 opgjort på grundlag af vurderingen.
Reglen om afvigelse på mere  

 end 20 % er ikke ændret ved kendelsen, men kendelsen har betydning for  

 hvilken vurdering, der skal anvendes.
 Landsskatteretten har ikke taget stilling til, fra hvilket  

 tidspunkt, praksisændringen skal have virkning.
Der er i § 45, stk. 2-4, i den nye afskrivningslov (lov  

 nr. 433 af 26. juni 1998) fastsat nye regler for fordelingen af vederlaget  

 for fast ejendom.
Den nye afskrivningslov tilsidesætter ikke blot  

 SD-cirkulære 1978-40, men også den praksisændring, TfS  

 1997,915 er udtryk for.
Den nye afskrivningslov har dog først virkning  

 fra og med indkomståret 1999. Reglerne i § 45, stk. 2-4, må  

 således antages at finde anvendelse for bygninger, der anskaffes i  

 dette og senere indkomstår.
For bygninger anskaffet forud for  

 indkomståret 1999, vil de hidtidige fordelinger kunne opretholdes.
 Uanset at kendelsen vedrører fastsættelse af  

 afskrivningsgrundlaget hos en køber, må kendelsen antages  

 også at have virkning i forbindelse med opgørelsen af  

 sælgers afståelsessum og dermed opgørelsen af genvundne  

 afskrivninger.
 Ligningsrådet har udstedt følgende  

 retningslinier for anvendelse af henholdsvis praksis forud for TfS 1997,915  

 og praksis efter denne kendelse:
 Genoptagelse m.v.
Landsskatteretten ikke har underkendt den hidtidige  

 praksis, men blot ændret den.
Kendelsen giver således ikke  

 anledning til genoptagelse.
 Den konkrete skatteyder i sagen fik dog mulighed for at  

 opretholde et afskrivningsgrundlag  opgjort efter den nye praksis for en  

 bygning erhvervet i 1993. Ud fra lighedsgrundsætningen må  

 kendelsen dermed antages at have følgende konsekvenser for tidligere  

 indkomstår:
Hvis sagen er afsluttet før den 31. oktober 1997,  

 bør forholdet sidestilles med tilfælde, hvor  

 afskrivningsgrundlaget eller de genvundne afskrivninger er opgjort efter den  

 hidtidige praksis.
Der bør dermed ikke være adgang til  

 genoptagelse i denne situation.
 Kendelsen vil alene kunne tillægges betydning for  

 tidligere indkomstår, hvor den nye praksis set i forhold til den  

 hidtidige praksis er til gunst for skatteyder.
 Virkning for opgørelser af afskrivningsgrundlag og  

 genvundne afskrivninger efter datoen for kendelsen.
 -	Hos sælgeren af en afskrivningsberettiget bygning.
 -	Kendelsen er til gunst for sælgeren.
 I de tilfælde, hvor praksis er til ugunst for  

 sælgeren, skal den hidtidige praksis anvendes, hvis bygningen er  

 afstået forud for den 15. december 1997 (den dag, kendelsen blev  

 offentliggjort). Dette skyldes, at sælger forud for denne dato havde  

 berettiget forventning om, at den hidtidige praksis skulle anvendes.
 -	Kendelsen er til gunst for sælgeren.
Skatteydere, der har selvangivet afskrivningsgrundlaget  

 eller genvundne afskrivninger i overensstemmelse med kendelsen, vil ikke  

 kunne få tilsidesat opgørelsen, jf. ovenfor.
Den hidtidige  

 praksis vil dermed ikke påberåbes overfor sælgere, som den  

 31. oktober 1997 (datoen for kendelsen) eller senere selvangiver genvundne  

 afskrivninger i overensstemmelse med kendelsen.
 -	Hos køberen af en afskrivningsberettiget bygning.
 Virkningstidspunktet følger samme principper  

 som for sælgeren.
 Hvis kendelsen er til ugunst for køberen, vil den  

 alene kunne anvendes af myndighederne, hvis bygningen er anskaffet den 15.  

 december 1997 eller senere (datoen for offentliggørelsen af  

 kendelsen).
Hvis kendelsen er til gunst for køber, vil  

 kendelsen kunne anvendes, hvis der første gang afskrives på  

 bygningen ved en selvangivelse, som indgives den 31. oktober 1997 eller  

 senere.
Det afgørende er således det tidspunkt, hvor  

 afskrivningsgrundlaget første gang opgøres.
Dette sker ikke  

 nødvendigvis i forbindelse med selvangivelsen for  

 anskaffelsesåret, da skatteyder kan have valgt at undlade at afskrive  

 for dette år.
