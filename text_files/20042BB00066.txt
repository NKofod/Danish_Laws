Fremsat den 12. april 2005 af  

 Birthe Rønn Hornbech  

 (V), Svend Erik Hovmand (V), Flemming Damgaard Larsen (V), Poul Nødgaard  

 (DF),  

 Kristian Thulesen Dahl (DF), Peter Skaarup (DF), Helge Adam Møller (KF),  

 Pia  

 Christmas-Møller  

 (KF) og Christian Wedell-Neergaard (KF) Forslag til folketingsbeslutning om  

 ændring af forretningsorden for Folketinget (Begrænsning af ministres adgang til at søge orlov fra  

 Folketinget) § 1 I forretningsorden for Folketinget, som vedtaget den  

 17. december 1953 og ændret bl.a. den 20. februar 1997 og senest den 16.  

 december 2004, foretages følgende ændringer:
 1.  


  

 § 41, stk. 3, litra e,  

  

 ophæves.
 2.  

  

 I  

  

 § 41, stk. 6,  

  

 udgår »og e«.
 3.  


  

 § 41, stk. 8, 2. pkt.,  

  

 ophæves.
§ 2 Folketingsbeslutningen træder i kraft ved vedtagelsen.
Bemærkninger til forslaget Almindelige bemærkninger Forretningsordenen for Folketinget, § 41, stk. 3, litra e,  

 åbner mulighed for, at en minister, der tillige er medlem af Folketinget, kan  

 søge orlov fra Folketinget, så længe den pågældende alene ønsker at give  

 mødet  

 i Tinget i sin egenskab af minister.
Forslagsstillerne finder, at denne regel er helt urimelig.
Den  

 tillader, at en minister kan nedlægge sit arbejde som  

 folketingsmedlem, uden at dette berører ministerens indtægt, samtidig  

 med  

 at der indkaldes en stedfortræder til Folketinget, der skal aflønnes for at  

 holde stolen i Folketingssalen varm for ministeren, indtil ministeren enten  

 vender tilbage til lovgivningsarbejdet eller fratræder som minister.
 Reglen blev indført i 1997 af et flertal bestående af S, RV,  

 SF, CD og EL, mens alle andre partier stemte imod.  

 Reglen var foreslået af S, RV og CD på et  

 tidspunkt, hvor Det Radikale Venstre var repræsenteret i regeringen med tre  

 af  

 partiets otte folketingsmedlemmer.
Ændringen i forretningsordenen blev ved førstebehandlingen den  

 17. december 1996 (Folketingstidende spalte 2732 ff.) af den konservative  

 ordfører, Henning Grove, betegnet som »en slags overførselsindkomst til Det  

 Radikale Venstre«.
Venstres ordfører,  

 Birthe Rønn Hornbech,  

 karakteriserede forslaget som »et vælgerbedrag«.
Venstre og Det Konservative  

 Folkeparti betegnede i udvalgsbetænkningen forslaget som »en særlig ordning  

 for  

 Det Radikale Venstre, hvorved partiet skaffer sig et antal pladser i  

 Folketingssalen, som resultatet ved sidste folketingsvalg ikke berettiger  

 til«.
 Forslagsstillerne finder, at det er på høje tid at fjerne denne  

 urimelige særregel, så ingen regeringsmedlemmer i fremtiden fristes til at  

 misbruge den.  

 Det er en god baggrund for  

 at fremsætte dette forslag, at de partier, der var imod indførelsen af  

 reglen,  

 tilsammen har haft et klart flertal i Folketinget uafbrudt siden 2001.
Bemærkninger til forslagets enkelte bestemmelser Til § 1 Til nr. 1 Den foreslåede ændring ophæver den gældende bestemmelse om, at  

 en minister, der er medlem af Folketinget, har mulighed for at få meddelt  

 orlov  

 for sin ministerperiode af andre grunde, end hvor ministeren er udsendt i  

 offentligt hverv eller lignende, og alene ønsker at give møde i sin egenskab  

 af  

 minister.
Til nr. 2 Konsekvens af den foreslåede ændring i nr. 1. Det foreslås at  

 ophæve den nuværende bestemmelse i § 41, stk. 6, hvorefter en minister, der  

 har  

 fået bevilget orlov efter § 41, stk. 3, litra e, har mulighed for at møde i  

 Folketinget  

 i sin egenskab af minister, uden at dette strider mod den meddelte orlov.
Til nr. 3 Konsekvens af den foreslåede ændring i nr. 1. Det foreslås at  

 ophæve den nuværende bestemmelse i § 41, stk. 8, 2. pkt., hvorefter  

 stedfortræderens hverv i de i § 41, stk. 3, litra e, nævnte tilfælde ophører  

 ved den pågældende ministers fratræden som minister.
Til § 2 Folketingsbeslutningen foreslås at træde i kraft ved  

 vedtagelsen.
Skriftlig fremsættelse Birthe Rønn Hornbech  

  

 (KF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af forretningsorden for Folketinget.  

 (Begrænsning af ministres adgang til at søge orlov fra Folketinget).
(Beslutningsforslag nr.
B 66).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
