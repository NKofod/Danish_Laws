Fremsat den 9. november 2000 af  

 Kristian Jensen (V),  

 Pernille Sams (KF) og Flemming Hansen (KF) Forslag til folketingsbeslutning om fjernelse af alderskrav for visse erhverv Folketinget pålægger regeringen snarest at  

 fjerne de specifikke alderskrav, der stilles til udøvere af en  

 række erhverv eller tilladelser fra det offentlige, dog bortset fra  

 krav om myndighedsalder.
I tilfælde, hvor en vis erfaring er nødvendig  

 for udstedelse af tilladelser, skal alderskravene erstattes med krav om  

 påvisning af en vis erfaring inden for det erhverv, hvortil der  

 ønskes tilladelse.
I tilfælde, hvor særlige fysiske eller  

 mentale forudsætninger er nødvendige, skal aldersgrænsen  

 erstattes af et krav om betryggende helbredsundersøgelse.
Bemærkninger til forslaget Venstre ønsker at fjerne de krav om en  

 specifik alder ud over myndighedsalderen, der eksisterer i den  

 nugældende lovgivning.
Lovkrav om bestemt alder forud for  

 ansættelse eller tildeling af tilladelse er udtryk for et  

 forældet syn på alder, kompetence og erfaring.
Ligeledes er det  

 udtryk for manglende respekt over for det enkelte individ at sætte  

 lovmæssige grænser for afskedigelse af ansatte på baggrund  

 af alder.
Forslaget skal derfor pålægge regeringen at  

 fjerne de mange forskelligartede krav om alder, der findes i dansk lovgivning  

 i dag.
Dog skal krav om alder, der følger af internationale  

 konventioner ikke fjernes.
Erhvervsministeren har i spørgsmålene S 2684  

 og S 3303 (optrykt som bilag) oplistet en række erhverv, for hvem der  

 eksisterer en lovmæssig aldersgrænse højere end  

 myndighedsalderen.
Nogle af alderskravene er indsat som erstatning for krav  

 om erfaring og skaber dermed ulighed mellem en yngre, erfaren person og en  

 ældre, uerfaren person.
Nogle af alderskravene er tilsyneladende  

 indført af nemhedshensyn for derigennem at slippe for at give  

 ansøgere nærmere begrundelse for afslag.
Endelig stammer et  

 enkelt krav helt tilbage fra Danske Lov.
 Eksempler på alderskrav i eksisterende  

 lovgivning:
Kliniske Tandteknikere Kliniske tandteknikere skal ifølge gældende  

 lovgivning være 22 år for at opnå autorisation.
 Kravet om en højere alder end myndighedsalderen er  

 ikke rimeligt, idet uddannelsen forud for autorisation må være  

 den væsentligste faktor for at kunne drive selvstændig klinisk  

 virksomhed.
Translatører Translatører og tolke skal ifølge  

 gældende lovgivning være 25 år for at opnå  

 beskikkelse.
Kravet er fuldstændigt forældet og skyldes i  

 bedste fald en forglemmelse.
I hvert fald burde kravet være  

 ophævet tilbage i 1992, hvor andre alderskrav til liberale erhverv blev  

 fjernet.
Vagtvirksomhed Autorisation til at udøve vagtvirksomhed  

 kræver, at ansøgeren er fyldt 25 år.
 Det er grotesk, at vi tør sende unge soldater til  

 verdens brændpunkter for at forsvare verdensfreden, mens vi ikke vil  

 give lov til, at personer under 25 år kan være vagtmænd i  

 fredelige Danmark.
Auktionsledere Auktionsledere skal i dag være over 25 år og  

 være vederhæftige.
Alderskravet svarer til den daværende lovgivning om  

 krav til advokaters alder.
Dette krav er imidlertid blevet ophævet,  

 uden at kravet til auktionsledere er blevet ændret.
Naturligvis kan  

 personer under 25 år være kvalificeret til at være  

 auktionsledere, ligesom personer over 25 år kan være helt  

 uegnede.
Nævninge og domsmænd Lovgivningen indeholder ikke blot begrænsninger med  

 hensyn til mindstealder.
For visse hverv er der også defineret en  

 maksimumalder.
Således kan man ifølge retsplejelovens § 69 ikke  

 blive domsmand eller nævning, hvis man er 70 år, eller hvis man  

 bliver 70 år i den 4-årige periode, man udnævnes for.
Præster Siden Danske Lov DL 2-2-4 har det været bestemt, at Venstre mener ikke, at alder skal være den  

 afgørende faktor, når en præst skal ansættes.
Det  

 kan være en befriende fornyelse for mange sogne med nye og friske  

 øjne.
Under alle omstændigheder må beslutninger om  

 ansættelse være en sag mellem menighedsrådene og  

 Kirkeministeriet.
En sag, hvor man ser på personerne og ikke en  

 lovmæssig aldersbegrænsning.
Når en person ansøger om en bestemt stilling  

 eller tilladelse, så er det den ansættelsesansvarlige eller  

 bevillingsmyndighedens ansvar at sikre sig, at ansøgeren har den  

 nødvendige modenhed eller livserfaring.
Såfremt f.eks.  

 menighedsrådet finder en 24-årig ansøger den bedst  

 kvalificerede, bør det være muligt at ansætte denne person  

 som præst.
Såfremt en 19-årig har den fornødne  

 personlige ro og stabilitet, så burde det være muligt at  

 ansætte vedkommende som fængselsbetjent.
I dag sender Danmark soldater i international tjeneste til  

 nogle af verdens varmeste brændpunkter i en alder af ned til 18  

 år.
Samtidig forbyder vi unge under 25 år at udføre  

 vagtvirksomhed i fredelige Danmark.
Denne skævhed bør  

 naturligvis fjernes.
I mange andre sammenhænge stilles der krav om  

 personlig udvikling og modenhed, hvor den enkelte ansøger bliver  

 vurderet på vedkommendes kvaliteter frem for alder.
I lighed hermed kan  

 der stilles krav om personlig udvikling og modenhed for at komme ind på  

 politiskolen.
Alder er ikke det samme som modenhed.
For en række af erhvervene vil det allerede i dag  

 være sjældent, at alderskravene kommer i anvendelse idet  

 uddannelsesmæssige krav vil betyde, at de fleste ansøgere vil  

 have en højere alder end den lovmæssigt fastsatte.
Dette er  

 efter Venstres mening blot med til at gøre alderskravene endnu mere  

 overflødige.
I visse tilfælde vil det være en styrkelse af  

 sikkerheden at erstatte alderskravene med krav om erfaring.
F.eks. vil det  

 være muligt at styrke sikkerheden for taxapassagerer ved at erstatte  

 alderskravet på 21 år for at få taxakørekort med et  

 krav om en erfaring på 1 års kørsel, regnet fra  

 første tidspunkt for erhvervelse af kørekort i kategori B eller  

 højere.
 Det er ikke Venstres ønske med forslaget, at alle  

 skal gives tilladelse til et hvilket som helst erhverv, de måtte  

 ønske, men derimod, at tildelingen af tilladelser gives ud fra en  

 vurdering af ansøgeren og vedkommendes personlige kvaliteter og  

 egenskaber frem for et alderskrav.
Skriftlig fremsættelse Kristian Jensen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fjernelse af  

 alderskrav for visse erhverv.
(Beslutningsforslag nr.
B 36).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 § 20-spørgsmål nr.
S 2680 og  

 erhvervsministerens svar herpå Spm. nr.
S 2684 Til erhvervsministeren (12/5 2000) af:
 Kristian Jensen (V):
Vil ministeren udarbejde en udtømmende liste over,  

 hvilke erhverv der kræver en anden alder end myndighedsalderen samt en  

 begrundelse for hvert enkelt erhverv? Begrundelse Spørgeren finder, at krav om højere alder  

 end myndighedsalderen er et udtryk for undergravning af myndighedsalderen og  

 ønsker derfor en begrundelse for hver enkelt fravigelse af  

 myndighedsalderen.
Svar (22/5 2000) Erhvervsministeren (Pia Gjellerup):
 For at kunne besvare det stillede spørgsmål  

 fyldestgørende er det nødvendigt at indhente oplysninger fra  

 såvel Erhvervsministeriets øvrige styrelser som øvrige  

 ministerområder.
 Jeg vil derfor vende tilbage med en endelig besvarelse,  

 så snart disse oplysninger foreligger.
Supplerende svar (10/7 2000) Erhvervsministeren (Pia Gjellerup):
Som oplyst i min foreløbige besvarelse af 22.  

 maj 2000 har det været nødvendigt at indhente oplysninger fra  

 såvel Erhvervsministeriets styrelser som øvrige  

 ministerområder.
Disse oplysninger foreligger nu.
På baggrund  

 heraf fremgår det efterfølgende på hvilke områder,  

 der gælder afvigelser fra myndighedsalderen og begrundelsen herfor:
 Erhvervsministeriet:
1. Kvalifikationskrav til søfarende og fiskere og om  

 sønæringsbeviser I henhold til § 8 i bekendtgørelse om  

 kvalifikationskrav til søfarende og fiskere og om  

 sønæringsbeviser (bekendtgørelse nr. 832 af 10. november  

 1999) er kravet for at kunne erhverve bevis som kystskipper bl.a., at den  

 pågældende er fyldt 20 år.
Kravet er stillet i den  

 internationale konvention om uddannelse af søfarende, om  

 sønæring og om vagthold, den såkaldte STCW-konvention (The  

 International Convention on Standards of Training, Certification and  

 Watchkeeping.
Lov om skibes besætning, Lov om søfartsuddannelse  

 og Lov om uddannelse af maskinmestre er baseret på konventionens  

 bestemmelser), som Danmark har ratificeret.
 2. Restaurations- og hotelvirksomhed m.v.
 I § 13 i lov om restaurations- og hotelvirksomhed m.v.  

 (lovbekendtgørelse nr. 203 af 31. marts 1998) skal en ansøger  

 for at kunne få alkoholbevilling være fyldt 25 år eller,  

 hvis ansøgeren har afsluttet en uddannelse inden for hotel- og  

 restaurationsfaget, 23 år.
Alderskravet blev i 1993 lempet for de personer, der har  

 en uddannelse inden for faget, da disse i almindelighed må antages at  

 være kvalificerede til at administrere en virksomhed med  

 alkoholbevilling.
Alderskravet på 25 år stammer fra tidligere  

 love, og er fastsat under hensyn til restaurationshvervets særlige  

 karakter.
3. Translatører og tolke I § 1 i lov om translatører og tolke  

 (lovbekendtgørelse nr. 181 af 25. marts 1988 med senere  

 ændringer) gælder et alderskrav på 25 år for at kunne  

 opnå beskikkelse som translatør og tolk.
Alderskravet har tidligere været 25 år for en  

 række liberale erhverv, men vurderes ikke længere tidssvarende.
I  

 1992 blev alderskravet for revisorer sænket, hvorved der  

 aldersmæssigt alene stilles krav om myndighed, dvs. at den  

 pågældende er 18 år.
Anledningen hertil var, at der skulle  

 foretages andre ændringer i revisorlovgivningen.
Alderskravet kom  

 herved i overensstemmelse med alderskravet på tilsvarende  

 områder, f.eks. for advokater.
På grund af uddannelsens varighed  

 må det i praksis formodes at blive sjældent forekommende, at en  

 person på 18 år opfylder betingelserne for at blive revisor.
Tilsvarende forhold gør sig gældende for  

 translatører og tolke.
Alderskravet vil blive foreslået lempet,  

 når der er anden lejlighed til at revidere den relevante  

 lovgivning.
4. Dispachører I § 1 i lov om dispachører  

 (lovbekendtgørelse nr. 184 af 25. marts 1988 med senere  

 ændringer) gælder ligeledes et alderskrav på 25  

 år.
 Jf. begrundelsen oven for, pkt. 3, vedrørende  

 translatører og tolke.
 Forsvarsministeriet:
I medfør af § 4, stk. 1, i lodsloven  

 (lovbekendtgørelse nr. 529 af 4. august 1989) skal den, der  

 ansættes som lods eller hjælpelods, være fyldt 25 år.  

 Bestemmelsen om alderskravet er en videreførelse af tidligere  

 lovgivning.
Begrundelse for bestemmelsen er, at det derved markeres, at kun  

 erfarne skibsførere kan ansættes som lodser.
I praksis har  

 bestemmelsen ikke den store betydning, da erfarne skibsførere normalt  

 har en væsentlig højere alder.
Ifølge sidste  

 sætning i samme bestemmelse kan farvandsdirektøren  

 undtagelsesvis fravige kravet om alder.
 Justitsministeriet:
1. Inkassovirksomhed Det følger af § 5, stk. 1, nr. 2, i lov om  

 inkassovirksomhed (lov nr. nr. 319 af 14. maj 1997), at autorisation til at  

 udøve inkassovirksomhed kun kan meddeles personer, som er fyldt 25  

 år.
 Inkassoloven har til formål at sikre, at inddrivelse  

 af fordringer på andres vegne, der sker uden fogedretternes medvirken  

 som led i privat erhvervsvirksomhed, foregår på en rimelig og  

 forsvarlig måde, jf. bemærkningerne til lovforslaget i FT  

 1996-97, tillæg A, side 2948.
I lovforslaget begrundes autorisationsordningen generelt  

 med, at »inkassovirksomhed   ligesom f.eks.  

 vagtvirksomhed   indtager en særlig stilling i forhold til andre  

 erhvervsgrene, fordi der udøves funktioner, som for skyldnere og andre  

 umiddelbart kan minde om offentlige myndigheder, her fogederne.
Samtidig  

 indebærer inkassovirksomhed en ganske særlig risiko for, at  

 skyldnere kan føle sig udsat for et utilbørligt pres, bl.a. i  

 forbindelse med personlig henvendelser på bopælen og i  

 forbindelse med indgåelse af frivillige forlig«, jf.
FT, anf. st., side 2951.
2. Fængselsfunktionærer Efter praksis stilles der som et krav for at blive ansat  

 som fængselsfunktionær på prøve, at den  

 pågældende ansøger er fyldt 21 år.
 Direktoratet for Kriminalforsorgen har oplyst, at  

 formålet med dette alderskrav er at sikre, at personer, der  

 ansættes som fængselsfunktionærer, har opnået en  

 tilstrækkelig modenhed til at kunne varetage arbejdsopgaver, som ofte  

 indebærer myndighedsudøvelse over for hårdt belastede  

 persongrupper.
3. Politibetjente Det fremgår af Rigspolitichefens kundgørelse  

 I, nr. 17 af 10. juni 1998, punkt 10.2, at der stilles krav om, at  

 ansøgerne til stillinger som politibetjente på prøve skal  

 være fyldt 21 år.
 Formålet med alderskravet er at sikre, at personer,  

 der ansættes som politibetjente, har den fornødne livserfaring  

 og modenhed til at kunne varetage arbejdsopgaver, der ofte indebærer  

 myndighedsudøvelse over for personer i stærkt belastede  

 situationer.
4. Vagtvirksomhed Lov om vagtvirksomhed (lovbekendtgørelse nr. 149 af  

 16. marts 1999) indeholder i § 3, stk. 1, nr. 2, en bestemmelse om, at  

 autorisation til at udøve vagtvirksomhed eller indgå aftale om  

 at udøve vagtvirksomhed kun kan meddeles personer, der bl.a. er fyldt  

 25 år.
 I den betænkning, som loven bygger på  

 (betænkning nr. 1048/1985 om vagtvirksomhed), er der vedrørende  

 denne bestemmelse henvist til en anden tilsvarende lovgivning om  

 autorisationer m.v.
5. Sagkyndige retsmedlemmer Det fremgår af retsplejelovens § 93, stk. 4, at  

 personer, der beskikkes som sagkyndige retsmedlemmer, skal være i  

 besiddelse af indgående og tidssvarende praktisk kendskab til  

 vedkommende sagsområde samt bl.a. være fyldt 30 år.
 Som det fremgår af bestemmelsen, er alderskravet  

 begrundet med, at de sagkyndige retsmedlemmer skal have et indgående  

 praktisk kendskab til vedkommende sagsområde.
6. Auktionsledere Auktionslederloven (lovbekendtgørelse nr. 385 af  

 22. maj 1996 med senere ændringer) indeholder i § 3, stk. 2, en  

 bestemmelse om, at beskikkelse kun kan meddeles personer, der er fyldt 25  

 år og er vederhæftige.
Ifølge forarbejderne til loven skulle der  

 gælde samme betingelser for at opnå beskikkelse som auktionsleder  

 som for at opnå beskikkelse som advokat.
For advokaters vedkommende er  

 alderskravet dog senere blevet ophævet, idet de øvrige  

 betingelser for at opnå beskikkelse som advokat   herunder navnlig  

 kravet om kandidateksamen   i praksis bevirker, at alderskravet var uden  

 selvstændig betydning.
7. Professionelle boksere Efter § 5, stk. 2, i Justitsministeriets cirkulære  

 af 20. december 1989 om offentlige boksekampe, med senere ændringer,  

 skal deltagere i kampe mellem professionelle boksere være fyldt 21  

 år.
 Denne nedre aldersgrænse blev sammen med en  

 række andre sikkerhedsforskrifter indsat i boksecirkulæret i 1977  

 på baggrund af anbefalingerne i rapporten »Fastsættelse af yderligere
sikkerhedsforskrifter vedrørende boksesportens  

 udøvelse« afgivet af Indenrigsministeriets  

 udvalg vedrørende begrænsning af boksningens medicinske  

 skadevirkninger.
 Kirkeministeriet:
 I præstekald i den danske folkekirke kan  

 ansættes personer, der er fyldt 25 år, jf. herved D.L. 2-2-4, der  

 har følgende ordlyd: »Ingen maa  

 stædes i noget Præstekald, som ikke er sine fulde fem og tyve  

 Aar«.
 Aldersbetingelsen på 25 år er opretholdt under  

 hensyntagen til de særlige forudsætninger med hensyn til  

 menneskeligt erfaringsgrundlag og almen egnethed, der skal være opfyldt  

 af personer, der som præster i folkekirken skal varetage  

 sjælesorg og forrette begravelseshandlinger.
 For personer, der ikke opfylder de almindelige  

 uddannelseskrav for ansættelse i præstestillinger, eksempelvis  

 kravet om at have bestået teologisk kandidateksamen fra et dansk  

 universitet, men som har ansøgt om adgang til at søge  

 præstestilling, er der fastsat en særlig aldersgrænse  

 på 35 år, jf. nærmere § 2, stk. 2, i lov om  

 ansættelse i stillinger i folkekirken m.v. (lov nr. 310 af 16. maj  

 1990), hvorefter kirkeministeren undtagelsesvis ud fra en konkret  

 egnethedsvurdering kan give personer, der ikke opfylder  

 uddannelsesbetingelserne for ansættelse i en præstestilling,  

 tilladelse til at søge præstestilling.
 Trafikministeriet:
1. Kørekort til erhvervsmæssig personbefordring I henhold til § 16 i bekendtgørelse om  

 kørekort (bekendtgørelse nr. 196 af 11. marts 1997) kan  

 kørekort til erhvervsmæssig personbefordring (taxi eller bus)  

 kun udstedes til en person, der er fyldt 21 år, og som herudover har  

 erhvervet kørekort til kategori B og bestået en særlig  

 køreprøve til erhvervsmæssig personbefordring.
 Baggrunden for at stille skærpede krav til  

 førere, der udfører erhvervsmæssig personbefordring,  

 herunder alderskrav, skal navnlig findes i selve erhvervets  

 hovedformål, som er befordring af personer, der ikke har indflydelse  

 på eller forudgående kendskab til førerens  

 køreegenskaber, helbredsmæssige tilstand, vandelsmæssige  

 baggrund m.v. eller køretøjets tilstand i øvrigt.
2. Kørelærer Med tilsvarende begrundelse følger det af  

 færdselslovens § 66, stk. 1, nr. 1, at ret til godkendelse som  

 kørelærer er betinget af, at den pågældende er fyldt  

 21 år.
3. International personbefordring Endelig følger det med tilsvarende begrundelse af §  

 2, stk. 3, i bekendtgørelse om uddannelse efter  

 arbejdsmiljøloven af visse førere af køretøjer i  

 vejtransport (bekendtgørelse nr. 930 af 21. december 1987), at  

 førere af køretøjer i international personbefordring  

 skal være fyldt 23 år.
4. DSB For DSB s vedkommende gælder det, at der for  

 lokomotivførere er et alderskriterium på 21 år, der svarer  

 til den alder, der kræves for erhvervsmæssig personbefordring for  

 buschauffører.
5. Statens Luftfartsvæsen Inden for Statens Luftfartsvæsens område er  

 tre erhverv pålagt en højere minimumsalder end  

 myndighedsalderen.
Det drejer sig om erhverv, der kræver certifikat  

 udstedt af Statens Luftfartsvæsen.
Minimumsalderen for de tre erhverv  

 er fastsat i henhold til internationale normer, som Danmark  

 konventionsmæssigt er forpligtet til at følge (ICAO)  

 (International Civil Aviation Organization, FN s organisation for  

 flyvesikkerhed inden for civil luftfart).
Luftkaptajn på større luftfartøjer  

 (krav om mere end en pilot): 21 år Flyveklarerer: 21 år Flyveleder: 21 år.
 Øvrige ministerområder:
 På øvrige ministerområder findes der  

 ikke lovmæssige krav om anden alder end myndighedsalderen.  

 Kvalifikationskrav som forudsætning for at udøve en række  

 erhverv medfører i praksis en højere alder end  

 myndighedsalderen.
Bilag 2 § 20-spørgsmål nr.
S 3303 og  

 erhvervsministerens svar herpå Spm. nr.
S 3303 Til erhvervsministeren (11/7 2000) af:
 Kristian Jensen (V):
Vil ministeren i forlængelse af svar på  

 spørgsmål nr.
S 2684 oplyse, om det er korrekt, at der ikke er  

 alderskrav til at blive klinisk tandtekniker, og begrunde hvorfor  

 alderskravet for at drive spillehal med gevinstgivende automater ikke er  

 medtaget i svaret på spørgsmål nr.
S 2684? Begrundelse I udvalgsarbejdet med L 268 oplyste skatteministeren i  

 bilag 23, at der eksisterer et alderskrav på 22 år for kliniske  

 tandteknikere.
Samme lov indfører et alderskrav på 21 år  

 for at drive spillehal med gevinstgivende spilleautomater, hvilket ikke  

 fremgår af ministerens besvarelse.
Svar (20/7 2000) Erhvervsministeren (Pia Gjellerup):
Sundhedsministeriet har over for mig oplyst, at der for  

 kliniske tandteknikere gælder et alderskrav på 22 år for at  

 kunne opnå autorisation som klinisk tandtekniker.
Kravet er fastsat i  

 henhold til § 2, stk. 1, i lov om kliniske tandteknikere (lov nr. 100 af 14.  

 marts 1979 med senere ændringer). Sundhedsministeriet beklager, at  

 alderskravet ikke blev oplyst i forbindelse med besvarelsen af  

 spørgsmål S 2684.
Om begrundelsen for dette alderskrav henviser  

 Sundhedsministeriet til bestemmelsens forarbejder.
Det fremgår heraf,  

 at det under hensyn til de adgangskrav, der gælder for uddannelsen,  

 svarende til 9 års skolegang, måtte forventes, at autorisation  

 kunne opnås i en alder af 20-21 år.
Denne alder opfyldte  

 imidlertid efter Sundhedsstyrelsens opfattelse ikke de krav om modenhed, der  

 måtte stilles til selvstændig udøvelse af klinisk  

 virksomhed.
Der blev derfor fastsat en aldersgrænse for meddelelse af  

 autorisation på 22 år.
Til sammenligning kunne det forventes, at  

 tandlæger normalt ville være mindst 24 år, før de  

 kunne opnå autorisation.
 Skatteministeriet beklager, at man ved en forglemmelse i  

 forbindelse med besvarelsen ikke fik oplyst, at der gælder et  

 alderskrav for personer, der skal have tilladelse til opstilling af  

 spilleautomater, i den nylig vedtagne lov om gevinstgivende  

 spilleautomater.
Kravet om, at personer, der ønsker at opnå en  

 tilladelse til opstilling og drift af spilleautomater, skal være fyldt  

 21 år, skyldes, at det findes hensigtsmæssigt, at disse personer  

 har opnået en vis modenhed.
Personer, der skal forestå den  

 daglige drift af en spillehal, skal bl.a. kunne afvise unge under 18 år  

 ved indgangen.
