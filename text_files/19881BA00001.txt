Nr BSF 1 Folketingsbeslutning om Danmarks ratifikation af Rådet for De Europæiske  

 Fællesskabers afgørelse af 24. juni 1988 om ordningen for Fællesskabernes  

 egne indtægter Fremsat af udenrigsministeren (Ellemann-Jensen) den 5. oktober 1988 Vedtaget ved anden (sidste) behandling den 29. november 1988 Folketinget meddeler sit samtykke til Danmarks ratifikation af den efterfølgende gengivne af Rådet for De Europæiske Fællesskaber trufne afgørelse af 24. juni 1988 om ordningen for Fællesskabernes egne indtægter.
Rådets afgørelse af 24. juni 1988 om ordningen for Fællesskabernes egne indtægter RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 199 og 201, under henvisning til Traktaten om Oprettelse af Det Europæiske  

 Atomenergifællesskab, særlig artikel 171 og 173, under henvisning til forslag fra Kommissionen1), under henvisning til udtalelse fra Europa-Parlamentet2), under henvisning til udtalelse fra Det Økonomiske og Sociale Udvalg3), og ud fra følgende betragtninger:
Ved Rådets afgørelse (85/257/EØF, Euratom) af 7. maj 1985 om  

 Fællesskabernes ordning med egne indtægter4), senest ændret ved Den  

 Europæiske Fælles Akt, blev den maksimalsats, som anvendes på det ensartede  

 grundlag for merværdiafgiften, (momsen), og som tidligere var blevet fastsat  

 til 1 pct. ved Rådets afgørelse af 21. april 1970 angående udskiftning af  

 medlemsstaternes finansielle bidrag med Fællesskabernes egne indtægter5), i  

 det følgende benævnt »afgørelsen af 21. april 1970«, forhøjet til  

 1,4 pct. for hver medlemsstat; loftet på 1,4 pct. har vist sig at være utilstrækkeligt til dækning af  

 Fællesskabets anslåede udgifter; undertegnelsen af Den Europæiske Fælles Akt har åbnet nye perspektiver for  

 Fællesskabet; i artikel 8 A i Traktaten om Oprettelse af Det Europæiske  

 Fællesskab er det bestemt, at det indre marked skal gennemføres inden den 31.  

 december 1992; Fællesskabet bør råde over stabile og sikre indtægter, således at det kan  

 sanere den nuværende situation og gennemføre de fælles politikker; disse  

 indtægter bør baseres på de udgifter, der anses for nødvendige hertil, og som  

 er fastsat i de finansielle overslag i den interinstitutionelle aftale mellem  

 Europa-Parlamentet, Rådet og Kommissionen, som får virkning den 1. juli 1988; på mødet i Bruxelles den 11., 12. og 13. februar 1988 nåede Det Europæiske  

 Råd frem til en række konklusioner herom; ifølge disse konklusioner vil Fællesskabet indtil 1992 kunne disponere  

 over et maksimalt beløb i egne indtægter svarende til 1,2 pct. af  

 medlemsstaternes samlede årlige bruttonationalindkomster i markedspriser, i  

 det følgende benævnt »BNI«; for at dette loft kan overholdes, må det samlede beløb for de egne  

 indtægter, der stilles til Fællesskabets rådighed for perioden 1988-1992,  

 ikke i noget år overstige en bestemt procentsats af Fællesskabets samlede BNI  

 for det pågældende år; denne procentsats skal fremkomme ved anvendelsen af de  

 grundprincipper, som er fastsat for væksten i Fællesskabets udgifter i Det  

 Europæiske Råds konklusioner vedrørende budgetdisciplin og budgetforvaltning,  

 med en sikkerhedsmargen på 0,03 pct. af Fællesskabets BNI med henblik på  

 uforudsete udgifter; et samlet loft på 1,30 pct. af medlemsstaternes BNI fastsættes for  

 forpligtelsesbevillingerne, og det bør sikres, at udviklingen i  

 forpligtelsesbevillingerne og betalingsbevillingerne styres; disse lofter bør gælde indtil denne afgørelse ændres; for at der kan skabes større overensstemmelse mellem de beløb, som de  

 enkelte medlemsstater indbetaler, og deres bidragsevne, bør sammensætningen  

 af Fællesskabets egne indtægter ændres og udvides; det vil derfor være  

 hensigtsmæssigt:
- at fastsætte den maksimalsats, som skal anvendes på de enkelte  

 medlemsstaters ensartede beregningsgrundlag for merværdiafgiften, til 1,4  

 pct., idet dette grundlag dog ikke kan overstige 55 pct. af landets BNI, - at indføre en supplerende indtægtskilde, som åbner mulighed for at sikre  

 budgetmæssig ligevægt mellem indtægter og udgifter, og som er baseret på  

 medlemsstaternes samlede BNI; med henblik herpå vil Rådet vedtage et direktiv  

 om harmonisering af fastlæggelsen af bruttonationalindkomsten i markedspriser  

 (BNImp); tolden på produkter, der henhører under Traktaten om Oprettelse af Det  

 Europæiske Kul- og Stålfællesskab, bør medregnes i Fællesskabernes egne  

 indtægter; konklusionerne fra Det Europæiske Råds møde den 25. og 26. juni 1984  

 vedrørende korrektionen af budgetuligevægtene finder anvendelse, så længe  

 denne afgørelse er gældende; den nuværende kompensationsordning bør  

 imidlertid tilpasses for at tage hensyn til »udjævningen« af  

 beregningsgrundlaget for momsen og til indførelsen af en supplerende indtægt,  

 og den bør give mulighed for at finansiere korrektionen på grundlag af en  

 BNI-nøgle; denne tilpasning har til formål at sikre, at Det Forenede  

 Kongeriges momsandel erstattes med dets andel i betalingerne på grundlag af  

 3. og 4. indtægtskilde (de indtægter, der hidrører fra henholdsvis moms og  

 BNI), samt at sikre, at den virkning for et givet år for Det Forenede  

 Kongerige af »udjævningen« af beregningsgrundlaget for momsen og af  

 indførelsen af 4. indtægtskilde, som ikke kompenseres med denne ændring,  

 korrigeres ved en tilpasning af kompensationen for det pågældende år;  

 Spaniens og Portugals bidrag bør reduceres i henhold til de bestemmelser, der  

 er fastsat i artikel 187 og 374 i tiltrædelsesakten af 1985; der bør drages omsorg for, at budgetuligevægtene korrigeres på en sådan  

 måde, at dette ikke berører de egne indtægter, der er disponible for  

 Fællesskabets politik; i konklusionerne fra Det Europæiske Råd den 11., 12. og 13. februar 1988  

 er det bestemt, at der på Fællesskabets budget skal afsættes en monetær  

 reserve, i det følgende benævnt »monetær EUGFL-reserve«, som skal  

 afbøde de følger, som betydelige og uforudsete udsving i pariteten mellem ECU  

 og dollar har for udgifterne under Den Europæiske Udviklings- og Garantifond  

 for Landbruget (FEOGA), Garantisektionen; der fastsættes særlige bestemmelser  

 vedrørende denne reserve; der bør fastsættes bestemmelser til sikring af overgangen fra den ordning,  

 som blev indført ved afgørelse 85/257/EØF, Euratom, til den ordning, som  

 indføres ved nærværende afgørelse; Det Europæiske Råd vedtog på sit møde den 11., 12. og 13. februar 1988, at  

 denne afgørelse skal have virkning fra den 1. januar 1988 - FASTSAT FØLGENDE BESTEMMELSER, SOM DET HENSTILLER TIL MEDLEMSSTATERNE AT  

 VEDTAGE:
Artikel 1 Der tillægges Fællesskaberne egne indtægter, som skal sikre finansieringen  

 af deres budget i overensstemmelse med den i de følgende artikler fastsatte  

 fremgangsmåde.
 Fællesskabets budget finansieres, uanset andre indtægter, fuldt ud ved  

 hjælp af Fællesskabernes egne indtægter.
Artikel 2 1. Egne indtægter, der opføres på Fællesskabernes budget, omfatter  

 provenuet af:
a) afgifter, præmier, tillægs- eller udligningsbeløb, supplerende afgifter  

 og lignende samt andre afgifter, som af Fællesskabernes institutioner er  

 pålagt eller vil blive pålagt handelen med ikke-medlemsstater inden for  

 rammerne af den fælles landbrugspolitik, såvel som afgifter og lignende, der  

 er fastsat inden for rammerne af den fælles markedsordning for sukker, b) told i henhold til den fælles toldtarif og anden told, der af  

 Fællesskabets institutioner er pålagt eller vil blive pålagt handelen med  

 ikke-medlemsstater, samt told af de produkter, der henhører under Traktaten  

 om Oprettelse af Det Europæiske Kul- og Stålfællesskab, c) anvendelse af en ensartet sats, som gælder for alle medlemsstater, på  

 momsberegningsgrundlaget, der fastlægges ensartet for medlemsstaterne i  

 henhold til fællesskabsregler; det grundlag, som en medlemsstat skal tage i  

 betragtning med henblik på denne afgørelse, kan dog ikke overstige 55 pct. af  

 medlemsstaternes BNI, d) anvendelse af en sats, som fastsættes inden for rammerne af  

 budgetproceduren under hensyn til alle øvrige indtægter, på summen af alle  

 medlemsstaternes BNI, der opstilles efter fællesskabsregler, vil blive  

 omhandlet i et direktiv, der skal vedtages på grundlag af artikel 8, stk. 2,  

 i denne afgørelse.
 2. Egne indtægter, der opføres på Fællesskabernes budget, omfatter desuden  

 provenuet af andre afgifter, som måtte blive indført som led i en fælles  

 politik i overensstemmelse med Traktaten om Oprettelse af Det Europæiske  

 Økonomiske Fællesskab eller Traktaten om Oprettelse af Det Europæiske  

 Atomenergifællesskab og under overholdelse af den procedure, som er fastsat i  

 artikel 201 i Traktaten om Oprettelse af Det Europæiske Økonomiske Fællesskab  

 eller i artikel 173 i Traktaten om Oprettelse af Det Europæiske  

 Atomenergifællesskab.
 3. Ved indbetaling af beløbene i henhold til stk. 1, litra a) og b),  

 tilbageholder medlemsstaterne 10 pct. til dækning af  

 opkrævningsomkostningerne.
 4. Den ensartede sats, der er omhandlet i stk. 1, litra c), fremkommer som  

 et resultat af:
a) anvendelse af satsen på 1,4 pct. på medlemsstaternes  

 momsberegningsgrundlag, b) og nedsættelse med bruttobeløbet for den referencekompensation, der er  

 omhandlet i artikel 4, stk. 2. Dette bruttobeløb udgøres af kompensationen  

 tilpasset under hensyn til, at Det Forenede Kongerige ikke deltager i  

 finansieringen af sin egen kompensation, samt til, at Forbundsrepublikken  

 Tysklands andel er nedsat med en tredjedel.
Satsen beregnes, som om  

 referencekompensationen blev finansieret af medlemsstaterne efter deres  

 momsberegningsgrundlag som fastsat i henhold til artikel 2, stk. 1, litra c).  

 For 1988 nedsættes bruttoreferencekompensationen med 780 mio.
ECU.
 5. Den sats, der er fastsat i stk. 1, litra d), gælder for hver  

 medlemsstats BNI.
 6. Er budgettet endnu ikke vedtaget ved regnskabsårets begyndelse, skal  

 den tidligere fastsatte ensartede momssats og BNI-sats fortsat gælde, indtil  

 nye satser træder i kraft, medmindre andet vedtages i henhold til artikel 8,  

 stk. 2, som følge af oprettelsen af en monetær EUGFL-reserve på budgettet.
7. Uanset stk. 1, litra c), og såfremt reglerne vedrørende fastlæggelse af  

 det ensartede momsberegningsgrundlag endnu ikke er gennemført i alle  

 medlemsstater pr. 1. januar i det pågældende regnskabsår, skal det  

 finansielle bidrag, som en medlemsstat, der endnu ikke anvender dette  

 ensartede grundlag, skal indbetale til Fællesskabernes budget i stedet for  

 momsen, fastsættes på grundlag af forholdet mellem den pågældende  

 medlemsstats bruttonationalindkomst i markedspriser i de første tre år af  

 femårsperioden forud for det pågældende år og medlemsstaternes samlede  

 bruttonationalindkomst i markedspriser.
Denne undtagelsesbestemmelse  

 bortfalder, når reglerne vedrørende fastlæggelse af det ensartede  

 momsberegningsgrundlag er gennemført i alle medlemsstater.
 8. I denne afgørelse forstås ved BNI årets bruttonationalindkomst i  

 markedspriser.
Artikel 3 1. Fællesskabernes samlede egne indtægter kan ikke overstige 1,20 pct. af  

 Fællesskabets samlede BNI med hensyn til betalingsbevillinger.
 Fællesskabernes samlede egne indtægter kan for hvert af årene i perioden  

 1988-1992 ikke overstige følgende procentdele af Fællesskabets samlede BNI i  

 det pågældende år:
 1988: 1,15 pct.
 1989: 1,17 pct.
 1990: 1,18 pct.
 1991: 1,19 pct.
 1992: 1,20 pct.
 2. Udviklingen i de bevillinger til forpligtelser, der opføres på  

 Fællesskabernes almindelige budget i løbet af perioden 1988-1992, skal styres  

 på en sådan måde, at resultatet bliver en samlet beløbsramme, der ikke  

 overstiger 1,30 pct. af Fællesskabets samlede BNI i 1992. Der fastholdes et  

 nøje forhold mellem bevillinger til forpligtelser og bevillinger til  

 betalinger for at sikre disse bevillingers forenelighed og for at overholde  

 det i stk. 1 nævnte loft for de følgende år.
 3. De samlede lofter, der er omhandlet i stk. 1 og 2, finder anvendelse,  

 indtil denne afgørelse ændres.
Artikel 4 Der indrømmes Det Forenede Kongerige en korrektion af budgetuligevægtene.  

 Denne korrektion består af et grundbeløb og en justering.
Ved denne justering  

 bringes grundbeløbet i overensstemmelse med en referencekompensation.
 1) Grundbeløbet fastsættes ved:
 a) at beregne forskellen i det foregående regnskabsår mellem:
- Det Forenede Kongeriges procentvise andel af summen af de indbetalinger,  

 der er omhandlet i artikel 2, stk. 1, litra c) og d), og som er blevet  

 foretaget i det pågældende regnskabsår, inklusive justeringerne af den  

 ensartede sats for tidligere regnskabsår, og -Det Forenede Kongeriges procentvise andel af de samlede »fordelte  

 udgifter«; b) at anvende den således beregnede forskel på de samlede »fordelte  

 udgifter«; c) og at multiplicere resultatet med 0,66; 2) Referencekompensationen er den korrektion, som fremkommer ved  

 anvendelsen af litra a), b) og c) nedenfor, korrigeret med den fordel for Det  

 Forenede Kongerige, som opstår, når momsen »udjævnes«, og artikel  

 2, stk. 1, litra d), bringes i anvendelse.
 Referencekompensationen fastsættes ved:
 a) at beregne forskellen i det forløbne regnskabsår mellem:
- Det Forenede Kongeriges procentvise andel af de samlede  

 momsindbetalinger, som skulle have været foretaget i dette regnskabsår,  

 inklusive justeringerne for tidligere regnskabsår, vedrørende de beløb, som  

 finansieres over de i artikel 2, stk. 1, litra c) og d), nævnte indtægter,  

 såfremt den ensartede momssats var blevet anvendt på grundlag, der ikke var  

 »udjævnet«, og -Det Forenede Kongeriges procentvise andel i de samlede »fordelte  

 udgifter«; b) at anvende den således beregnede forskel på de samlede »fordelte  

 udgifter«; c) at multiplicere resultatet med 0,66; d) at trække Det Forenede Kongeriges indbetalinger under stk. 1, litra a),  

 første led, fra indbetalingerne under stk. 2, litra a), første led; og e) at trække de under litra d) fremkomne beløb fra det under litra c)  

 fremkomne beløb.
 3) Grundbeløbet justeres, så det kommer til at svare til beløbet for  

 referencekompensationen.
Artikel 5 1. Korrektionen finansieres af de øvrige medlemsstater efter følgende  

 retningslinjer:
 Medlemsstaternes andel i denne finansiering beregnes først på grundlag af  

 deres respektive andel i de i artikel 2, stk. 1, litra d), omhandlede  

 indbetalinger, idet der ses bort fra Det Forenede Kongerige; den tilpasses  

 dernæst, således at Forbundsrepublikken Tysklands bidrag nedsættes til to  

 tredjedele af den andel, som fremkommer ved denne beregning.
 2. Korrektionen ydes Det Forenede Kongerige i form af fradrag i de  

 indbetalinger, som landet foretager i henhold til artikel 2, stk. 1, litra  

 c). De øvrige medlemsstaters andel heri lægges til de indbetalinger, hver  

 medlemsstat foretager i henhold til artikel 2, stk. 1, litra c), idet satsen  

 dog ikke må overstige 1,4 pct. af momsberegningsgrundlaget, og til artikel 2,  

 stk. 1, litra d).
 3. Kommissionen foretager de i denne afgørelses artikel 4 omhandlede  

 beregninger.
 4. Hvis budgettet ikke er vedtaget ved regnskabsårets begyndelse, skal den  

 korrektion til Det Forenede Kongerige og de øvrige medlemsstaters andele  

 heri, som er anført på det seneste endeligt vedtagne budget, fortsat gælde.
Artikel 6 De i artikel 2 nævnte indtægter anvendes uden sondring til finansiering af  

 alle udgifter, der er opført på Fællesskabernes budget.
De indtægter, der er  

 nødvendige til hel eller delvis dækning af den monetære EUGFL-reserve, og som  

 er opført på budgettet, indkræves dog først hos medlemsstaterne, når reserven  

 tages i anvendelse.
Bestemmelserne vedrørende anvendelsen af denne reserve  

 vedtages i fornødent omfang i henhold til artikel 8, stk. 2.
 Bestemmelserne i stk. 1 foregriber ikke anvendelsen af visse  

 medlemsstaters bidrag til de supplerende programmer, der er fastsat i  

 EØF-Traktatens artikel 130 L i Traktaten om Oprettelse af Det Europæiske  

 Økonomiske Fællesskab.
Artikel 7 Et eventuelt overskud af Fællesskabernes indtægter i forhold til samtlige  

 de i et regnskabsår faktisk afholdte udgifter fremføres til det følgende  

 regnskabsår.
Et overskud, der følger af en overførsel fra kapitlerne  

 vedrørende EUGFL, Garantisektionen, til den monetære reserve, betragtes dog  

 som egne indtægter.
Artikel 8 1. Fællesskabets egne indtægter som omhandlet i artikel 2, stk. 1, litra  

 a) og b), opkræves af medlemsstaterne i henhold til deres nationale love og  

 administrative bestemmelser, som i givet fald tilpasses  

 fællesskabsforskrifternes krav.
Kommissionen foretager med regelmæssige  

 mellemrum en gennemgang af de nationale bestemmelser, som medlemsstaterne  

 meddeler den, meddeler medlemsstaterne de tilpasninger, som den anser for  

 nødvendige for at sikre deres overensstemmelse med fællesskabsforskrifterne  

 og aflægger rapport til budgetmyndigheden.
Medlemsstaterne stiller de i  

 artikel 2, stk. 1, litra a)-d), fastsatte indtægter til Kommissionens  

 rådighed.
 2. Uden at foregribe revisionen af regnskaberne og kontrollen af  

 retmæssigheden og den formelle rigtighed i henhold til artikel 206 a i  

 Traktaten om Oprettelse af Det Europæiske Økonomiske Fællesskab, idet denne  

 revision og kontrol først og fremmest skal vedrøre pålideligheden og  

 effektiviteten af de nationale systemer og procedurer til fastlæggelse af  

 grundlaget for de egne indtægter fra merværdiafgiften og fra BNI, og uden at  

 foregribe de kontrolforanstaltninger, der træffes i medfør af samme traktats  

 artikel 209, litra c), vedtager Rådet, der træffer afgørelse med enstemmighed  

 på forslag af Kommissionen og efter høring af Europa-Parlamentet, de  

 bestemmelser, som er nødvendige for gennemførelsen af denne afgørelse, samt  

 bestemmelserne vedrørende kontrollen med opkrævningen, overdragelsen til  

 kommissionen og indbetalingen af de i artikel 2 og 5 nævnte indtægter.
Artikel 9 Den mekanisme med gradvis aftagende tilbageførsel af egne indtægter  

 hidrørende fra merværdiafgifter eller finansielle bidrag på grundlag af BNI,  

 som blev indført med virkning indtil 1991 til fordel for Kongeriget Spanien  

 og Republikken Portugal i henhold til artikel 187 og 374 i Tiltrædelsesakten  

 af 1985, gælder for Fællesskabernes egne indtægter hidrørende fra momsen og  

 for Fællesskabernes egne indtægter baseret på BNI, som er omhandlet i artikel  

 2, stk. 1, litra c) og d), i denne afgørelse.
Mekanismen gælder ligeledes for  

 disse to medlemsstaters indbetalinger i henhold til artikel 5, stk. 2, i  

 denne afgørelse.
I sidstnævnte tilfælde er tilbageførselssatsen den sats, der  

 var gældende for det år, for hvilket korrektionen indrømmes.
Artikel 10 Kommissionen forelægger inden udgangen af 1991 en beretning om, hvorledes  

 den ved denne afgørelse indførte ordning fungerer, og den tager i denne  

 forbindelse spørgsmålet om korrektionen af budgetuligevægtene til fordel for  

 Det Forenede Kongerige op til fornyet overvejelse.
Artikel 11 1. Denne afgørelse meddeles medlemsstaterne af generalsekretæren for Rådet  

 for De Europæiske Fællesskaber og offentliggøres i De Europæiske  

 Fællesskabers Tidende.
 Medlemsstaterne giver omgående generalsekretæren for Rådet for De  

 Europæiske Fællesskaber meddelelse om afslutningen af de procedurer, der i  

 henhold til deres respektive forfatningsretlige bestemmelser er nødvendige  

 for vedtagelsen af denne afgørelse.
Afgørelsen træder i kraft på den første dag i den måned, der følger efter  

 modtagelsen af den sidste af de i andet afsnit omhandlede meddelelser.
Den  

 får virkning fra 1. januar 1988.
 2. a) Med forbehold af litra b) og c) ophæves afgørelse 85/257/EØF,  

 Euratom, den 1. januar 1988. Enhver henvisning til afgørelsen af 21. april  

 1970 eller til afgørelse 85/257/EØF, Euratom, skal betragtes som en  

 henvisning til nærværende afgørelse.
b) Bestemmelserne i artikel 3 i afgørelse 85/257/EØF, Euratom, gælder  

 fortsat for beregningen og justeringerne af de indtægter, der hidrører fra  

 anvendelsen af satsen på det ensartede, ikke »udjævnede«  

 momsberegningsgrundlag, for så vidt angår regnskabsåret 1987 og tidligere  

 regnskabsår.
Den reduktion, som Det Forenede Kongerige i 1988 skal have for  

 de foregående regnskabsår, beregnes i overensstemmelse med bestemmelserne i  

 artikel 3, stk. 3, litra b), nr. i), ii) og iii), i ovennævnte afgørelse.  

 Denne reduktion finansieres af de øvrige medlemsstater i overensstemmelse med  

 artikel 5, stk. 1, i nærværende afgørelse.
Beløbene svarende til reduktionen  

 og finansieringen heraf modregnes i momsindbetalingerne i henhold til artikel  

 5, stk. 2, i nærværende afgørelse.
I tilfælde af anvendelse af artikel 2,  

 stk. 7, erstattes momsindbetalingerne af finansielle bidrag ved de i dette  

 stykke nævnte beregninger for hver berørt medlemsstat, og ved betaling af  

 justeringer af korrektionerne vedrørende tidligere regnskabsår.
 c) Bestemmelserne i artikel 4, stk. 2, i afgørelse 85/257/EØF, Euratom,  

 gælder fortsat for de finansielle bidrag, som er nødvendige til at finansiere  

 fuldførelsen af det supplerende program 1984-1987 »Drift af  

 HFR-reaktoren«.
Udfærdiget i Luxembourg, den 24. juni 1988 På Rådets vegne M.
Bangemann Formand Oprindeligt fremsat forslag Folketinget meddeler sit samtykke til Danmarks ratifikation af den efterfølgende gengivne af Rådet for De europæiske Fællesskaber trufne afgørelse af 24. juni 1988 om ordningen for Fællesskabernes egne indtægter.
Rådets afgørelse af 24. juni 1988 om ordningen for Fællesskabernes egne indtægter RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 199 og 201, under henvisning til Traktaten om Oprettelse af Det Europæiske  

 Atomenergifællesskab, særlig artikel 171 og 173, under henvisning til forslag fra Kommissionen1), under henvisning til udtalelse fra Europa-Parlamentet2), under henvisning til udtalelse fra Det Økonomiske og Sociale Udvalg3), og ud fra følgende betragtninger:
Ved Rådets afgørelse (85/257/EØF, Euratom) af 7. maj 1985 om  

 Fællesskabernes ordning med egne indtægter4), senest ændret ved Den  

 Europæiske Fælles Akt, blev den maksimalsats, som anvendes på det ensartede  

 grundlag for merværdiafgiften, (momsen), og som tidligere var blevet fastsat  

 til 1 pct. ved Rådets afgørelse af 21. april 1970 angående udskiftning af  

 medlemsstaternes finansielle bidrag med Fællesskabernes egne indtægter5), i  

 det følgende benævnt »afgørelsen af 21. april 1970«, forhøjet til  

 1,4 pct. for hver medlemsstat; loftet på 1,4 pct. har vist sig at være utilstrækkeligt til dækning af  

 Fællesskabets anslåede udgifter; undertegnelsen af Den Europæiske Fælles Akt har åbnet nye perspektiver for  

 Fællesskabet; i artikel 8 A i Traktaten om Oprettelse af Det Europæiske  

 Fællesskab er det bestemt, at det indre marked skal gennemføres inden den 31.  

 december 1992; Fællesskabet bør råde over stabile og sikre indtægter, således at det kan  

 sanere den nuværende situation og gennemføre de fælles politikker; disse  

 indtægter bør baseres på de udgifter, der anses for nødvendige hertil, og som  

 er fastsat i de finansielle overslag i den interinstitutionelle aftale mellem  

 Europa-Parlamentet, Rådet og Kommissionen, som får virkning den 1. juli 1988; på mødet i Bruxelles den 11., 12. og 13. februar 1988 nåede Det Europæiske  

 Råd frem til en række konklusioner herom; ifølge disse konklusioner vil Fællesskabet indtil 1992 kunne disponere  

 over et maksimalt beløb i egne indtægter svarende til 1,2 pct. af  

 medlemsstaternes samlede årlige bruttonationalindkomster i markedspriser, i  

 det følgende benævnt »BNI«; for at dette loft kan overholdes, må det samlede beløb for de egne  

 indtægter, der stilles til Fællesskabets rådighed for perioden 1988-1992,  

 ikke i noget år overstige en bestemt procentsats af Fællesskabets samlede BNI  

 for det pågældende år; denne procentsats skal fremkomme ved anvendelsen af de  

 grundprincipper, som er fastsat for væksten i Fællesskabets udgifter i Det  

 Europæiske Råds konklusioner vedrørende budgetdisciplin og budgetforvaltning,  

 med en sikkerhedsmargen på 0,03 pct. af Fællesskabets BNI med henblik på  

 uforudsete udgifter; et samlet loft på 1,30 pct. af medlemsstaternes BNI fastsættes for  

 forpligtelsesbevillingerne, og det bør sikres, at udviklingen i  

 forpligtelsesbevillingerne og betalingsbevillingerne styres; disse lofter bør gælde indtil denne afgørelse ændres; for at der kan skabes større overensstemmelse mellem de beløb, som de  

 enkelte medlemsstater indbetaler, og deres bidragsevne, bør sammensætningen  

 af Fællesskabets egne indtægter ændres og udvides; det vil derfor være  

 hensigtsmæssigt:
- at fastsætte den maksimalsats, som skal anvendes på de enkelte  

 medlemsstaters ensartede beregningsgrundlag for merværdiafgiften, til 1,4  

 pct., idet dette grundlag dog ikke kan overstige 55 pct. af landets BNI, - at indføre en supplerende indtægtskilde, som åbner mulighed for at sikre  

 budgetmæssig ligevægt mellem indtægter og udgifter, og som er baseret på  

 medlemsstaternes samlede BNI; med henblik herpå vil Rådet vedtage et direktiv  

 om harmonisering af fastlæggelsen af bruttonationalindkomsten i markedspriser  

 (BNImp); tolden på produkter, der henhører under Traktaten om Oprettelse af Det  

 Europæiske Kul- og Stålfællesskab, bør medregnes i Fællesskabernes egne  

 indtægter; konklusionerne fra Det Europæiske Råds møde den 25. og 26. juni 1984  

 vedrørende korrektionen af budgetuligevægtene finder anvendelse, så længe  

 denne afgørelse er gældende; den nuværende kompensationsordning bør  

 imidlertid tilpasses for at tage hensyn til »udjævningen« af  

 beregningsgrundlaget for momsen og til indførelsen af en supplerende indtægt,  

 og den bør give mulighed for at finansiere korrektionen på grundlag af en  

 BNI-nøgle; denne tilpasning har til formål at sikre, at Det Forenede  

 Kongeriges momsandel erstattes med dets andel i betalingerne på grundlag af  

 3. og 4. indtægtskilde (de indtægter, der hidrører fra henholdsvis moms og  

 BNI), samt at sikre, at den virkning for et givet år for Det Forenede  

 Kongerige af »udjævningen« af beregningsgrundlaget for momsen og af  

 indførelsen af 4. indtægtskilde, som ikke kompenseres med denne ændring,  

 korrigeres ved en tilpasning af kompensationen for det pågældende år;  

 Spaniens og Portugals bidrag bør reduceres i henhold til de bestemmelser, der  

 er fastsat i artikel 187 og 374 i tiltrædelsesakten af 1985; der bør drages omsorg for, at budgetuligevægtene korrigeres på en sådan  

 måde, at dette ikke berører de egne indtægter, der er disponible for  

 Fællesskabets politik; i konklusionerne fra Det Europæiske Råd den 11., 12. og 13. februar 1988  

 er det bestemt, at der på Fællesskabets budget skal afsættes en monetær  

 reserve, i det følgende benævnt »monetær EUGFL-reserve«, som skal  

 afbøde de følger, som betydelige og uforudsete udsving i pariteten mellem ECU  

 og dollar har for udgifterne under Den Europæiske Udviklings- og Garantifond  

 for Landbruget (FEOGA), Garantisektionen; der fastsættes særlige bestemmelser  

 vedrørende denne reserve; der bør fastsættes bestemmelser til sikring af overgangen fra den ordning,  

 som blev indført ved afgørelse 85/257/EØF, Euratom, til den ordning, som  

 indføres ved nærværende afgørelse; Det Europæiske Råd vedtog på sit møde den 11., 12. og 13. februar 1988, at  

 denne afgørelse skal have virkning fra den 1. januar 1988 - FASTSAT FØLGENDE BESTEMMELSER, SOM DET HENSTILLER TIL MEDLEMSSTATERNE AT  

 VEDTAGE:
Artikel 1 Der tillægges Fællesskaberne egne indtægter, som skal sikre finansieringen  

 af deres budget i overensstemmelse med den i de følgende artikler fastsatte  

 fremgangsmåde.
 Fællesskabets budget finansieres, uanset andre indtægter, fuldt ud ved  

 hjælp af Fællesskabernes egne indtægter.
Artikel 2 1. Egne indtægter, der opføres på Fællesskabernes budget, omfatter  

 provenuet af:
a) afgifter, præmier, tillægs- eller udligningsbeløb, supplerende afgifter  

 og lignende samt andre afgifter, som af Fællesskabernes institutioner er  

 pålagt eller vil blive pålagt handelen med ikke-medlemsstater inden for  

 rammerne af den fælles landbrugspolitik, såvel som afgifter og lignende, der  

 er fastsat inden for rammerne af den fælles markedsordning for sukker, b) told i henhold til den fælles toldtarif og anden told, der af  

 Fællesskabets institutioner er pålagt eller vil blive pålagt handelen med  

 ikke-medlemsstater, samt told af de produkter, der henhører under Traktaten  

 om Oprettelse af Det Europæiske Kul- og Stålfællesskab, c) anvendelse af en ensartet sats, som gælder for alle medlemsstater, på  

 momsberegningsgrundlaget, der fastlægges ensartet for medlemsstaterne i  

 henhold til fællesskabsregler; det grundlag, som en medlemsstat skal tage i  

 betragtning med henblik på denne afgørelse, kan dog ikke overstige 55 pct. af  

 medlemsstaternes BNI, d) anvendelse af en sats, som fastsættes inden for rammerne af  

 budgetproceduren under hensyn til alle øvrige indtægter, på summen af alle  

 medlemsstaternes BNI, der opstilles efter fællesskabsregler, vil blive  

 omhandlet i et direktiv, der skal vedtages på grundlag af artikel 8, stk. 2,  

 i denne afgørelse.
 2. Egne indtægter, der opføres på Fællesskabernes budget, omfatter desuden  

 provenuet af andre afgifter, som måtte blive indført som led i en fælles  

 politik i overensstemmelse med Traktaten om Oprettelse af Det Europæiske  

 Økonomiske Fællesskab eller Traktaten om Oprettelse af Det Europæiske  

 Atomenergifællesskab og under overholdelse af den procedure, som er fastsat i  

 artikel 201 i Traktaten om Oprettelse af Det Europæiske Økonomiske Fællesskab  

 eller i artikel 173 i Traktaten om Oprettelse af Det Europæiske  

 Atomenergifællesskab.
 3. Ved indbetaling af beløbene i henhold til stk. 1, litra a) og b),  

 tilbageholder medlemsstaterne 10 pct. til dækning af  

 opkrævningsomkostningerne.
 4. Den ensartede sats, der er omhandlet i stk. 1, litra c), fremkommer som  

 et resultat af:
a) anvendelse af satsen på 1,4 pct. på medlemsstaternes  

 momsberegningsgrundlag, b) og nedsættelse med bruttobeløbet for den referencekompensation, der er  

 omhandlet i artikel 4, stk. 2. Dette bruttobeløb udgøres af kompensationen  

 tilpasset under hensyn til, at Det Forenede Kongerige ikke deltager i  

 finansieringen af sin egen kompensation, samt til, at Forbundsrepublikken  

 Tysklands andel er nedsat med en tredjedel.
Satsen beregnes, som om  

 referencekompensationen blev finansieret af medlemsstaterne efter deres  

 momsberegningsgrundlag som fastsat i henhold til artikel 2, stk. 1, litra c).  

 For 1988 nedsættes bruttoreferencekompensationen med 780 mio.
ECU.
 5. Den sats, der er fastsat i stk. 1, litra d), gælder for hver  

 medlemsstats BNI.
 6. Er budgettet endnu ikke vedtaget ved regnskabsårets begyndelse, skal  

 den tidligere fastsatte ensartede momssats og BNI-sats fortsat gælde, indtil  

 nye satser træder i kraft, medmindre andet vedtages i henhold til artikel 8,  

 stk. 2, som følge af oprettelsen af en monetær EUGFL-reserve på budgettet.
7. Uanset stk. 1, litra c), og såfremt reglerne vedrørende fastlæggelse af  

 det ensartede momsberegningsgrundlag endnu ikke er gennemført i alle  

 medlemsstater pr. 1. januar i det pågældende regnskabsår, skal det  

 finansielle bidrag, som en medlemsstat, der endnu ikke anvender dette  

 ensartede grundlag, skal indbetale til Fællesskabernes budget i stedet for  

 momsen, fastsættes på grundlag af forholdet mellem den pågældende  

 medlemsstats bruttonationalindkomst i markedspriser i de første tre år af  

 femårsperioden forud for det pågældende år og medlemsstaternes samlede  

 bruttonationalindkomst i markedspriser.
Denne undtagelsesbestemmelse  

 bortfalder, når reglerne vedrørende fastlæggelse af det ensartede  

 momsberegningsgrundlag er gennemført i alle medlemsstater.
 8. I denne afgørelse forstås ved BNI årets bruttonationalindkomst i  

 markedspriser.
Artikel 3 1. Fællesskabernes samlede egne indtægter kan ikke overstige 1,20 pct. af  

 Fællesskabets samlede BNI med hensyn til betalingsbevillinger.
 Fællesskabernes samlede egne indtægter kan for hvert af årene i perioden  

 1988-1992 ikke overstige følgende procentdele af Fællesskabets samlede BNI i  

 det pågældende år:
 1988: 1,15 pct.
 1989: 1,17 pct.
 1990: 1,18 pct.
 1991: 1,19 pct.
 1992: 1,20 pct.
 2. Udviklingen i de bevillinger til forpligtelser, der opføres på  

 Fællesskabernes almindelige budget i løbet af perioden 1988-1992, skal styres  

 på en sådan måde, at resultatet bliver en samlet beløbsramme, der ikke  

 overstiger 1,30 pct. af Fællesskabets samlede BNI i 1992. Der fastholdes et  

 nøje forhold mellem bevillinger til forpligtelser og bevillinger til  

 betalinger for at sikre disse bevillingers forenelighed og for at overholde  

 det i stk. 1 nævnte loft for de følgende år.
 3. De samlede lofter, der er omhandlet i stk. 1 og 2, finder anvendelse,  

 indtil denne afgørelse ændres.
Artikel 4 Der indrømmes Det Forenede Kongerige en korrektion af budgetuligevægtene.  

 Denne korrektion består af et grundbeløb og en justering.
Ved denne justering  

 bringes grundbeløbet i overensstemmelse med en referencekompensation.
 1) Grundbeløbet fastsættes ved:
 a) at beregne forskellen i det foregående regnskabsår mellem:
- Det Forenede Kongeriges procentvise andel af summen af de indbetalinger,  

 der er omhandlet i artikel 2, stk. 1, litra c) og d), og som er blevet  

 foretaget i det pågældende regnskabsår, inklusive justeringerne af den  

 ensartede sats for tidligere regnskabsår, og -Det Forenede Kongeriges procentvise andel af de samlede »fordelte  

 udgifter«; b) at anvende den således beregnede forskel på de samlede »fordelte  

 udgifter«; c) og at multiplicere resultatet med 0,66; 2) Referencekompensationen er den korrektion, som fremkommer ved  

 anvendelsen af litra a), b) og c) nedenfor, korrigeret med den fordel for Det  

 Forenede Kongerige, som opstår, når momsen »udjævnes«, og artikel  

 2, stk. 1, litra d), bringes i anvendelse.
 Referencekompensationen fastsættes ved:
 a) at beregne forskellen i det forløbne regnskabsår mellem:
- Det Forenede Kongeriges procentvise andel af de samlede  

 momsindbetalinger, som skulle have været foretaget i dette regnskabsår,  

 inklusive justeringerne for tidligere regnskabsår, vedrørende de beløb, som  

 finansieres over de i artikel 2, stk. 1, litra c) og d), nævnte indtægter,  

 såfremt den ensartede momssats var blevet anvendt på grundlag, der ikke var  

 »udjævnet«, og -Det Forenede Kongeriges procentvise andel i de samlede »fordelte  

 udgifter«; b) at anvende den således beregnede forskel på de samlede »fordelte  

 udgifter«; c) at multiplicere resultatet med 0,66; d) at trække Det Forenede Kongeriges indbetalinger under stk. 1, litra a),  

 første led, fra indbetalingerne under stk. 2, litra a), første led; og e) at trække de under litra d) fremkomne beløb fra det under litra c)  

 fremkomne beløb.
 3) Grundbeløbet justeres, så det kommer til at svare til beløbet for  

 referencekompensationen.
Artikel 5 1. Korrektionen finansieres af de øvrige medlemsstater efter følgende  

 retningslinjer:
 Medlemsstaternes andel i denne finansiering beregnes først på grundlag af  

 deres respektive andel i de i artikel 2, stk. 1, litra d), omhandlede  

 indbetalinger, idet der ses bort fra Det Forenede Kongerige; den tilpasses  

 dernæst, således at Forbundsrepublikken Tysklands bidrag nedsættes til to  

 tredjedele af den andel, som fremkommer ved denne beregning.
 2. Korrektionen ydes Det Forenede Kongerige i form af fradrag i de  

 indbetalinger, som landet foretager i henhold til artikel 2, stk. 1, litra  

 c). De øvrige medlemsstaters andel heri lægges til de indbetalinger, hver  

 medlemsstat foretager i henhold til artikel 2, stk. 1, litra c), idet satsen  

 dog ikke må overstige 1,4 pct. af momsberegningsgrundlaget, og til artikel 2,  

 stk. 1, litra d).
 3. Kommissionen foretager de i denne afgørelses artikel 4 omhandlede  

 beregninger.
 4. Hvis budgettet ikke er vedtaget ved regnskabsårets begyndelse, skal den  

 korrektion til Det Forenede Kongerige og de øvrige medlemsstaters andele  

 heri, som er anført på det seneste endeligt vedtagne budget, fortsat gælde.
Artikel 6 De i artikel 2 nævnte indtægter anvendes uden sondring til finansiering af  

 alle udgifter, der er opført på Fællesskabernes budget.
De indtægter, der er  

 nødvendige til hel eller delvis dækning af den monetære EUGFL-reserve, og som  

 er opført på budgettet, indkræves dog først hos medlemsstaterne, når reserven  

 tages i anvendelse.
Bestemmelserne vedrørende anvendelsen af denne reserve  

 vedtages i fornødent omfang i henhold til artikel 8, stk. 2.
 Bestemmelserne i stk. 1 foregriber ikke anvendelsen af visse  

 medlemsstaters bidrag til de supplerende programmer, der er fastsat i  

 EØF-Traktatens artikel 130 L i Traktaten om Oprettelse af Det Europæiske  

 Økonomiske Fællesskab.
Artikel 7 Et eventuelt overskud af Fællesskabernes indtægter i forhold til samtlige  

 de i et regnskabsår faktisk afholdte udgifter fremføres til det følgende  

 regnskabsår.
Et overskud, der følger af en overførsel fra kapitlerne  

 vedrørende EUGFL, Garantisektionen, til den monetære reserve, betragtes dog  

 som egne indtægter.
Artikel 8 1. Fællesskabets egne indtægter som omhandlet i artikel 2, stk. 1, litra  

 a) og b), opkræves af medlemsstaterne i henhold til deres nationale love og  

 administrative bestemmelser, som i givet fald tilpasses  

 fællesskabsforskrifternes krav.
Kommissionen foretager med regelmæssige  

 mellemrum en gennemgang af de nationale bestemmelser, som medlemsstaterne  

 meddeler den, meddeler medlemsstaterne de tilpasninger, som den anser for  

 nødvendige for at sikre deres overensstemmelse med fællesskabsforskrifterne  

 og aflægger rapport til budgetmyndigheden.
Medlemsstaterne stiller de i  

 artikel 2, stk. 1, litra a)-d), fastsatte indtægter til Kommissionens  

 rådighed.
 2. Uden at foregribe revisionen af regnskaberne og kontrollen af  

 retmæssigheden og den formelle rigtighed i henhold til artikel 206 a i  

 Traktaten om Oprettelse af Det Europæiske Økonomiske Fællesskab, idet denne  

 revision og kontrol først og fremmest skal vedrøre pålideligheden og  

 effektiviteten af de nationale systemer og procedurer til fastlæggelse af  

 grundlaget for de egne indtægter fra merværdiafgiften og fra BNI, og uden at  

 foregribe de kontrolforanstaltninger, der træffes i medfør af samme traktats  

 artikel 209, litra c), vedtager Rådet, der træffer afgørelse med enstemmighed  

 på forslag af Kommissionen og efter høring af Europa-Parlamentet, de  

 bestemmelser, som er nødvendige for gennemførelsen af denne afgørelse, samt  

 bestemmelserne vedrørende kontrollen med opkrævningen, overdragelsen til  

 kommissionen og indbetalingen af de i artikel 2 og 5 nævnte indtægter.
Artikel 9 Den mekanisme med gradvis aftagende tilbageførsel af egne indtægter  

 hidrørende fra merværdiafgifter eller finansielle bidrag på grundlag af BNI,  

 som blev indført med virkning indtil 1991 til fordel for Kongeriget Spanien  

 og Republikken Portugal i henhold til artikel 187 og 374 i Tiltrædelsesakten  

 af 1985, gælder for Fællesskabernes egne indtægter hidrørende fra momsen og  

 for Fællesskabernes egne indtægter baseret på BNI, som er omhandlet i artikel  

 2, stk. 1, litra c) og d), i denne afgørelse.
Mekanismen gælder ligeledes for  

 disse to medlemsstaters indbetalinger i henhold til artikel 5, stk. 2, i  

 denne afgørelse.
I sidstnævnte tilfælde er tilbageførselssatsen den sats, der  

 var gældende for det år, for hvilket korrektionen indrømmes.
Artikel 10 Kommissionen forelægger inden udgangen af 1991 en beretning om, hvorledes  

 den ved denne afgørelse indførte ordning fungerer, og den tager i denne  

 forbindelse spørgsmålet om korrektionen af budgetuligevægtene til fordel for  

 Det Forenede Kongerige op til fornyet overvejelse.
Artikel 11 1. Denne afgørelse meddeles medlemsstaterne af generalsekretæren for Rådet  

 for De Europæiske Fællesskaber og offentliggøres i De Europæiske  

 Fællesskabers Tidende.
 Medlemsstaterne giver omgående generalsekretæren for Rådet for De  

 Europæiske Fællesskaber meddelelse om afslutningen af de procedurer, der i  

 henhold til deres respektive forfatningsretlige bestemmelser er nødvendige  

 for vedtagelsen af denne afgørelse.
Afgørelsen træder i kraft på den første dag i den måned, der følger efter  

 modtagelsen af den sidste af de i andet afsnit omhandlede meddelelser.
Den  

 får virkning fra 1. januar 1988.
 2. a) Med forbehold af litra b) og c) ophæves afgørelse 85/257/EØF,  

 Euratom, den 1. januar 1988. Enhver henvisning til afgørelsen af 21. april  

 1970 eller til afgørelse 85/257/EØF, Euratom, skal betragtes som en  

 henvisning til nærværende afgørelse.
b) Bestemmelserne i artikel 3 i afgørelse 85/257/EØF, Euratom, gælder  

 fortsat for beregningen og justeringerne af de indtægter, der hidrører fra  

 anvendelsen af satsen på det ensartede, ikke »udjævnede«  

 momsberegningsgrundlag, for så vidt angår regnskabsåret 1987 og tidligere  

 regnskabsår.
Den reduktion, som Det Forenede Kongerige i 1988 skal have for  

 de foregående regnskabsår, beregnes i overensstemmelse med bestemmelserne i  

 artikel 3, stk. 3, litra b), nr. i), ii) og iii), i ovennævnte afgørelse.  

 Denne reduktion finansieres af de øvrige medlemsstater i overensstemmelse med  

 artikel 5, stk. 1, i nærværende afgørelse.
Beløbene svarende til reduktionen  

 og finansieringen heraf modregnes i momsindbetalingerne i henhold til artikel  

 5, stk. 2, i nærværende afgørelse.
I tilfælde af anvendelse af artikel 2,  

 stk. 7, erstattes momsindbetalingerne af finansielle bidrag ved de i dette  

 stykke nævnte beregninger for hver berørt medlemsstat, og ved betaling af  

 justeringer af korrektionerne vedrørende tidligere regnskabsår.
 c) Bestemmelserne i artikel 4, stk. 2, i afgørelse 85/257/EØF, Euratom,  

 gælder fortsat for de finansielle bidrag, som er nødvendige til at finansiere  

 fuldførelsen af det supplerende program 1984-1987 »Drift af  

 HFR-reaktoren«.
Udfærdiget i Luxembourg, den 24. juni 1988 På Rådets vegne M.
Bangemann Formand Bemærkninger til foranstående forslag til folketingsbeslutning 1. Forslaget til folketingsbeslutning fremsættes for at gøre det muligt,  

 at regeringen på Danmarks vegne kan ratificere rådsafgørelsen af 24. juni  

 1988 om ordningen for Fællesskabernes egne indtægter.
Rådets afgørelse træder i kraft den første dag i den måned, der følger  

 efter modtagelsen af den sidste meddelelse fra medlemslandene om afslutningen  

 af ratifikationsprocedurerne.
Rådsafgørelsen får virkning fra 1. januar 1988.
2. I henhold til den gældende rådsafgørelse af 7. maj 1985 om  

 Fællesskabernes ordning med egne indtægter finansieres Fællesskabets budget  

 fuldt ud af de egne indtægter, som udgøres af told- og landbrugsafgifter samt  

 indbetaling fra medlemslandene af en andel af det fælles beregningsgrundlag  

 for merværdiafgift.
Rådsafgørelsen fastsætter en overgrænse for denne andel -  

 betegnet momsloftet - på 1,4 pct.
Den gældende rådsafgørelse fastlægger endvidere en kompensationsordning  

 til fordel for Storbritannien til løsning af det såkaldte britiske  

 budgetproblem.
Ifølge rådsafgørelsens bestemmelser overføres til  

 Storbritannien 66 pct. af det beløb, som udgør forskellen mellem den britiske  

 momsandel og den britiske andel af de samlede på medlemslandene fordelte  

 udbetalinger fra budgettet.
Udgiften herved afholdes af de øvrige  

 medlemslande i forhold til deres almindelige momsandel, idet dog  

 Forbundsrepublikken Tyskland til dette formål skal svare 2/3 af sin  

 momsandel.
 I overensstemmelse med konklusionerne fra Det europæiske Råds møde i  

 Fontainebleau i juni 1984 forudser den gældende rådsafgørelse en forhøjelse  

 af momsloftet pr. 1. januar 1988. Det europæiske Råd havde besluttet, at når  

 finansieringsrammen på 1,4 pct. af momsgrundlaget ikke længere måtte være  

 tilstrækkelig til finansiering af Fællesskabets aktiviteter, skulle  

 Kommissionen fremlægge rapport herom samt om det britiske budgetproblem og  

 den budgetdisciplin, som ligeledes blev et resultat af mødet i Fontainebleau.  

 Rådet skulle herefter undersøge spørgsmålene under eet og træffe de  

 nødvendige beslutninger.
 Ved indgangen til 1987 stod det klart, at de egne indtægter i henhold til  

 rådsafgørelsen af 7. maj 1985 fra 1988 ikke længere ville være tilstrækkelige  

 til at dække fællesskabsudgifterne og sikre gennemførelsen af Den europæiske  

 fælles Akt.
På denne baggrund fremlagde Kommissionen i februar og marts 1987 to  

 meddelelser »Gennemførelse af Fællesakten - Fællesskabets nye  

 grænser« og »Finansieringen af Fællesskabets budget«.
På  

 grundlag af disse meddelelser indledtes der i første halvår af 1987  

 drøftelser om den fremtidige finansiering.
Disse drøftelser førte til enighed  

 om en finansieringsreform på mødet i Det europæiske Råd den 11.-12. februar  

 1988. Denne enighed omfattede - ud over finansieringen af Fællesskabet frem  

 til 1992 - også budgetdisciplin og budgetforvaltning, en reform af  

 landbrugspolitikken med sigte på at bremse overskudsproduktionen og en reform  

 af strukturfondene med henblik på en fordobling af bevillingerne frem til  

 1993 og en koncentration om de fattigere regioner.
 For så vidt angår Fællesskabets finansiering indebar enigheden, at  

 indtægtssystemet skulle bibeholdes i sin grundlæggende udformning, men  

 suppleres af en ny indtægtskilde baseret på indbetalinger fra medlemslandene  

 på grundlag af deres andele af EF's samlede bruttonationalindkomst i  

 markedspriser - den såkaldte fjerde indtægt.
Det besluttedes at fastholde det nuværende momsloft på 1,4 pct. af det  

 fælles beregningsgrundlag.
Af hensyn til de dårligst stillede medlemslande  

 med en høj forbrugsandel i forhold til bruttonationalindkomsten - og dermed  

 også et stort beregningsgrundlag for merværdiafgift - skulle der dog  

 fastlægges en overgrænse for den andel, beregningsgrundlaget må udgøre i  

 hvert medlemsland.
Denne overgrænse fastsattes til 55 pct. af  

 bruttonationalindkomsten.
 Enigheden indebar endvidere, at der fastsattes et loft over de samlede  

 egne indtægter på 1,20 pct. af Fællesskabets samlede bruttonationalindkomst,  

 og at der for hvert af årene 1988-1992 skulle fastsættes såkaldte  

 underlofter.
Det europæiske Råd besluttede endvidere, at principperne for  

 kompensationsordningen til fordel for Storbritannien skulle opretholdes.
Dog  

 skulle der ske en korrektion i kompensationen for at tage højde for den  

 fordel, som indførelsen af den fjerde indtægt ville indebære for  

 Storbritannien, hvis momsandel er væsentlig højere end den britiske andel af  

 Fællesskabets bruttonationalindkomst.
Endelig blev det bestemt, at Kommissionen inden udgangen af 1991 skulle  

 fremlægge en beretning om, hvorledes ordningen for de egne indtægter fungerer  

 samt om gennemførelsen af budgetdisciplinen.
I den forbindelse skulle den  

 britiske kompensationsordning tages op til fornyet overvejelse.
Til udmøntning af den af Det europæiske Råd opnåede enighed om den  

 fremtidige finansiering fremsatte Kommissionen den 17. marts 1988 et forslag  

 til ny rådsafgørelse om ordningen for Fællesskabernes egne indtægter.
På  

 basis heraf vedtog Rådet den 24. juni 1988 afgørelsen om ordningen for  

 Fællesskabernes egne indtægter.
For Danmarks vedkommende blev ikrafttrædelsen  

 af rådsafgørelsen gjort betinget af Folketingets samtykke til ratifikation.
 Folketingets markedsudvalg er løbende holdt underrettet i sagen.
3. Retligt har rådsafgørelsen af 24. juni 1988 samme karakter som  

 rådsafgørelsen af 7. maj 1985, som den træder i stedet for.
Indholdsmæssigt  

 fastholder den det nuværende system med de egne indtægter, idet den dog  

 supplerer og modificerer det.
De væsentligste ændringer vedrører således  

 indførelsen af den nye indtægtskilde baseret på medlemslandenes andel af  

 Fællesskabets samlede bruttonationalindkomst, tilpasningen af den britiske  

 kompensationsordning og lofterne over de samlede egne indtægter.
Rådsafgørelsen fastslår (art. 2), at Fællesskabernes egne indtægter  

 udgøres af landbrugsafgifter inden for rammerne af den fælles  

 landbrugspolitik, told i henhold til den fælles toldtarif samt told af  

 produkter, der henhører under Det Europæiske Kul- og Stålfællesskab,  

 merværdibidrag i henhold til det ensartede beregningsgrundlag samt bidrag fra  

 medlemslandene i forhold til deres andel af Fællesskabets samlede  

 bruttonationalindkomst i markedspriser.
Det fastslås, at beregningsgrundlaget  

 for merværdibidraget for hvert enkelt medlemsland ikke kan overstige 55 pct.  

 af landets bruttonationalindkomst, samt at merværdibidraget som hidtil ikke  

 må overstige 1,4 pct. af beregningsgrundlaget.
Rådsafgørelsen fastlægger (art. 3) for hvert af årene 1988 til 1992 en  

 øvre grænse for Fællesskabernes egne indtægter udtrykt som en procentsats af  

 Fællesskabets samlede bruttonationalindkomst.
Denne sats stiger fra 1,15 pct.  

 i 1988 til 1,20 pct. i 1992. Endvidere fastslås det, at  

 forpligtelsesbevillingerne (bevillinger, som fastlægger en øvre grænse for de  

 forpligtelser, der kan indgås i et budgetår, og som medfører udbetalinger i  

 dette samt efterfølgende budgetår) opført på budgettet i 1992 ikke må  

 overstige 1,30 pct. af Fællesskabets bruttonationalindkomst.
Rådsafgørelsen viderefører (art. 4 og 5) de grundlæggende principper for  

 beregningen af den britiske kompensationsordning, idet der dog sker en  

 modregning i kompensationen af den fordel, som Storbritannien drager af  

 indførelsen af den nye indtægtskilde og af overgrænsen for momsgrundlaget på  

 55 pct. af bruttonationalindkomsten.
Kompensationen finansieres af de øvrige  

 medlemslande efter deres andel af Fællesskabets samlede  

 bruttonationalindkomst, idet dog Forbundsrepublikken Tyskland får en lempelse  

 på en tredjedel af sit bidrag.
Samtidig kompenseres Spanien og Portugal på  

 budgettets udgiftsside for disse medlemslandes bidrag til  

 kompensationsordningen i overensstemmelse med den i tiltrædelsestraktaten  

 fastsatte refusionsprocent (art. 9).
Kompensationen til Storbritannien effektureres som hidtil gennem et  

 nedslag i de britiske momsindbetalinger.
Opkrævningen af bidragene til  

 finansiering af kompensationsordningen sker ligeledes som hidtil over  

 merværdibidragene.
Da beregningen af bidragene til den britiske kompensation  

 sker i henhold til opkrævningsgrundlaget for den nye indtægtskilde baseret på  

 bruttonationalindkomsten, bliver der tale om differentierede momssatser for  

 samtlige medlemslande.
For visse medlemslande fås herved momsprocenter på  

 over 1,4 pct.
Det beløb, som i disse tilfælde ligger ud over en momsprocent  

 på 1,4, opkræves derfor over den fjerde indtægt.
Rådsafgørelsen fastslår (art. 10), at Kommissionen inden udgangen af 1991  

 skal forelægge en beretning om, hvorledes den nye ordning for de egne  

 indtægter fungerer.
I den forbindelse skal den tage spørgsmålet om  

 kompensationsordningen til fordel for Storbritannien op til fornyet  

 overvejelse.
1) EFT nr.
C 102 af 16. april 1988, s. 8.
 2) Udtalelse afgivet den 15. juni 1988 (endnu ikke offentliggjort i EFT).
 3) Udtalelse afgivet den 27. april 1988 (endnu ikke offentliggjort i EFT).
4) EFT nr.
L 128 af 14. maj 1985, s. 15.
5) EFT nr.
L 94 af 28. april 1970, s. 19.
