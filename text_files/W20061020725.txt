Landsskatteretskendelse vedr.
Afskrivning  indretning af  

 lejede lokaler Klagen skyldes, at der ikke er godkendt  

 afskrivning på indretning af lejede lokaler, da aktiviteten anses for  

 omfattet  

 af afskrivningslovens § 14, stk. 2, nr. 6  anden sygdomsbehandling.
Landsskatterettens afgørelse Ligningsmyndigheden har ikke  

 godkendt afskrivning på indretning af lejede lokaler.
 Klageren har afskrevet med  

 59.353 kr. i 2002 og 92.118 kr. i 2003.
 Landsskatteretten stadfæster  

 ligningsmyndighedens afgørelse.
Sagens oplysninger A ApS er en privat  

 høreklinik.
Aktiviteten i en privat høreklinik består i salg af høreapparater  

 og audiologiske ydelser m.v. - Aktiviteten kan sidestilles med den aktivitet,  

 der foregår i offentlige høreklinikker. - Salget sker til  

 hovedanpartshaverens  

 ægtefælles øre- næse og halslægepraksis.
 Høreklinikken er  

 DELTA-godkendt, hvilket vil sige, at den må sælge hørerapparater med tilskud  

 fra det offentlige.
 Efter selskabets hjemmeside  

 er hovedanpartshaveren daglig leder og hovedanpartshaverens ægtefælle lægelig  

 ansvarlig.
 Selskabet bor til leje i en  

 ejendom som ejes af hovedanpartshaverens ægtefælle.
Selskabet har lejet 1/3 af  

 ejendommen, de sidste 2/3 af ejendommen anvendes til hovedanpartshaverens  

 ægtefælles øre- næse og halslægepraksis samt et privat kirurgisk hospital,  

 som  

 ligeledes ledes af hovedanpartshaveren samt dennes ægtefælle.
 Ejendommen er på 500  

 kvadratmeter, hvoraf høreklinikken anvender 78 kvadratmeter samt 1/3 af  

 fællesarealerne på 255 kvadratmeter.
 Selskabet har afholdt  

 udgifter til indretning af lejede lokaler på 296.766 kr. i 2002 og 163.827  

 kr.  

 i 2003. Disse er i indkomståret afskrevet med 20%. Der er enighed om, at hvis  

 aktiviteten kan anses som afskrivningsberettiget skal afskrivningerne efter  

 afskrivningslovens § 39, stk. 2 sættes til 5%.
Ligningsmyndighedens afgørelse SkatteCentret har ikke  

 godkendt afskrivning på indretning af lejede lokaler.
 SkatteCentret har anført  

 følgende under sine vurderinger og begrundelser:
 Efter afskrivningslovens §  

 14 stk. 2 nr. 6 kan der ikke foretages afskrivning på bygninger der anvendes  

 til hospitaler, fødeklinikker, lægeklinikker og -huse, tandlægeklinikker,  

 klinikker for fysioterapi samt anden virksomhed med sygdomsbehandling.
Efter skattecentrets  

 opfattelse ses aktiviteten i en høreklinik, at være primært  

 høreapparatbehandling  

 af patienter der har fået en henvisning fra en speciallæge.
Denne  

 høreapparatbehandling består i levering og tilpasning af høreapparatet, Der  

 medfører en afhjælpning af en hørelidelse.
 Efter skattecentrets  

 opfattelse, må behandling af en hørelidelse komme ind under bestemmelsen om  

 anden sygdomsbehandling, uanset om en nedsat funktionsduelighed efter en  

 streng  

 sygdomsmæssig betragtning ikke kan anses som en sygdom, så må behandlingen  

 anses som en forebyggende sygdomsbehandling der skal hindre evt. senere  

 psykosociale lidelser hos den hørehæmmede, som følge af den nedsatte hørelse.  

 Forebyggende sygdomsbehandlinger er også efter skattecentrets opfattelse  

 omfattet af begrebet anden sygdomsbehandling i afskrivningslovens § 14 stk. 2  

 nr. 6.
 Efter § 2 i bekendtgørelse om  

 godkendelse af private leverandører af hørerapparater, skal der føres  

 patientjournaler for hver enkel person, som skal opbevares i 5 år.
 Vi er opmærksom på, at der  

 kan ske behandling af patienter uden lægehenvisning, men dette må under  

 hensyn  

 til, at der ikke opnås tilskud, være i de få situationer hvor der er sket en  

 teknologisk udvikling, som patienten ønsker, at gøre brug af inden der er  

 gået  

 4 år, og hvor patientens hørelidelse er klart klarlagt af en speciallæge i  

 forvejen.
 Ud fra ovennævnte skal der  

 altså ske en dokumenteret behandling af en patient.
Efter afskrivningslovens § 14  

 stk. 2 nr. 6 kan der ikke ske afskrivning i virksomheder der beskæftiger sig med anden  

 sygdomsbehandling, med baggrund i ovennævnte finder vi, at aktiviteten må  

 betragtes som anden sygdomsbehandling, der sker således behandling af  

 patienter  

 der for langt den overvejende del er henvist fra speciallæger til  

 viderebehandling hos en høreklinik, patienten kan så vælge om denne  

 behandling  

 skal ske hos en offentlig eller privat høreklinik.
Begrebet anden  

 sygdomsbehandling er ikke udtømmende beskrevet i lovens forarbejder  

 (lovforslag  

 102,97/98 2. samling, der står bl.a. Det er dog i den foreslåede  

 bestemmelse  

 tilføjet, at der ej heller kan afskrives på bygninger, der anvendes til anden  

 virksomhed med sygdomsbehandling.
Der vil eksempelvis således ikke kunne  

 afskrives på klinikker for kiropraktik.
Vi finder ikke, at en  

 aktivitet som høreklinik, kan sidestilles med en detailforretning, som en  

 brilleforretning,  

 da der sker en systematisk og dokumenteret behandling af kunder, der er  

 visiteret til viderebehandling fra en  

 speciallæge.
At speciellægen ikke kan henvise til hvilken høreklinik,  

 patienten  

 skal anvende, kan ikke have betydning for vurdering af om det er  

 sygdomsbehandling der foretages i en høreklinik.
 Da selskabet lejer lejemålet  

 af en person omfattet af personkredsen i afskrivningslovens § 39 stk. 2, kan  

 der ikke afskrives på indretning af lejede lokaler med en større procent end  

 hvis det var ejeren af ejendommen der drev virksomheden, da skattecentret er  

 af  

 den opfattelse at aktiviteten er omfattet af afskrivningslovens § 14 stk. 2  

 nr.  

 6, kan der således ikke ske skattemæssige afskrivninger på indretning af  

 lejede  

 lokaler.
 Det skal bemærkes, at der  

 heller ikke kan ske fradrag i forbindelse med fraflytning af lejemålet.
 Subsidiær afgørelse:
 Selskabet har afholdt  

 udgifter til indretning af lejede lokaler på kr. 296.766 i 2002 og 163.827  

 (her  

 i skal evt. fragå afholdte udgifter på kr. 46.393 til Solvarmeanlæg, se  

 nedenfor) Disse er i indkomståret afskrevet med 20%. Der er enighed om, at  

 hvis  

 aktiviteten kan anses som afskrivningsberettiget skal afskrivningerne efter  

 afskrivningslovens § 39 stk. 2 sættes til 5%.
Afskrivningerne skal nedsætte  

 fra 92.118 til kr. 23.030 (heri skal evt. fragå 5% af 46.393 til  

 Solvarmeanlæg,  

 se nedenfor). Klagerens påstand og argumenter Der er fremsat påstand om, at  

 der godkendes afskrivning på indretning af lejede lokaler med 14.838 kr. i  

 2002  

 og 23.030 kr. i 2003.
 Der er anført følgende  

 begrundelse i klagen:
 Klagen vedrører ej godkendte  

 afskrivninger på indretning af lejede lokaler, idet det er min opfattelse, at  

 aktiviteten i A ikke kan anses som anden sygdomsbehandling i  

 afskrivningslovens § 14 stk. 2 nr. 6, hvorfor der kan afskrives efter  

 reglerne  

 i afskrivningslovens § 39 stk. 2 og § 17 stk. 1.
Ud over det i sagen beroende  

 korrespondance kan yderligere oplyses, at der i A er ansat uddannede  

 audiologiassistenter til varetagelse af klinikkens aktiviteter og der er  

 ingen  

 ansatte ørelæger.
At der ud fra en kvalitetsmæssig signalværdi på klinikkens  

 hjemmeside er anført tilknytning fra speciallæge medfører efter min  

 opfattelse  

 ikke, at der er tale om egentlig sygdomsbehandling.
Selve undersøgelsen af  

 speciallægen sker derfor ikke i klinikken eller i dennes regi.
 Det skal fortsat anføres, at  

 der ikke stilles krav om journalføring, men alene en form for dokumentation  

 af  

 at udbedringen af skavanken virker således, som også en optiker naturligvis  

 gør.
Det anføres fejlagtigt af  

 SkatteCentret, at der skulle være tale om høreapparatbehandling, idet der på  

 klinikken alene er tale om identisk aktivitet tilsvarende hos en  

 brilleoptiker.  

 Der sker derfor ikke behandling af én hørelidelse og ej heller en  

 sygdomsforebyggende behandling, men der sker en udbedring af en opstået  

 skavank som tillige er tilfældet når man får briller hos en optiker.
Jeg skal  

 dog ikke kunne udtale mig om evt. senere psykosociale lidelser kan forekomme  

 hos personer med enten nedsat hørelse eller nedsat syn.
Et hospital som foretager  

 operationer for nedsat hørelse eller syn, foretager sygdomsbehandling.
Men  

 undersøgelse af behovet for og tilpasning af et hjælpeinstrument i form af  

 høreapparat eller briller er alene en udbedring af en opstået skavank.
Det fremgår endvidere af det  

 offentlige brancheregister (www.branche.cvr.dk), at A falder ind under branchekode 33  

 omfattende Fremstilling af medicinsk udstyr, instrumenter, ure mv.
Denne  

 gruppe  

 omfatter også installation og reparation af sådant udstyr, herunder briller  

 og  

 høreapparater. Landsskatterettens bemærkninger og begrundelse Afskrivning kan ikke  

 foretages på bygninger, der anvendes til hospitaler, fødeklinikker,  

 lægeklinikker  

 og -huse, tandlægeklinikker, klinikker for fysioterapi samt anden virksomhed  

 med sygdomsbehandling.
Dette fremgår af afskrivningslovens § 14, stk. 2, nr.  

 6.
 Landsskatteretten kan  

 tilslutte sig ligningsmyndighedens afgørelse, hvorefter der ikke er godkendt  

 afskrivning på indretning af lejede lokaler, da selskabets aktivitet anses  

 for  

 omfattet af afskrivningslovens § 14, stk. 2, nr. 6  anden  

 sygdomsbehandling.
 Landsskatteretten har herved  

 særlig henset til, at der sker behandling af patienter, der for langt den  

 overvejende del er henvist fra speciallæger til viderebehandling hos en  

 høreklinik.
 Landsskatteretten stadfæster  

 ligningsmyndighedens afgørelse.
