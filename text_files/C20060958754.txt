Momsmæssig behandling af levering af  

 hårfjerningsbehandling 1. SKAT har i  


  

 SKM2003.65.TSS  


  

 meddelt, at epilering (fjernelse af uønsket hårvækst) er momspligtig, og at  

 epilering kun under særlige omstændigheder kan anses for omfattet af  

 fritagelsesbestemmelsen i momslovens § 13, stk. 1, nr. 1.
2. Landsskatteretten har den 22. december 2005  

 afsagt kendelser i tre sager om fjernelse af uønsket hårvækst mv.
Den ene  

 kendelse er offentliggjort i  


  

 SKM2006.62.LSR  


.  

 Kendelserne betyder, at betingelserne for, hvornår levering af en ydelse, der  

 består af fjernelse af uønsket hårvækst er omfattet af momslovens § 13, stk.  

 1,  

 nr. 1, er ændrede i forhold til SKATs udmelding i  


  

 SKM2003.65.TSS  


.
Kendelser  

 fra Landsskatteretten 3. I de tre sager har SKAT truffet afgørelse om  

 momspligt for epilering med henvisning til  


  

 SKM2003.65.TSS  


.  

 Ved kendelserne af 22. december 2005 (  


  

 SKM2006.62.LSR  


  

 )  

 udvider Landsskatteretten omfanget af det momsfritagne område i forbindelse  

 med  

 fjernelse af uønsket hårvækst.
 4. Landsskatteretten udtaler i en af  

 kendelserne, som alle fører til samme resultat med hensyn til den momsmæssige  

 behandling af levering af behandling af uønsket hårvækst:
 "Momslovens § 13, stk. 1, nr. 1, har  

 følgende ordlyd:
 "§ 13. Følgende varer og ydelser er  

 fritaget for afgift:
1) Hospitalsbehandling og lægevirksomhed,  

 herunder kiropraktik, fysioterapi og anden egentlig sundhedspleje samt  

 tandlæge- og anden dentalvirksomhed." Bestemmelsen hviler på EU's sjette momsdirektiv  

 af 17. maj 1997, som senest ændret ved rådsdirektiv af 2004/66, artikel 13,  

 litra A., nr. 1, litra b) og c), som undtager følgende fra momspligt:
"b) hospitalsbehandling og pleje samt transaktioner  

 i nær tilknytning hertil, udført af offentligretlige organer, eller under  

 sociale betingelser svarende til dem, der gælder for sådanne organer, af  

 hospitaler,  

 centre for lægebehandling og diagnostik og andre lignende behørigt anerkendte  

 institutioner; c) behandling af personer som et led i udøvelse  

 af lægegerning og dertil knyttede erhverv, som fastsat af den pågældende  

 medlemsstat;" Fjernelse af uønsket hårvækst må i  

 overensstemmelse med Momsnævnets afgørelse refereret i MOMS 1973.356 i  

 almindelighed  

 anses for at udgøre en momspligtig leverance, jf. momslovens § 4.
 Momsnævnets afgørelse fra 1973 tog efter sin  

 ordlyd stilling til den momsretlige behandling af hårfjernelse, der foretages  

 med strømførende nål, som føres ned til hårrødderne.
Sundhedsstyrelsen har i den nedsatte  

 arbejdsgruppes redegørelse fra 2004 bl.a. påpeget, at der kan være væsentlige  

 risici og komplikationer forbundet med behandling med laser eller såkaldt  

 IPL,  

 som er en stadig mere udbredt og relevant behandlingsmetode.
Med henvisning  

 til, at behandleren bl.a. på grund af de nævnte risici må være i besiddelse  

 af  

 kendskab til hudens anatomi, samt til nødvendigheden af, at behandleren  

 tillige  

 må være i stand til at behandle de komplikationer, behandlingen måtte  

 medføre,  

 anbefales det i Sundhedsstyrelsens rapport, at anvendelsen af laserudstyr til  

 behandling  

 af personer forbeholdes læger.
 Særligt for så vidt angår laserbehandling af  

 bl.a. kar- og pigmentforandringer er det efter det oplyste yderligere  

 nødvendigt at foretage en præcis diagnosticering før laserbehandling  

 påbegyndes,  

 for at udelukke alvorligere sundhedsmæssige lidelser herunder cancer.
 Hårfjerningsbehandling med laser eller IPL af  

 personer i lægeligt regi er herefter omfattet af momslovens § 13, stk. 1, nr.  

 1, og derfor momsfritaget, forudsat at det drejer sig om behandling af  

 moderate  

 eller sværere tilfælde af iatrogent betinget hårvækst i ansigt eller på hals,  

 i  

 samme omfang tilfælde af hårvækst relateret til endokrin dysfunktion, eller  

 øvrige tilfælde af hårvækst, som efter en konkret lægelig vurdering må  

 karakteriseres som en anormali forbundet med udpræget fysisk gene.
De nævnte forhold må kunne attesteres opfyldt i  

 hvert enkelt behandlingstilfælde." 5. Det kan herefter lægges til grund, at  

 fjernelse af uønsket hårvækst, som foretages af personer i lægeligt regi er  

 momsfritaget i de tilfælde, der fremgår af Landsskatterettens kendelser.
Om  

 betingelserne er opfyldte beror på en konkret vurdering i det enkelte  

 tilfælde.
 6. Denne vurdering kan understøttes af  

 journaloptegnelser, som læger og sygeplejefagligt personale har pligt til at  

 føre, når disse udfører henholdsvis undersøgelse, behandling og pleje.  

 (Bekendtgørelse nr. 846 af 13. oktober 2003 om lægers pligt til at føre  

 ordnede  

 optegnelser (journalføring) med tilhørende vejledning og Vejledning nr. 9229  

 af  

 29. april 2005 om sygeplejefaglige optegnelser).
 7. Told- og skatteforvaltningen har efter  

 kontrolbestemmelserne i henholdsvis momslovens kapitel 19 og  

 lønsumsafgiftslovens afsnit IV beføjelse til at foretage eftersyn og til at  

 efterse forretningsbøger, øvrige regnskabsmateriale samt korrespondance mv.  

 Det  

 gælder uanset, om oplysningerne opbevares på papir eller elektronisk.
Genoptagelse  

 og tilbagebetaling 8. Virksomheder, der efter den tidligere  

 udmeldte praksis har betalt moms af behandlinger med fjernelse af uønsket  

 hårvækst, som opfylder betingelserne i Landsskatterettens kendelser, kan  

 anmode  

 om tilbagebetaling.
Fristregler 9. I henhold til skatteforvaltningslovens § 31,  

 stk. 2, kan der ske genoptagelse, hvis anmodning herom fremsættes inden 3 år  

 efter angivelsesfristens udløb.
 10. Hvis fristen i skatteforvaltningslovens §  

 31, stk. 2, er udløbet, kan der i henhold til skatteforvaltningslovens § 32,  

 stk. 1, nr. 1, efter anmodning, ske ekstraordinær genoptagelse til gunst for  

 den afgiftspligtige af opgørelsen af afgiftstilsvaret fra og med den  

 afgiftsperiode, der er påbegyndt, men endnu ikke udløbet, 5 år forud for  

 underkendelsen af praksis.
 11. Ekstraordinær genoptagelse kan dog kun ske,  

 hvis betingelserne herfor i skatteforvaltningslovens § 32, stk. 1, nr. 1, er  

 opfyldt.
 12. Praksis om den momsmæssige behandling af  

 fjernelse af uønsket hårvækst er ændret ved Landsskatterettens kendelser af  

 22.  

 december 2005.
 13. Der kan ske genoptagelse af den  

 afgiftsperiode, der helt eller delvist er sammenfaldende med den  

 afgiftsperiode, der er påbegyndt, men endnu ikke udløbet, 5 år forud for  

 underkendelsen af praksis.
Reaktionsfrist 14. Anmodning om ekstraordinær genoptagelse skal  

 fremsættes under iagttagelse af bestemmelsen i skatteforvaltningslovens § 32,  

 stk. 2, det vil sige, at anmodningen om genoptagelse skal fremsættes inden 6  

 måneder efter, at den afgiftspligtige er kommet til kundskab om det forhold,  

 der begrunder fravigelsen af den ordinære genoptagelsesfrist i  

 skatteforvaltningslovens  

 § 32.
 15. Reaktionsfristen på 6 måneder i henhold til  

 skatteforvaltningslovens § 32, stk. 2, regnes fra denne meddelelses dato.
Generelt  

 om overvæltning 16. Det følger af EF-Domstolens faste praksis,  

 at en virksomhed har ret til at få tilbagebetalt afgifter, som en medlemsstat  

 har opkrævet i strid med fællesskabsrettens bestemmelser.
Den pågældende  

 medlemsstat er således som udgangspunkt forpligtet til at tilbagebetale  

 afgifter, der er opkrævet i strid med fællesskabsretten (jf. bl.a. dommen i  

 sagen Comateb m.fl., præmis 20, dom af 8.3.2001, forenede sager C-397/98 og  

 C-410/98, Metallgesellschaft m.fl., Sml.
I, s. 1727, præmis 84, og Marks og  

 Spencer-dommen, præmis 30).
Der er ifølge EF-Domstolens retspraksis kun én  

 enkelt undtagelse til denne tilbagebetalingsforpligtelse.
En medlemsstat kan  

 kun modsætte sig, at en afgift, der er opkrævet med urette henset til  

 fællesskabsretten,  

 tilbagebetales, når det er godtgjort af de nationale myndigheder, at en anden  

 person end den afgiftspligtige fuldt ud har båret afgiftsbyrden, og at en  

 tilbagebetaling af afgiften til den afgiftspligtige ville medføre en ugrundet  

 berigelse for ham.
Heraf følger, at hvis kun en del af afgiften er væltet  

 over  

 på senere led, er de nationale myndigheder forpligtet til at tilbagebetale  

 det  

 ikke-overvæltede beløb (jf. i denne retning bl.a. dommen i sagen Comateb  

 m.fl.,  

 præmis 27 og 28).
 Undtagelsen er en begrænsning og skal derfor  

 fortolkes restriktivt, og der skal navnlig tages hensyn til, at  

 overvæltningen  

 af en afgift på forbrugeren ikke nødvendigvis udligner de økonomiske  

 virkninger  

 af afgiftspålæggelsen for den afgiftspligtige.
 Hvorvidt der rent faktisk, delvis eller fuldt  

 ud, sker en overvæltning, afhænger af en række forskellige omstændigheder ved  

 hver enkelt transaktion, som giver denne en særlig karakter i forhold til  

 andre  

 transaktioner, der sker i andre sammenhænge.
Alt efter markedets karakter, vil det være mere  

 eller mindre sandsynligt, at der sker en overvæltning.
De mange faktorer, der  

 er bestemmende for den politik, de handlende fører, er imidlertid forskellige  

 i  

 forskellige tilfælde, hvorfor det er næsten umuligt at afgøre, hvor stor en  

 faktisk indvirkning disse faktorer hver for sig har på, i hvilket omfang der  

 sker en overvæltning.
 Selv i det tilfælde, hvor afgiften er  

 fuldstændigt integreret i den pris, der kræves, kan den afgiftspligtige lide  

 et  

 økonomisk tab, der er forbundet med en forringelse af salgsmængden.
 Om og i hvilket omfang tilbagebetaling af en  

 afgift, der er opkrævet med urette medfører en ugrundet berigelse for den  

 afgiftspligtige, kan således kun fastlægges ved en økonomisk analyse, der  

 tager  

 hensyn til alle de relevante omstændigheder.
Overvæltning  

 af moms på behandling for uønsket hårvækst 17. Ved vurderingen af, om der er sket  

 overvæltning, har det betydning, om konkurrencevilkårene har været ens for de  

 virksomheder, der er på markedet, herunder om samtlige udbydere af de  

 omhandlede  

 ydelser har været momspligtige.
 18. Prisstrukturen og prisfastsættelsen af  

 ydelserne i forhold til konkurrenterne på markedet indgår også i vurderingen.
19. Den konkrete vurdering vil således blive  

 foretaget på baggrund af en analyse, der blandt andet inddrager nævnte  

 faktorer.
I den forbindelse vil det blive undersøgt, hvordan den enkelte  

 virksomhed  

 har fastsat betalingens størrelse.
 20. Andre momenter kan have betydning ved  

 vurderingen af, i hvilket omfang virksomheden må antages at have overvæltet  

 momsen på det efterfølgende omsætningsled.
Anmodning  

 om genoptagelse 21. Anmodning om genoptagelse skal indgives til  

 SKAT.
 22. Anmodningen skal indeholde oplysninger om  

 virksomhedens navn, adresse og CVR-nr.
 23. Virksomheden skal specificere kravet på  

 tilbagebetaling for hver afgiftsperiode.
24. Af hensyn til beregningen af  

 rentegodtgørelse skal virksomheden oplyse tidspunktet for hver enkelt  

 indbetaling af momstilsvar.
Hvis virksomheden har fået udbetalt negativ moms  

 for en afgiftsperiode, skal virksomheden oplyse tidspunktet for frigørelsen  

 af  

 den negative angivelse.
Dokumentation 25. Ved krav om fuld eller delvis tilbagebetaling  

 skal virksomheden vedlægge dokumentation for størrelsen af indkomne  

 betalinger  

 for behandling for uønsket håvækst eksl. moms og dokumentation for, at der er  

 indbetalt moms af betalingerne.
26. Virksomheden skal også sende skriftlig  

 dokumentation for, hvordan prisfastsættelsen af betalinger har fundet sted.
I  

 det omfang, der ikke foreligger skriftlig dokumentation, skal virksomheden  

 sende en redegørelse herom.
Dokumentationen skal omfatte praksis om  

 virksomhedens prisfastsættelse for hele tilbagesøgningsperioden.
 27. Virksomheden kan også, hvis den selv finder,  

 at der er behov herfor, vedlægge anmodningen om tilbagebetaling sådanne bilag  

 og oplysninger, som virksomheden finder, kan dokumentere, at der ikke er sket  

 hel eller delvis overvæltning af momsen af betalingerne.
 28. SKAT forbeholder sig ret til at bede  

 virksomheden om yderligere dokumentation og oplysninger til brug for  

 vurderingen af anmodningen om genoptagelse og tilbagebetaling af moms og til  

 vurdering af overvæltningsproblematikken.
29. Virksomheden bør opbevare det relevante  

 regnskabsmateriale, indtil der er truffet endelig afgørelse om  

 tilbagebetaling,  

 selv om det 5-årige opbevaringskrav, der er fastsat i § 63 i bekendtgørelse  

 nr.  

 1152 af 12. december 2003, udløber forinden.
Det skal være muligt for SKAT på  

 ethvert tidspunkt under behandlingen af tilbagebetalingskravet at efterprøve  

 dokumentationen for virksomhedens oplysninger.
Direkte  

 følgevirkninger - besparelser 30. Hvis betingelserne i  

 skatteforvaltningslovens § 32, om at ændre opgørelsen af afgiftstilsvaret  

 efter  

 udløbet af den ordinære 3-års frist i skatteforvaltningslovens § 31, er  

 opfyldt, er der ikke mulighed for at ændre andre forhold, medmindre der er  

 tale  

 om direkte følgevirkninger af den skete ændring.
31. I kravet skal der fradrages de besparelser,  

 som virksomheden har opnået på grund af den urigtige afgiftsmæssige  

 behandling.  

 Dette indebærer, at købsmoms, moms af reguleringsforpligtelser,  

 lønsumsafgift,  

 energiafgifter og andre afgifter, der påhviler virksomheder med både  

 momspligtige  

 og lønsumsafgiftspligtige aktiviteter, skal fratrækkes i kravet.
Disse  

 reguleringer er en direkte følgevirkning af ændringen af praksis og den  

 dermed  

 ændrede afgiftsmæssige stilling.
Gyldighed 32. Meddelelsens punkt 1-7 vil blive indarbejdet  

 i Momsvejledningen, afsnit  


  

 D.11.1.2  


  

 og D.11.1.4. Meddelelsens afsnit 8-32 bortfalder den 24. august 2006.
