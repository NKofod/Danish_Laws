Vejledning om ændring af vejledning om  

 sociale tilbud til voksne med handicap (Dækning af nødvendige  

 merudgifter ved den daglige livsførelse) I vejledning nr. 58 af 10. marts 1998 om sociale tilbud  

 til voksne med handicap affattes kapitel 10 således:1) » Dækning af nødvendige merudgifter,  

 § 84 Serviceloven:
 § 84. Kommunen yder  

 dækning af nødvendige merudgifter ved den daglige  

 livsførelse til personer mellem 18 og 65 år med varigt nedsat  

 fysisk eller psykisk funktionsevne, når merudgiften er en følge  

 af den nedsatte funktionsevne og ikke kan dækkes efter anden lovgivning  

 eller andre bestemmelser i denne lov.
 Stk. 2. Udmålingen af tilskuddet sker  

 på grundlag af de sandsynliggjorte merudgifter for den enkelte, f.eks.  

 merudgifter til individuel befordring, håndsrækninger og  

 fritidsaktiviteter.
Stk. 3. Tilskud til nødvendige merudgifter  

 kan ydes, når de skønnede merudgifter udgør mindst 6.000  

 kr. pr. år, svarende til 500 kr. pr. måned.
Tilskuddet beregnes  

 med et basisbeløb på 1.500 kr. pr. måned.  

 Basisbeløbet øges første gang med 500 kr. pr.  

 måned til 2.000 kr. pr. måned, når de skønnede  

 merudgifter overstiger 21.000 kr. pr. år, svarende til 1.750 kr. pr.  

 måned.
Herefter øges basisbeløbet med 500 kr. pr.  

 måned.
Tilskuddet afrundes til nærmeste hele beløb, der er  

 deleligt med 500.
 Stk. 4. Socialministeren fastsætter regler  

 om, hvilke udgifter der kan ydes hjælp til, og betingelserne  

 herfor.
 Stk. 5. Personer, der modtager  

 førtidspension tilkendt efter de før 1. januar 2003  

 gældende regler, er ikke berettigede til ydelser efter denne  

 bestemmelse, medmindre de tillige er bevilget personlig hjælpeordning  

 efter § 77.
Generelt Merudgiftsydelsen i servicelovens § 84 er et  

 supplement til servicelovens øvrige bestemmelser om støtte.  

 Bestemmelsen viderefører den dækning af merudgifter, som hidtil  

 har været gældende, og giver hjemmel til at dække de  

 udgifter, som personer mellem 18 og 65 år ikke ville have haft, hvis  

 der ikke havde været tale om en varigt nedsat fysisk eller psykisk  

 funktionsevne.
 Personkredsen er udvidet i forhold til tidligere og  

 omfatter nu førtidspensionister og andre personer mellem 18 og 65  

 år med varigt nedsat fysisk eller psykisk funktionsevne, der betinger  

 merudgifter ved den daglige livsførelse.
Dækning af merudgifter ved den daglige  

 livsførelse ydes som udgangspunkt som en kontantydelse og tildeles ud  

 fra størrelsen af den enkelte ansøgers sandsynliggjorte,  

 nødvendige merudgifter som følge af  

 funktionsnedsættelsen.
Gennem denne ydelsesform får den  

 pågældende mulighed for selv at tilrettelægge, hvordan  

 behovet bedst muligt kan dækkes.
Visse ydelser kan dog aftales som  

 naturalhjælp, fx taxakørsel eller medicinudgifter, der kan  

 afregnes direkte af kommunen.
 Merudgiftsydelsen er skattefri og  

 indkomstuafhængig.
Formål Formålet med ydelsen er at medvirke til, at en  

 person med varigt nedsat fysisk eller psykisk funktionsevne og dennes familie  

 kan leve et almindeligt liv som andre ikke-handicappede på samme alder  

 og i samme livssituation.
 Merudgiftsydelsen skal sikre, at en person med varigt  

 nedsat fysisk eller psykisk funktionsevne kan få dækket de  

 nødvendige merudgifter, som er en forudsætning for at få  

 dagligdagen til at fungere.
 Sigtet med tilskud til merudgifter generelt er at give  

 modtageren mulighed for selv at tilrettelægge, hvordan hans eller  

 hendes behov bedst kan dækkes.
 Merudgiftsydelsen skal samtidig sikre at personer med  

 varigt nedsat funktionsevne, som yder en særlig indsats for at bevare  

 tilknytningen til arbejdsmarkedet, kan forblive på arbejdsmarkedet.
Betingelser for støtte Merudgiften skal være en nødvendig  

 følge af den nedsatte funktionsevne.
Dvs. at de udgifter, som kan  

 dækkes, er udgifter, som den pågældende ikke ville have  

 haft, hvis der ikke havde været tale om en nedsat funktionsevne.
 Udgifter, som pågældende selv ville have  

 afholdt, hvis der ikke havde foreligget særlige omkostninger ved den  

 daglige livsførelse på grund af den nedsatte funktionsevne, skal  

 derfor afholdes af den pågældende selv.
Der lægges herved på den ene side vægt  

 på, at den pågældende skal afholde udgifter på linie  

 med, hvad andre på samme alder og i samme livssitation har.
På  

 den anden side skal den pågældende ikke selv dække  

 merudgifter, der er en følge af den nedsatte funktionsevne.
Personkreds Personkredsen omfatter personer mellem 18 og 65 år  

 (dog 67 år for personer, der er født før den 1. juli  

 1939) med varigt nedsat fysisk eller psykisk funktionsevne, som følge  

 af medfødt handicap eller senere opstået handicap, sygdom eller  

 som følge af ulykkesskader, der betinger merudgifter ved den daglige  

 livsførelse.
 Der skal være tale om en varigt nedsat  

 funktionsevne, hvis konsekvenser for den enkelte er af indgribende karakter i  

 den daglige tilværelse, og som medfører, at der må  

 sættes ind med betydelige hjælpeforanstaltninger for at  

 opnå en tilnærmelsesvis normal tilværelse.
 Som eksempler herpå kan nævnes  

 udviklingshæmning, sindslidelser, epilepsi, nedsat  

 bevægelsesfunktion, herunder respirationsinsufficiens, hjerneskade,  

 nedsat talefunktion, manglende eller svagt syn samt manglende eller nedsat  

 hørelse.
Eksemplerne er ikke udtømmende og selv om  

 årsagen til den nedsatte funktionsevne ofte vil være en  

 lægelig diagnosticeret lidelse, der angiver en varig nedsættelse  

 af kropslige eller kognitive funktioner, er det imidlertid den samlede  

 vurdering af funktionsevnenedsættelsen i forhold til den daglige  

 tilværelse, og de deraf affødte behov for kompensation for  

 merudgifter, der er afgørende for berettigelsen til den særlige  

 merudgiftsydelse.
Det er således ikke den lægelige diagnose eller  

 den pågældendes arbejdsevne, der er afgørende, men den  

 pågældendes muligheder for at klare sig i sin daglige  

 tilværelse.
 Ved den samlede vurdering af  

 funktionsevnenedsættelsen i forhold til den daglige tilværelse  

 vil blandt andet indgå den pågældendes aktivitetsniveau,  

 boligforhold, erhvervsforhold, personlige forhold, herunder om den  

 pågældende er forælder, helbredsforhold etc.
 Funktionsevnenedsættelse er et begreb, som bruges  

 ved tildeling af alle servicelovens ydelser, der skal kompensere en nedsat  

 funktionsevne, som fx personlig hjælp, ledsagelse, nødvendig  

 boligindretning og hjælpemidler.
Personkredsen omfatter endvidere personer, som har  

 medfødte misdannelser eller mangler, men ikke synligt eller umiddelbar  

 konstaterbar nedsat funktionsevne, når forskrifter om diæt o.l.  

 følges.
Der tænkes især på gruppen af personer med  

 phenylketonuri (PKU eller Føllings sygdom) og personer med cystisk  

 fibrose, som dog alene kan få hjælp til dækning af  

 merudgifter til diæt, jf. § 2 i Socialministeriet  

 bekendtgørelse om merudgifter ved den daglige livsførelse efter  

 servicelovens § 84.
Forsørgelsesgrundlaget Forsørgelsesgrundlaget har ikke nogen betydning i  

 forhold til den personkreds, der kan opnå tilskud til dækning af  

 nødvendige merudgifter som følge af en nedsat funktionsevne.  

 Bestemmelsen omfatter alle voksne under 65 år (dog 67 år for  

 personer, der er født før den 1. juli 1939) med varigt nedsat  

 funktionsevne, uanset om forsørgelsesgrundlaget er  

 førtidspension, erhvervsindkomst, dagpenge, fleksjob, SU,  

 revalideringshjælp, kontanthjælp eller andet.
Ikke ret til merudgiftsydelse Personer, der modtager førtidspension tilkendt  

 efter de indtil 1. januar 2003 gældende regler, er ikke omfattet af  

 bestemmelsen, jf. servicelovens § 84, stk. 5, medmindre de tillige har  

 fået bevilget en hjælpeordning efter servicelovens § 77.
Hvilende førtidspension For de personer, hvis førtidspension er gjort  

 hvilende, men hvor førtidspensionen er tilkendt efter de indtil 1.  

 januar 2003 gældende regler, gælder, at disse er omfattet af  

 personkredsen i servicelovens § 84.
 Først fra det tidspunkt, hvor de overgår til  

 at modtage førtidspension efter de indtil 1. januar 2003  

 gældende regler, vil de ikke være omfattet af personkredsen,  

 medmindre de samtidig har en hjælpeordning efter servicelovens  

 § 77.
Invaliditetsydelse For personer, der modtager invaliditetsydelse, tilkendt  

 efter de indtil 1. januar 2003 gældende regler, gælder, at disse  

 er omfattet af servicelovens § 84. Disse personer, kan derfor bevare  

 invaliditetsydelsen samtidig med at de modtager merudgifter efter  

 servicelovens § 84.
 Personer, der modtager invaliditetsydelse, betragtes ikke  

 som førtidspensionister i forhold til servicelovens § 84.
Hvis en person, der modtager invaliditetsydelse, samtidig  

 modtager bistands- eller plejetillæg efter reglerne i pensionslovens  

 § 16, fra før 1. januar 2003, vil den pågældende ikke  

 samtidig kunne modtage merudgiftsydelse efter servicelovens § 84, til  

 det som har udløst bistands- eller plejetillægget.
Det vil sige,  

 hvis ansøger er tilkendt bistands- eller plejetillæg med den  

 begrundelse, at den pågældendes invaliditet bevirker, at han/hun  

 må have personlig bistand af andre eller vedvarende pleje eller tilsyn,  

 som nødvendiggør andres stadige nærværelse, kan  

 samme udgift ikke medregnes ved udmålingen af merudgiftsydelsen.
 Hvis en person modtager invaliditetsydelse og samtidig er  

 tilkendt bistands- eller plejetillæg, skal den pågældende  

 således have sandsynliggjorte merudgifter på 6.000 kr. eller  

 derover årligt udover bistands- eller plejetillægget.
 En person, der modtager bistands- eller plejetillæg,  

 kan dog vælge, at lade tillægget bortfalde, og lade alle  

 merudgifterne indgå i beregningen efter servicelovens § 84.
I de tilfælde hvor en person ønsker at  

 fravælge bistands- eller plejetillæg og lade alle merudgifterne  

 indgå i beregningen efter servicelovens § 84, skal kommunen  

 frakende bistands- eller plejetillægget.
Dette som følge af, at  

 den pågældendes behov i stedet vil blive dækket efter  

 servicelovens servicelovens § 84.
 Det er i den forbindelse vigtigt, at kommunen  

 rådgiver og vejleder om den bedst mulige løsning.
 Eksempel 1:
 Birthe modtager invaliditetsydelse og er samtidig tilkendt  

 bistandstillæg efter pensionslovens § 16, stk. 1, som følge  

 af, at hun har behov for hjælp til personlig hygiejne, hjælp til  

 af- og påklædning og hjælp til toiletbesøg.
 Bistandstillægget udgør 2.224 kr. pr.  

 måned (sats 2002), 26.688 kr. årligt (sats 2002).
 Birthe har herudover sandsynliggjorte merudgifter  

 for 641 kr. pr. måned, 7.692 kr. årligt til befordring, medicin  

 og kurser.
 Birthe søger kommunen om tilskud til dækning  

 af de sandsynliggjorte merudgifter efter servicelovens § 84.
 Da de sandsynliggjorte merudgifter overstiger  

 bagatelgrænsen på 6.000 kr. pr. år, får Birthe 1.500  

 kr. pr. måned, som er basisbeløbet, der udløses ved  

 sandsynliggjorte merudgifter, der er lig med eller overstiger 6.000 kr.  

 årligt.
 Eksempel 2:
 Helen modtager invaliditetsydelse og er samtidig tilkendt  

 plejetillæg efter pensionslovens § 16, stk. 2, som følge af  

 at hun har behov for vedvarende tilsyn, der nødvendiggør andres  

 stadige tilstedeværelse.
 Plejetillægget udgør 4.439 kr. pr.  

 måned (sats 2002), 53.268 kr. årligt (sats 2002).
 Helen har herudover sandsynliggjorte merudgifter  

 for 434 kr. pr. måned, 5208 kr. årligt til et enkelt kursus og  

 til medicin.
 Helen søger kommunen om tilskud til dækning  

 af de sandsynliggjorte merudgifter efter servicelovens § 84.
 Da de sandsynliggjorte merudgifter ikke overstiger  

 bagatelgrænsen på 6.000 kr. år, får Helen et afslag.  

 Begrundelsen er, at de sandsynliggjorte merudgifter ikke overstiger  

 bagatelgrænsen på 6.000 kr.
 Eksempel 3:
 Peter modtager invaliditetsydelse og er samtidig tilkendt  

 bistandstillæg efter pensionslovens § 16, stk. 1, som følge  

 af at hans helbredstilstand kræver, at han skal mades ved  

 måltiderne og skal hjælpes ved toiletbesøg og til at  

 færdes indendørs.
 Bistandstillægget udgør 2.224 kr. pr.  

 måned (sats 2002), 26.688 kr. årligt (sats 2002).
 Peter har herudover sandsynliggjorte merudgifter  

 for 828 kr. pr. måned, 9.936 kr. årligt til tøj, medicin  

 og almindelige håndsrækninger.
 Peter søger kommunen om tilskud til dækning  

 af de sandsynliggjorte merudgifter efter servicelovens § 84.
 Kommunen vurderer, at de sandsynliggjorte merudgifter kun  

 udgør 475 kr. pr. måned, idet den resterende del af  

 beløbet op til den ansøgte merudgift på 828 kr. pr.  

 måned, vurderes at være udgifter til almindelige  

 håndsrækninger, som er indeholdt i bistandstillægget.
 Peter får derfor afslag på sin  

 ansøgning, idet de sandsynliggjorte merudgifter udover  

 bistandstillægget ikke overstiger bagatelgrænsen på 6.000  

 kr. pr. år.
 Peter orienteres om, at han kan vælge at lade  

 tillægget bortfalde, og lade alle merudgifterne indgå i  

 beregningen efter servicelovens § 84.
 Peter vælger at lade bistandstillægget  

 bortfalde, og lade alle merudgifterne indgå i beregningen efter  

 servicelovens § 84.
 Ved beregningen af de sandsynliggjorte merudgifter tager  

 kommunen udgangspunkt i bistandstillægget (sats for indeværende  

 år) på 2.224 kr. pr. måned og lægger 475 kr. til, i  

 alt 2.699 kr. pr. måned svarende til 32.388 kr. årligt.
 Merudgiftsydelsen, som Peter vil modtage, vil herefter  

 være 27.000 kr. årligt, 2.250 kr. pr. måned.
Udmåling af tilskud til merudgifter Sigtet med tilskud til merudgifter generelt er at give  

 modtageren mulighed for selv at tilrettelægge, hvordan hans eller  

 hendes behov bedst kan dækkes.
 Merudgiftsydelsen udmåles udfra størrelsen af  

 den enkelte ansøgers sandsynliggjorte, nødvendige merudgifter  

 som følge af funktionsnedsættelsen.
Med sandsynliggjorte merudgifter menes, at der laves et  

 overslag over omfanget af de behov, som den pågældende efter al  

 sandsynlighed vil få i det kommende år, og hvad det  

 medfører af merudgifter.
Der skal således ikke søges  

 kommunen om hjælp for hver enkelt merudgift men derimod for  

 sandsynliggjorte merudgifter, der er en følge af  

 funktionsnedsættelsen, for det kommende år.
Udgifter, der  

 afholdes inden for 12 måneder regnet fra tidspunktet, hvor  

 ansøgeren henvender sig i kommunen, sammenlægges.
Der laves et overslag over de sandsynliggjorte  

 merudgifter.
Overslaget over merudgifterne fastlægges ud fra kendskabet  

 til niveauet generelt for de omhandlede udgifter.
 Merudgifterne vedrører såvel løbende  

 udgifter som enkeltudgifter.
Hvis der fx er tale om ekstraordinært slid på  

 tøj og sko som følge af den nedsatte funktionsevne, laves et  

 overslag over, hvad merudgiften til dette vil være på  

 årsbasis.
Det samme gælder i de tilfælde, hvor den  

 pågældende ved, at han/hun skal befordres fx til behandling,  

 fritidsinteresser, arbejde o.l.
Også et skøn over kursusudgifter  

 indgår i oversigten, herunder også kurser der normalt finder  

 sted, men som ikke er annonceret på det tidspunkt, hvor beregningerne  

 foretages.
Det vil typisk dreje sig om kursusudgifter som følge af den  

 pågældendes og eventuelle børn eller  

 pårørendes nødvendige deltagelse, fx deltagelse i  

 tegnsprogskurser eller kurser som tager sigte på at sætte de  

 pågældende i stand til at leve et almindeligt liv.
 For at komme ind i ordningen skal der foreligge  

 sandsynliggjorte merudgifter på mindst 500 kr. pr. måned eller  

 mindst 6.000 kr. årligt.
Bagatelgrænse Der er indført en bagatelgrænse på  

 mindst 6.000 kr. i årlige merudgifter, før der kan udbetales et  

 tilskud efter servicelovens § 84.
Basisbeløb Hvis den pågældende modtagers  

 funktionsevnenedsættelse erfaringsmæssigt medfører  

 sandsynliggjorte merudgifter udover 500 kr. månedligt eller mindst  

 6.000 kr. årligt udløser dette et basisbeløb på  

 1.500 kr. pr. måned.
 Selv om merudgifterne udgør under 500 kr. i enkelte  

 måneder, vil der kunne udbetales et basisbeløb, hvis kommunen  

 skønner, at de samlede udgifter i løbet af kalenderåret  

 vil overstige 6.000 kr.
Har den pågældende merudgifter udover  

 basisbeløbet på 1.500 kr., betinget af  

 funktionsnedsættelsen, kan yderligere beløb udbetales i trin  

 på 500 kr. pr. måned.
Ydelsen vil herefter blive betegnet som  

 merudgiftsydelse.
Basisbeløbet øges første gang med 500  

 kr. pr. måned,  til 2.000 kr. pr. måned, når de  

 skønnede merudgifter overstiger 21.000 kr. pr. år, svarende til  

 1.750 kr. pr. måned.
Herefter øges basisbeløbet med 500  

 kr., hver gang merudgifterne stiger 6.000 kr. pr. år svarende til 500  

 kr. pr. måned.
Tilskuddet afrundes til nærmeste hele  

 beløb, der er deleligt med 500.
 Eksempel 1:
 Søren har sandsynliggjorte merudgifter på 745  

 kr. pr. måned svarende til 8.940 kr. pr. år.
 Basisbeløbet, som Søren vil modtage, vil  

 herefter være 18.000 årligt, 1.500 kr. pr. måned.
I eksempel 1 overstiger Sørens  

 skønnede merudgifter 6.000 kr. pr. år svarende til 500 kr. pr.  

 måned.
Derfor udløses et basisbeløb på 1.500 kr.  

 pr. måned og 18.000 kr. årligt.
 Eksempel 2:
 Søren har sandsynliggjorte merudgifter på  

 1.885 kr. pr. måned svarende til 22.620 kr. pr. år.
 Merudgiftsydelsen, som Søren vil modtage, vil  

 herefter være 24.000 kr. årligt,  2.000 kr. pr. måned.
I eksempel 2 overstiger Sørens  

 skønnede merudgifter 21.000 kr. pr. år svarende til 1.750 kr.  

 pr. måned.
Merudgifter over 21.000 kr. årligt udløser  

 udover basisydelsen et ekstra beløb på 500 kr., således at  

 den samlede merudgiftsydelse bliver 2.000 kr.
Søren vil derfor modtage  

 en merudgiftsydelse på 2.000 kr. pr. måned (basisbeløb  

 1.500 kr. + 500 kr.) svarende til 24.000 kr. årligt.
 Eksempel 3:
 Søren har sandsynliggjorte merudgifter på  

 2.100 kr. pr. måned svarende til 25.200 kr. pr. år.
 Merudgiftsydelsen, som Søren vil modtage, vil  

 herefter være 24.000 kr. årligt, 2.000 kr. pr.  

 måned.
I eksempel 3 overstiger Sørens  

 skønnede merudgifter 21.000 kr. pr. år svarende til 1.750 kr.  

 pr. måned.
Men de skønnede merudgifter overstiger ikke  

 næste trin, som vil være 2.250 kr. pr. måned svarende til  

 27.000 kr. pr. år.
Derfor modtager Søren kun en merudgiftsydelse  

 på 2.000 kr. pr. måned (basisbeløb 1.500 kr. + 500 kr.)  

 svarende til 24.000 kr. årligt.
 Eksempel 4:
 Søren har sandsynliggjorte merudgifter på  

 2.260 kr. pr. måned svarende til 27.120 kr. pr. år.
 Merudgiftsydelsen, som Søren vil modtage, vil  

 herefter være 30.000 kr. årligt, 2.500 kr. pr. måned.
I eksempel 4 overstiger Sørens  

 skønnede merudgifter 27.000 kr. pr. år svarende til 2.250 kr.  

 pr. måned.
Ved merudgifter over 27.000 årligt øges  

 basisbeløbet på 1.500 kr. med 1.000 kr. (500 kr. første  

 trin + 500 kr. andet trin). Søren vil derfor modtage en  

 merudgiftsydelse på 2.500 kr. pr. måned (basisbeløb 1.500  

 kr. + 1.000 kr. (500 kr. første trin + 500 kr. andet trin )) svarende  

 til 30.000 kr. årligt.
Skema for udløsning af (basisbeløb)  

 merudgiftsydelse Skønnede merudgifter månedligt Skønnede merudgifter årligt Merudgiftsydelse 500 kr.
 6.000 kr.
1.500 kr. pr. måned (Basisbeløb) 1.750 kr.
 21.000 kr.
2.000 kr. pr. måned 2.250 kr.
 27.000 kr.
2.500 kr. pr. måned 2.750 kr.
 33.000 kr.
3.000 kr. pr. måned 3.250 kr.
 39.000 kr.
3.500 kr. pr. måned Osv.
 Osv.
 Osv.
 Osv.
 Osv.
 Osv.
 Administrationen af ordningen forudsættes at blive  

 tilrettelagt efter generelle principper og uden dokumentationskrav for hver  

 enkelt udgift.
Ikke skattepligt Efter ligningslovens § 7, litra j, er en ydelse, som  

 udbetales efter serviceloven til dækning af nærmere bestemte  

 udgifter, ikke skattepligtig for modtageren.
 Dækning af merudgifter efter servicelovens § 84  

 er således ikke skattepligtig for modtageren, jf. også § 5,  

 nr. 2, i lov nr. 271 af 8. maj 2002.
Hvilke sandsynliggjorte merudgifter kan der gives  

 tilskud til? I det følgende angives nogle eksempler på  

 merudgifter som følge af den varigt nedsatte funktionsevne.
Der er  

 ikke er tale om en udtømmende liste.
Der kan ofte være tale om  

 komplicerede situationer, som opstår på grund af den varigt  

 nedsatte funktionsevne.
Det er derfor ikke muligt at angive alle de  

 merudgifter, som den pågældende kan komme ud for.2) Kost og diætpræparater Der kan ydes tilskud til merudgifter til diætkost.  

 Det forudsættes, at kommunen sørger for, at behovet er  

 tilstrækkelig dokumenteret, fx ved lægeerklæring.
 I tilfælde, hvor der ydes tilskud til  

 ernæringspræparater efter sygesikringsloven, går denne  

 lovgivning forud for dækning af merudgifter efter servicelovens  

 § 84, jf. § 8a i Indenrigs- og Sundhedsministeriets  

 bekendtgørelse om lov om offentlig sygesikring.
 Der kan ydes tilskud til særlige  

 diætpræparater, når det ved lægeerklæring er  

 dokumenteret, at der er tale om diætpræparater, som ordineres som  

 følge af nedsat funktionsevne, og hvor behovet for disse  

 præparater er dokumenteret ved flere kontakter med  

 ansøgeren.
Sagkyndig bistand Ved bedømmelsen af dokumentationsgrundlaget i disse  

 tilfælde kan det oftest være nødvendigt at inddrage  

 sagkyndig bistand fra specialafdelinger under sygehusvæsenet eller fra  

 embedslægen, hvis kommunen ikke selv råder over den  

 lægelige ekspertise.
Er der tvivl om, hvad udgiften til diætkosten er,  

 kan det anbefales at tage kontakt med den pågældende  

 specialafdeling, som ofte har beregninger over udgiften.
Ligeledes foreligger  

 der ofte beregninger fra Forbrugerstyrelsen eller fra brugerorganisationer,  

 patientforeninger o.l.
I hvert enkelt tilfælde skal der ved  

 fastlæggelsen af den konkrete ydelse dog laves et skøn over  

 behovet.
 Udgifterne til særlige diætpræparater,  

 som fremstilles på sygehus og som pågældende skal indtage  

 som led i en sygehusbehandling, afholdes af sygehusvæsenet.
Diætpræparater der dækkes af staten Udgifter til særlige diætpræparater  

 dækkes også for personer, som har medfødte misdannelser  

 eller mangler, men ikke synligt eller umiddelbart konstaterbart nedsat  

 funktionsevne, når forskrifter om diæt o.l. følges.
Det  

 gælder især gruppen af personer med PKU (Føllings sygdom)  

 og personer med Alcaptonuri, jf. § 2 i Socialministeriets  

 bekendtgørelse om merudgiften ved den daglige livsførelse efter  

 servicelovens § 84. Udgifterne til disse særlige  

 diætpræparater afholdes som hidtil af staten (John F.
Kennedy  

 Instituttet). Præparaterne rekvireres direkte hos Instituttet, bortset  

 fra præparatet Aminogran, der distribueres via apotekerne.
Medicin Der kan ydes dækning af nødvendige  

 merudgifter til hjælp til den del af egenbetalingen af den  

 tilskudsberettigede medicin, der ikke dækkes efter sygesikringslovens  

 regler.
Det er en betingelse, at den tilskudsberettigede medicin er ordineret  

 som følge af den nedsatte funktionsevne.
Der kan dog i  

 enkeltstående tilfælde efter lægelig ordination ydes  

 hjælp til medicin, der ikke er tilskudsberettiget efter  

 sygesikringsloven, når der er tale om en speciel lidelse, jf. § 2  

 i Indenrigs- og Sundhedsministeriets bekendtgørelse nr. 3 af 3. januar  

 2001 om ansøgning om medicintilskud.
Dette kan fx være aktuelt i  

 forhold til gigtramte.
 Støtte til medicinudgifter følger af  

 sygesikringslovens regler om tilskud til medicin, som trådte i kraft  

 den 1. marts 2000.
 Sygesikringslovens gældende regler om tilskud til  

 medicin indebærer, at tilskuddets størrelse afhænger af  

 den enkelte persons behov for tilskudsberettiget medicin.
For personer over 18 år indebærer  

 sygesikringslovens regler om tilskud til medicin, at man ikke får tilskud, hvis den samlede udgift til køb  

 af tilskudsberettiget medicin er mindre end 515 kr. (takst 2002) i  

 løbet af en periode på ét år, at der er tilskud på 50 % til den del af udgiften, der ligger  

 mellem 515 kr. og 1.240 kr. (takst 2002), at der er tilskud på 75 % til den del af udgiften, der ligger  

 mellem 1.240 kr. og 2.900 kr. (takst 2002), og at der er tilskud på 85 % til udgifter, der overstiger 2.900  

 kr. (takst 2002).
Efter sygesikringsloven kan personer, der har et stort,  

 varigt og fagligt veldokumenteret behov for tilskudsberettiget medicin,  

 få tildelt et særligt kronikertilskud.
Kronikertilskuddet  

 indebærer, at der lægges et loft på 3.735 kr. over den  

 årlige egenbetaling opgjort i tilskudspriser.
Tildeling af dette  

 tilskud kræver, at lægen søger Lægemiddelstyrelsen  

 om, at der ydes patienten et sådant tilskud.
Sygeforsikring Der kan kun ydes hjælp efter servicelovens § 84  

 til udgifter, som ikke dækkes efter anden lovgivning.
Det betyder, at  

 der kun kan ydes hjælp efter denne bestemmelse til den  

 pågældendes egen andel af udgiften til medicin m.v.
Der kan kun  

 ydes tilskud efter servicelovens § 84 til den del af udgiften, som ikke  

 kan dækkes efter fx sygesikringsloven eller fra Sygeforsikringen  

 Danmark eller andre private sygeforsikringer/ordninger.
Befordring generelt Der kan ydes tilskud til merudgifter til befordring til og  

 fra uddannelse, arbejde, behandling og fritid (familiebesøg,  

 fritidsinteresser etc.). Befordringsydelser efter merudgiftsbestemmelsen er  

 subsidiære i forhold til befordringsydelser efter andre bestemmelser,  

 herunder eventuelt støtte, der kan ydes efter § 103 i  

 serviceloven til personer, der på grund af varigt nedsat fysisk eller  

 psykisk funktionsevne har behov for befordring med individuelle  

 befordringsmidler.
Tilskud til nødvendige merudgifter til befordring  

 kan ydes, uanset befordringsform.
Dette gælder således også  

 uanset om den bil som pågældende bliver befordret i, er ejet af  

 den pågældende, lånt, lejet eller anskaffet med  

 støtte efter servicelovens § 99. Når en person er  

 berettiget til hjælp, kan tilskuddet fx udregnes på baggrund af  

 statens regler for godtgørelse for brug af egen bil efter laveste  

 takst.
Dette gælder, hvad enten bilen er ejet, lånt eller  

 lejet.
Hjælp til anskaffelse af bil til befordring af en  

 person med nedsat funktionsevne kan ikke ydes efter servicelovens § 84.  

 Den kan eventuelt ydes efter servicelovens § 99, jf.
Socialministeriets  

 bekendtgørelse om støtte til køb af bil efter  

 servicelovens § 99, hvori der udtømmende er gjort op med  

 mulighederne for støtte til anskaffelse af bil til personer med varigt  

 nedsat fysisk eller psykisk funktionsevne.
Der kan således heller ikke  

 efter servicelovens § 84 ydes hjælp til betaling af afdrag  

 på en bil.
I ganske særlige situationer kan der efter en  

 konkret vurdering ydes hjælp til betaling af andre driftsudgifter i  

 forbindelse med befordring i egen bil.
Det vil fx gælde, hvis det kan  

 sandsynliggøres, at den pågældende ikke ville have haft  

 bil, hvis der ikke var et særligt kørselsbehov som følge  

 af den pågældendes nedsatte funktionsevne.
Det vil endvidere  

 være tilfældet, hvis den pågældende har en  

 ekstraordinær stor og driftsmæssig kostbar bil   fx en  

 kassebil/MPV-bil som følge af den pågældendes nedsatte  

 funktionsevne.
 I disse situationer kan der ydes tilskud til betaling af  

 fx forsikringer, benzin, reparationer m.v., når merudgiften må  

 anses at være en nødvendig merudgift ved den daglige  

 livsførelse.
Befordring i fritid Hvis en person på grund af nedsat funktionsevne ikke  

 er i stand til at benytte offentlige befordringsmidler, kan der ydes tilskud  

 til nødvendige merudgifter til befordring i egen bil i fritiden.  Det  

 vil også kunne være tilfældet i de situationer, hvor en  

 forælder med nedsat funktionsevne skal ledsage sit barn til dagtilbud,  

 skole, behandling eller fritidstilbud, og hvor dette ikke kan lade sig  

 gøre med offentlige befordringsmidler.
Der er ikke bestemte  

 grænser for, hvor meget der kan ydes i den situation.
Det beror  

 på en konkret vurdering af fx hjemmets afstand til  

 fritidsforanstaltninger, venners hjem, mulighederne for almindelig  

 fritidsbeskæftigelse osv.
Befordring til og fra arbejde Der kan ydes hjælp til betaling af de  

 nødvendige merudgifter, der er forbundet med befordring til og fra et  

 arbejde.
Der vil være tale om merudgifter ud over det særlige  

 skattefradrag, som kan benyttes ved befordring til og fra arbejde, jf.  

 ligningslovens § 9 D.
Se også Skatten 2002, hvori det  

 nævnes, at »Har en  

 skatteyder som følge af invaliditet eller kronisk sygdom udgifter ud  

 over det normale til befordring mellem hjem og arbejdsplads, skal de  

 almindelige regler om fradrag for befordring mellem hjem og arbejdssted ikke  

 anvendes, men i stedet bestemmelsen i ligningsloven § 9 D.« Merudgifter til og fra arbejde vil gælde for de  

 udgifter, der ligger udover, hvad den pågældende selv ville have  

 afholdt, hvis der ikke havde foreligget særlige problemer i forbindelse  

 med den pågældendes nedsatte funktionsevne.
 Merudgifter til og fra arbejde kan fx være udgifter  

 i forbindelse med færgeoverfart, hvor størrelsen på bilen  

 udløser en ekstra betaling, taxakørsel i forbindelse med at den  

 særligt indrettede bil er til reparation, taxakørsel i  

 ventetiden indtil bevilling af støtte til køb af bil efter  

 servicelovens § 99 foreligger eller indtil bilen leveres.
Befordring til og fra uddannelse Der vil kunne ydes hjælp til betaling af de  

 nødvendige merudgifter, der er forbundet med befordring til og fra en  

 uddannelse.
Dette vil være i de tilfælde, hvor den  

 pågældende i videre omfang end normalt og som en direkte  

 følge af nedsat funktionsevne skal befordres til eller fra skole eller  

 andet uddannelsessted.
Det sker dog kun i det omfang merudgifterne hertil ikke  

 dækkes efter andre bestemmelser, herunder  

 Beskæftigelsesministeriets revalideringsbestemmelser i lov om aktiv  

 socialpolitik, eller ved andre ordninger, jf.
Undervisningsministeriets  

 regler om befordring af voksne med nedsat funktionsevne.
Befordring til og fra behandling Der kan ydes hjælp til betaling af  

 befordringsudgifter o.lign., som er nødvendige, for at en voksen kan  

 komme til behandling som følge af nedsat funktionsevne.
Hvis der er  

 behov for, at personen har en ledsager, kan hjælp til betaling i  

 sådanne tilfælde ydes såvel til befordring for personen  

 selv som til ledsagerens befordring.
Merudgifterne dækkes i det omfang,  

 de ikke dækkes efter andre bestemmelser eller ved andre ordninger.
Hjælp til dækning af befordringsudgifter m.v.  

 i forbindelse med behandling i udlandet kan kun ydes, hvis Sundhedsstyrelsen  

 har godkendt, at behandlingen skal foregå i udlandet, jf.
Indenrigs- og  

 Sundhedsministeriets bekendtgørelse nr. 299 af 13. maj 2002 om ret til  

 sygehusbehandling og fødselshjælp.
I sådanne  

 tilfælde ydes hjælpen kun, hvis den ikke dækkes fuldt ud  

 efter § 36 i overnævnte bekendtgørelse.
Her dækker  

 bopælskommunen udgifterne til befordring af patienter til og fra  

 behandling i udlandet med det efter omstændighederne billigste,  

 forsvarlige befordringsmiddel.
Handicaprettede kurser Der kan ydes hjælp til dækning af merudgifter  

 som følge af den pågældendes og eventuelle børns  

 eller pårørendes nødvendige deltagelse i kurser, som  

 tager sigte på at sætte de pågældende i stand til at  

 leve et liv som andre ikke-handicappede på samme alder og i samme  

 livssituation.
Det klassiske eksempel er deltagelse i kurser i  

 kommunikation (tegnsprogsundervisning m.v.) for pårørende til  

 personer med vidtgående hørehandicap.
Dernæst kurser som  

 omhandler forskellige aspekter af temaet "at leve med handicap",  

 herunder forholdet til partneren, børn m.v.
De pårørende  

 omfatter også familiens børn.
 De udgifter, der kan være tale om, er fx  

 rejseudgifter, merudgifter ved måltider og ophold, kursusudgifter,  

 kursusmaterialer, pasning af barn/børn, som ikke skal med på  

 kurset.
Beklædning Der kan ydes hjælp til personer, som på grund  

 af deformiteter eller ganske særlig legemsbygning e.l. har behov for  

 særlig dyrt eller særligt udformet tøj.
Det samme  

 gælder hjælp til beklædning, som er nødvendig  

 på grund af ekstraordinært slid på tøj og sko,  

 herunder ekstraordinært slid på ortopædiske sko.
 Særlige beklædningsgenstande som fx regnslag  

 til kørestol, kørepose, rygeforklæde og  

 beskyttelsesbukser til svært inkontinente personer ydes dog efter  

 servicelovens § 97. Efter denne bestemmelse ydes også merudgifter  

 til beklædningsgenstande til personer, som på grund af sygdom,  

 ulykke e.l. er blevet varigt invalideret og som følge heraf skal have  

 udskiftet hele sin garderobe.
 Hvis det er nødvendigt med ortopædisk  

 fodtøj eller indlæg, herunder fodtøj og indlæg til  

 personer med en foddeformitet, ydes hjælpen efter Socialministeriets  

 bekendtgørelse om ydelse af hjælpemidler og forbrugsgoder efter  

 servicelovens §§ 97 og 98.
Daglige håndsrækninger Hvis en person på grund af nedsat funktionsevne ikke  

 er i stand til at varetage opgaver, som er nødvendige for at få  

 en almindelig dagligdag til at fungere, kan der ydes tilskud til  

 nødvendige merudgifter i form håndsrækninger.
Der kan fx  

 være tale om at skifte en elpære, at pudse vinduer, at vaske gardiner, at købe ind, herunder gaveindkøb, at passe børn, hvis den handicappede forælder er  

 ude, at ledsage børn til dagtilbud, skole, behandling,  

 fritidstilbud e.l., at hjælpe med at give mindre børn tøj på,  

 bade dem, give dem mad e.l., at hjælpe med at smøre børnenes madpakker, at hjælpe med at få overtøj på, at hjælpe med at komme ud og ind af bilen, at hjælpe med at pakke taske og bære ind og ud, hvor  

 adgangsforholdende ikke er egnede, at hjælpe med forskellige former for aflastning og praktisk  

 hjælp, fx i forbindelse med udsving i helbredstilstanden, ved  

 behandlinger etc.
I forbindelse med vurderingen af om den  

 pågældende har nødvendige merudgifter til almindelige  

 daglige håndsrækninger skal kommunen vurdere den  

 pågældendes samlede situation.
Der skal bl.a. tages hensyn til  

 den pågældendes netværk, og det forudsættes, at  

 eventuelle øvrige medlemmer af husstanden deltager i  

 opgaveudførelsen i hjemmet, herunder at skifte el-pære, pudse  

 vinduer, købe ind etc.
 Hvis der er større børn i hjemmet, skal der  

 ved vurderingen af, om den pågældende har nødvendige  

 merudgifter til almindelige håndsrækninger ikke stilles krav, som  

 går ud over de krav, der normalt stilles til større børn.  

 Der kan i den forbindelse fx ses på, hvordan opgaverne i hjemmet blev  

 fordelt før, der opstod behov for hjælp.
Der må ved vurderingen af udgifter i forbindelse med  

 de daglige håndsrækninger tages hensyn til, om  

 håndsrækningen allerede ydes efter andre bestemmelser i  

 serviceloven.
Dette gælder fx servicelovens § 71, om personlig og  

 praktisk hjælp, servicelovens § 77, om tilskud til dækning  

 af udgifter ved ansættelse af hjælpere til pleje,  

 overvågning og ledsagelse, servicelovens § 78, om ledsagelse til  

 voksne, der ikke kan færdes alene på grund af betydelig og varigt  

 nedsat fysisk eller psykisk funktionsevne, etc.
Nødvendige håndsrækninger Der kan ydes tilskud til merudgifter i forbindelse med  

 nødvendige håndsrækninger, fx snerydning af fortov og  

 flisegang, slåning af græs, malerarbejde, etc.
Der kan også  

 være tale om hjælp til praktiske gøremål og tilsyn i  

 forbindelse med den pågældendes særlige handicap.
 I den forbindelse bør kommunen være  

 opmærksom på, hvilket handicap den pågældende har.  

 Kommunen kan for at få afdækket den enkelte handicappedes behov  

 søge oplysninger om de specielle forhold, der gør sig  

 gældende for forskellige sygdoms- og handicapgrupper ved at rette  

 henvendelse til de relevante patientforeninger og  

 handicaporganisationer/foreninger.
Kommunen bør ligeledes være opmærksom  

 på, om den pågældende har et arbejde, og om den  

 pågældendes arbejdsindsats betyder, at der kan opstå et  

 særligt behov for hvile.
I den forbindelse kan der være behov for  

 håndsrækninger i form af indkøb, madlavning etc.,  

 således at den pågældende fortsat har overskud til at  

 forblive i beskæftigelse.
 Som ovenfor under daglige håndsrækninger skal  

 kommunen også ved vurderingen af nødvendige  

 håndsrækninger vurdere den pågældendes samlede  

 situation, samt vurdere om udgiften allerede ydes efter andre bestemmelser i  

 serviceloven.
Forsikringer Udgifter til forsikringer eller forhøjede  

 forsikringspræmier som er en følge ansøgerens  

 funktionsevnenedsættelse kan ydes som en nødvendig merudgift ved  

 den daglige livsførelse.
 Det gælder fx udgifter til en  

 erhvervsansvarsforsikring, som kan være nødvendig i de  

 tilfælde, hvor den pågældende har en handicaphjælper,  

 udgifter til at forsikre 3-hjulede knallerter og kørestole, som er  

 bevilliget efter serviceloven, dyrere forsikringer på kassebiler (se  

 under befordring generelt), dyrere husforsikring på grund af et  

 større antal kvadratmeter, dyrere fritids- og ulykkesforsikringer for  

 at opnå samme dækning, som andre ikke-handicappede på samme  

 alder og i samme livssituation, etc.
Indskud i en lejebolig og andre udgifter Betaling af indskud i en anvist lejebolig efter  

 servicelovens § 102, stk. 2, skal ifølge en afgørelse fra  

 Den Sociale Ankestyrelse, SM C-6-2002, afgøres i medfør af  

 servicelovens § 84 og ikke i medfør af servicelovens § 102,  

 stk. 2 om dækning af anskaffelsesudgifter til anden bolig.
Indskud i en lejebolig anses ikke som en  

 anskaffelsesudgift, men derimod som en sikkerhed for lejerens eventuelle  

 forpligtelser ved fraflytning af lejemålet.
En anskaffelsesudgift til  

 en anden bolig efter servicelovens § 102, stk. 2, vedrører  

 anskaffelsen af en ejerbolig.
 Eventuelle udgifter på grund af et boligskift til en  

 anvist lejebolig skal vurderes i henhold til servicelovens § 84.
Andre eksempler på hvilke udgifter merudgiftsydelsen i  

 øvrigt dækker Udgifter til beskæftigelse i fritiden Udgifter til flytning, der er betinget af en nedsat funktionsevne,  

 herunder eventuelt salær til ejendomsmægler (salgsomkostninger),  

 leje af flyttevogn m.v.
Se herom under afgrænsning overfor andre  

 bestemmelser.
Ekstra varmeudgifter.
Den nedsatte funktionsevne kan medføre  

 behov for ekstra varme, idet den pågældende ikke kan bevæge  

 sig eller kun i begrænset omfang, og at den pågældendes af-  

 og påklædning tager længere tid.
 Udgifter til daglig vask (tøjvask) og hygiejne.
Samspil med andre ordninger Personer, der har behov for merudgifter til den daglige  

 livsførelse, kan have problemer, som kræver mere indgående  

 social- eller sundhedsmæssig bistand.
Det kan derfor være  

 nødvendigt at give andre former for hjælp ved siden af  

 hjælpen efter servicelovens § 84. Dette skal sammenholdes med  

 servicelovens § 113, hvorefter kommunen løbende skal være  

 opmærksom herpå, samt retssikkerhedslovens § 5, hvorefter  

 kommunen skal behandle ansøgninger om hjælp i forhold til alle  

 de muligheder, der findes for at give hjælp efter den sociale  

 lovgivning.
Servicelovens § 111 indeholder regler om udarbejdelse  

 af handle planer for indsatsen blandt andet for personer med betydeligt  

 nedsat fysisk eller psykisk funktionsevne.
Målet med denne indsats er  

 at sikre en koordineret indsats og at tydeliggøre forpligtelsen for  

 alle involverede personer, instanser og forvaltningsgrene.
Der henvises til  

 Socialministeriets vejledning om sociale tilbud til voksne med handicap.
 Hvis ansøgerens sandsynliggjorte merudgifter kan  

 dækkes efter andre bestemmelser i den sociale lovgivning, skal disse  

 bestemmelser anvendes, førend det vurderes, om den  

 pågældende kan få dækket merudgifterne efter  

 servicelovens § 84.
Ligeledes gælder det, at servicelovens § 84  

 ikke efter sit formål omfatter hjælp til egenbetaling efter andre  

 bestemmelser i den sociale lovgivning.
Dette gælder fx hjælp til  

 dækning af egenbetalingen i forbindelse med køb af en computer,  

 som kan bevilliges som forbrugsgode efter servicelovens § 98,  

 hjælp til dækning af egenbetalingen i forbindelse med den  

 pågældendes valg af anden leverandør end den af  

 (amts)kommunen valgte i forbindelse med erhvervelse af et særligt  

 personligt hjælpemiddel efter servicelovens  § 97, stk. 4,  

 hjælp til dækning af ansøgerens udgifter i forbindelse med  

 den første årlige udskiftning af dæk og slanger til  

 kørestole, som følger af § 5, stk. 4, i Socialministeriets  

 bekendtgørelse om ydelse af hjælpemidler og forbrugsgoder efter  

 servicelovens §§ 97 og 98 etc.
 Der kan dog i helt særlige tilfælde udfra en  

 konkret, individuel vurdering ved ekstraordinært slid på fx  

 ortopædiske sko ydes hjælp til dækning af egenbetalingen  

 eller en del heraf.
Afgrænsning overfor andre bestemmelser Behandling Udgifter til lægebehandling forudsættes  

 afholdt indenfor rammerne af den gældende sygesikringsordning.
Om  

 hjælp til dækning af udgifter til særlig tandbehandling,  

 ergoterapi, fysioterapi og anden lignende behandling kan der også  

 henvises til lov om aktiv socialpolitik § 82.
Behandlingsredskaber Udgifter til behandlingsredskaber afholdes af  

 sygehusvæsenet.
Afgrænsningen af behandlingsredskaber i forhold  

 til hjælpemidler efter servicelovens § 97 er behandlet i  

 Indenrigsministeriets cirkulære af 20. februar 1975.
Hjælpemidler, forbrugsgoder og støtte til køb af  

 bil Om ydelse af hjælpemidler, forbrugsgoder og bil  

 henvises til servicelovens §§ 97, 98 og 99.
Nødvendig boligindretning og boligskift Om hjælp til boligindretning og skift af bolig  

 på grund af betydelig og varigt nedsat funktionsevne henvises til  

 servicelovens § 102.
Nødvendig boligindretning Som boligindretning efter servicelovens § 102 anses  

 mur- og nagelfaste genstande.
Hvis det derimod drejer sig om møbler,  

 gardiner, gulvbelægning (som ikke er en integreret del af gulvet),  

 maling og anden istandsættelse, og hjælp til dette ikke kan ydes  

 efter andre bestemmelser i serviceloven, kan servicelovens § 84  

 eventuelt bringes i anvendelse.
 Ved boligændring i form af til- og ombygning som  

 følge af den pågældendes handicap kan der ydes merudgifter  

 efter servicelovens § 84 i form af forhøjet lejeværdi af  

 egen bolig, forhøjelse af ejendomsforsikring, og større forbrug  

 af el og varme, se også SM C-18-00.
 Særligt for så vidt angår den  

 forhøjede lejeværdi lægges der vægt på, at der  

 tages pant for værdiforøgelsen som indretningen medfører,  

 hvorfor den ikke modsvares af en formueforøgelse.
Boligskift Boligskift efter servicelovens § 102, stk. 2  

 indeholder en hjemmel til støtte til anskaffelse af en anden bolig,  

 men derimod ikke udgifter vedrørende selve salget af boligen.  

 Hjælp til salgsomkostninger skal derfor afgøres efter  

 servicelovens § 84 om nødvendige merudgifter ved  

 livsførelsen.
Hvis det er nødvendigt for den  

 pågældende at sælge den hidtidige bolig med deraf  

 følgende udgifter, følger det af kompensationsprincippet, at  

 den pågældende ikke skal have merudgifter som følge af  

 handicappet.
Der kan således ikke i en sådan vurdering  

 lægges vægt på hverken størrelsen af salgsprovenuet,  

 eller den omstændighed at den pågældendes boligudgifter  

 bliver mindre end tidligere.
Dette er en følge af, at hjælp  

 efter servicelovens § 84 er uafhængig af ansøgerens  

 indkomst- og formueforhold.
 For indskud i en anvist lejebolig gælder, at dette  

 skal afgøres i medfør af servicelovens § 84, og ikke i  

 medfør af servicelovens § 102, stk. 2. Et indskud i en lejebolig  

 er ikke en anskaffelsesudgift, men derimod en sikkerhed for lejerens  

 forpligtelser ved fraflytning af lejemålet.
Respirationsinsufficiens Når der er tale om mennesker med  

 respirationsinsufficiens, som på grund af særligt apparatur har  

 behov for overvågning, ydes denne som ventilatørbistand, betalt  

 af sygehusvæsenet, mens kommunen afholder udgiften til anden form for  

 hjælp og pleje m.v. efter lov om social service.
Kommunens hjælp  

 til pleje og overvågning ydes sædvanligvis efter servicelovens  

 §§ 71-72 (§ 76), hjemmesygepleje samt som hjælpeordning efter  

 servicelovens § 77.
 Det tidligere Sundhedsministerium nu Indenrigs- og  

 Sundhedsministeriet har   efter aftale med Socialministeriet   i skrivelse af  

 14. januar 1993 præciseret, at i de tilfælde hvor  

 hjælpetimerne overlapper hinanden, således at der er behov for  

 begge former for hjælp samtidigt, og hjælpen kan ydes af  

 én person, deles udgiften til disse overlappende timer, således  

 at sygehusvæsenet og den pågældende kommune afholder hver  

 50% af udgiften, jf. bilag 5 i Socialministeriets vejledning om Sociale  

 tilbud til voksne med handicap af 10. marts 1998.
 Denne skrivelse er suppleret med en skrivelse af 14. juni  

 1996 fra Socialministeriet   udsendt efter aftale med det tidligere  

 Sundhedsministerium, jf. bilag 4 i Socialministeriets vejledning om Sociale  

 tilbud til voksne med handicap af 10. marts 1998.
Udgifter til aflønning af personale, der er  

 påkrævet ved plejen, herunder respiratorhjælp, af en beboer  

 på et plejehjem, skal afholdes af plejehjemmet/kommunen.
Det er i denne  

 sammenhæng afgørende, at ophold på plejehjem ikke opfattes  

 som ophold i eget hjem.
Det er alene ophold på et traditionelt  

 plejehjem omfattet af servicelovens § 140, der ikke opfattes som ophold  

 i eget hjem.
Beboere i almene ældre- eller plejeboliger, som er  

 opført eller omdannet efter reglerne i lov om almene boliger samt  

 støttede private andelsboliger m.v. (almenboligloven), opholder sig i  

 eget hjem, hvorfor udgifterne til respiratorhjælp i disse  

 tilfælde skal afholdes af sygehusvæsenet.
Se ovenfor om bilag 4  

 og 5.
Genvurdering   regulering og opfølgning Det er forudsat, at modtageren årligt holder et  

 møde med sagsbehandler/forvaltning/afdeling om det kommende års  

 forventede udgifter, hvorefter det fastsættes, om der er grundlag for  

 basisydelse/merudgiftsydelse.
Den kontante del af ydelsen udbetales i  

 månedlige rater.
Selvom udgangspunktet er, at merudgiftsydelsen  

 udbetales til den berettigede som et kontantbeløb, kan det konkret  

 aftales med kommunen, at fx taxakørsel, håndværksudgifter,  

 udgifter i forbindelse med tilmelding til et kursus, medicinudgifter og  

 udgifter til plejeartikler kan afregnes direkte af kommunen.
Beløbet,  

 som afregnes direkte af kommunen, modregnes i det månedlige  

 basisbeløb/merudgiftsydelse.
Der skal ske en opfølgning på, om den  

 udmålte ydelse dækker de konkrete behov.
Det er derfor vigtigt,  

 at kommunen med jævne mellemrum   som hovedregel mindst en gang  

 årligt   afholder et møde med den pågældende, hvor  

 den pågældendes situation og behov drøftes.
Det kan være svært i starten af et  

 forløb at få alle de merudgifter med, som har tilknytning til  

 den pågældendes varigt nedsatte funktionsevne.
Det bør  

 derfor overvejes at lave en opsamling efter en kortere periode fx efter 2-3  

 måneder, første gang ydelsen udmåles.
Modtageren af ydelsen bør ved opfølgningen  

 kunne sandsynliggøre de væsentligste udgifter, som han/hun har  

 haft, siden ydelsen blev fastsat.
Det vil gøre det nemmere at få  

 fastsat en rimelig merudgiftsydelse, specielt når den  

 pågældende får ydelsen for første gang.
Hvis der akut indtræffer væsentlige  

 ændringer i den pågældendes situation og behov,  

 forudsættes ydelsen også reguleret for et kortere tidsrum, bl.a.  

 for at kunne dække større enkeltudgifter på det tidspunkt,  

 hvor merudgiften opstår.
Udgifter, der er en følge af  

 almindelige prisstigninger, anses ikke for at være en væsentlig  

 ændring i den pågældendes situation.
Derimod vil udgifter,  

 der pludseligt er opstået som følge af den  

 pågældendes nedsatte funktionsevne, kunne bevirke, at ydelsens  

 størrelse tages op til fornyet overvejelse.
Dette kan ske ved et  

 møde, via telefon, mail e.lign.
Hvis der opstår behov for dækning af en  

 enkeltstående merudgift, kan dette ske ved en enkeltstående  

 udbetaling uden regulering af det månedlige beløb.
Dette  

 forudsætter, at den pågældende allerede er berettiget til  

 merudgiftsydelse efter servicelovens § 84. Kommunen skal i den  

 forbindelse være opmærksom på, at den bedst mulige  

 løsning findes.
Dette følger af almindelige forvaltningsretlige  

 principper, hvorefter en myndighed har pligt til at være  

 opmærksom på, at borgerne får de rettigheder, som de har  

 krav på.
Ved uventede og høje udgifter, som forventes at  

 være blivende, skal aftalen revideres snarest.
Det samme gælder i  

 de tilfælde, hvor udgifterne viser sig at være lavere end  

 oprindelig antaget.  Den årlige opfølgning vil herefter skulle  

 fastsættes senest et år efter det tidspunkt, hvor aftalen blev  

 indgået eller revideret.
 Eksempel:
Per holder et møde med sin sagsbehandler den 1.  

 marts 2003. Det vurderes, at Pers sandsynliggjorte merudgifter er på  

 636 kr. pr. måned svarende til 7.632 kr. årligt.
Det oplyses, at  

 Per vil få basisbeløbet på 1.500 kr. pr. måned, og  

 at ydelsen vil komme til udbetaling første gang den 1. april 2003  

 gældende for 1. april og frem.
Den 6. maj 2003 konstateres det, at Per, som følge  

 af sin funktionsevnenedsættelse, har fået uventede merudgifter,  

 der ligger langt over det oprindeligt tilkendte basisbeløb på  

 1.500 kr.
Per kan nu sandsynliggøre, at hans merudgifter som  

 følge af funktionsnedsættelsen er øget med godt 1.300 kr.  

 pr. måned.
Per har således nu sandsynliggjorte merudgifter  

 på 1.936 kr. (636 kr. + 1.300 kr.) pr. måned.
Sagsbehandleren indkalder til møde medio maj 2003.  

 Det vurderes, at Pers sandsynliggjorte merudgifter nu er på 1.936 kr.  

 pr. måned svarende til 23.232 kr. årligt.
Det oplyses, at Per nu,  

 i stedet for det oprindelige basisbeløb på 1.500 kr., vil  

 få 2.000 kr. pr. måned, idet Pers sandsynliggjorte merudgifter  

 overstiger 1.750 kr. pr. måned, hvilket udløser 500 kr. ekstra  

 om måneden.
 Det aftales herefter mellem sagsbehandleren og Per, at det  

 næstkommende møde vil blive medio maj 2004.
 I eksemplet ovenfor aftales det næstkommende  

 møde et år efter det tidspunkt, hvor den oprindelige  

 udmåling blev revideret, og altså ikke året efter det  

 tidspunkt hvor den første udmåling fandt sted.
 Havde der derimod været tale om et akut indtruffet  

 behov, som ikke er varig, ville det næstkommende møde være  

 året efter den første udmåling.
Ved den årlige opfølgning vurderes det, om  

 den pågældende stadig opfylder betingelserne for tilskud efter  

 servicelovens § 84. Dernæst vurderes det, om den  

 pågældende stadig har skønnede merudgifter, der som  

 minimum overstiger 6.000 kr. årligt.
Og endelig skal det vurderes, om  

 der er grundlag for at øge basisbeløbet, som følge af  

 flere sandsynliggjorte merudgifter.
Ophør 65 år og ret til folkepension Merudgiftsydelsen efter servicelovens § 84  

 ophører, når den berettigede fylder 65 år og opnår  

 ret til folkepension.
 Merudgiftsydelsen er forudbetalt og vil derfor bortfalde  

 ved udgangen af den måned, hvor den pågældende fylder 65  

 år.
 Hvis den pågældende fylder 65 år  

 på selve dagen for udbetalingen, vil den pågældende have et  

 krav på at få merudgiftsydelsen udbetalt for denne  

  måned.
Personer, der er født før den 1. juli 1939,  

 vil først overgå til folkepension som 67-årige.
For denne  

 persongruppe ophører merudgiftsydelsen derfor først, når  

 den berettigede fylder 67 år og opnår ret til folkepension.
I forbindelse med overgang til folkepension, skal der  

 foretages en grundig vejledning af den pågældende, hvor  

 hans/hendes situation samlet tages op til vurdering, både med hensyn  

 til pågældendes fremtidige økonomiske situation og behovet  

 for praktisk og personlig hjælp, hjælpemidler m.v.
Samtidig vil  

 det være relevant at vurdere, om den pågældende vil  

 være berettiget til personligt tillæg efter pensionslovens  

 bestemmelser.
Dødsfald Ved dødsfald gælder samme regler om  

 ophør som ovenfor skitseret for personer, der fylder 65 år.
Betingelser ikke opfyldt Hvis det ved den årlige opfølgning vurderes,  

 at den pågældende ikke længere opfylder betingelserne for  

 tilskud efter servicelovens § 84, vil tilskuddet bortfalde fra det  

 øjeblik, hvor dette konstateres.
Merudgiftsydelsen vil således  

 ikke komme til udbetaling måneden efter det årlige  

 opfølgningsmøde, men bortfalder ved udgangen af den  

 måned, hvor dette konstateres.
Merudgifter lavere end oprindeligt antaget Hvis det vurderes, at merudgifterne er lavere end  

 oprindeligt antaget, og de samlede merudgifter ikke mindst udgør 6.000  

 kr. årligt, bortfalder tilskuddet fra det øjeblik, hvor dette  

 konstateres.
Merudgiftsydelsen vil således ikke komme til udbetaling  

 måneden efter, hvor dette konstateres, men ophører ved udgangen  

 af den måned, hvor det konstateres.
 Det samme gælder, hvis det viser sig, at de  

 sandsynliggjorte merudgifter er lavere end det beløb, som har  

 udløst merudgiftsydelsen.
Invaliditetsydelse Personer, som modtager invaliditetsydelse, og som  

 efterfølgende overgår til at modtage førtidspension efter  

 de indtil 1. januar 2003 gældende regler om førtidspension, vil  

 fra det tidspunkt ikke være omfattet af personkredsen i servicelovens  

 § 84, medmindre de samtidig har en hjælpeordning efter  

 servicelovens § 77.
 Tilskuddet efter servicelovens § 84 vil i de  

 tilfælde, hvor en person, som hidtil har modtaget invaliditetsydelse,  

 overgår til førtidspension, ophøre med virkning fra den  

 måned, hvor førtidspensionen kommer til udbetaling.
Særligt om rådgivningsindsatsen for ydelser  

 efter servicelovens  § 84 Hvis den pågældende ikke kan  

 sandsynliggøre merudgifter af en størrelsesorden, der som  

 minimum er lig med bagatelgrænsen på 6.000 kr. årligt,  

 bør kommunen være opmærksom på den  

 pågældendes behov for rådgivning og vejledning og anden  

 form for støtte efter andre af servicelovens bestemmelser om  

 handicapkompensation, jf. blandt andet de øvrige kapitler i  

 Socialministeriets vejledning om sociale tilbud til voksne med handicap.
Muligheden for hjælp efter bestemmelserne om  

 hjælpemidler, biler eller boligindretning bør også  

 overvejes, jf.
Socialministeriets vejledning om hjælpemidler, biler,  

 boligindretning m.v.
 Endelig bør kommunen være opmærksom  

 på personer, der efter en økonomisk trangsvurdering ikke har  

 midler til at afholde udgifter, der enten ikke efter en konkret individuel  

 vurdering er omfattet af personkredsen i servicelovens § 84 eller hvis  

 merudgifter som minimum ikke er lig med bagatelgrænsen på 6.000  

 kr. årligt.
 Kommunen bør i disse tilfælde være  

 opmærksom på reglerne i lov om aktiv socialpolitik §§ 81 og  

 82, der vedrører hjælp til rimeligt begrundede enkeltudgifter og  

 hjælp til sygebehandling, medicin o.lign.
Personer, der modtager førtidspension, tilkendt efter de indtil  

 1. januar 2003 gældende regler For personer, der modtager førtidspension, tilkendt  

 efter de indtil 1. januar 2003 gældende regler, men som samtidig har  

 fået bevilliget en hjælpeordning efter servicelovens § 77,  

 og derfor omfattet af servicelovens § 84, gælder, at kommunen  

 også, udover de ovenfor nævnte bestemmelser, bør  

 være opmærksom på muligheden for, at den  

 pågældende vil være berettiget til personlige tillæg  

 efter §17 i pensionsloven (gældende pensionslov fra før 1.  

 januar 2003).
Overgang fra ung til voksen En særlig problemstilling er overgangen fra barn til  

 voksen.
Har en forælder med et handicappet barn modtaget  

 merudgiftsydelse efter servicelovens § 28 og eventuelt tabt  

 arbejdsfortjeneste efter servicelovens § 29, bortfalder disse ydelser,  

 når den unge fylder 18 år.
Der er derfor en særlig  

 vejledningsforpligtelse i denne situation, både hvad angår den  

 unges fremtidige forsørgelsesgrundlag, uddannelses- og  

 beskæftigelsesmuligheder, behov for støtte m.v., ligesom  

 forældrene i god tid skal orienteres om de ændringer, der vil ske  

 i den måde støtten til den unge udmåles på.
Overgang til folkepension I forbindelse med overgang til folkepension skal kommunen  

 også foretage en grundig vejledning af den pågældende, hvor  

 hans/hendes situation samlet tages op til vurdering, både med hensyn  

 til pågældendes fremtidige økonomiske situation og behovet  

 for praktisk og personlig hjælp, hjælpemidler m.v.
Samtidig vil  

 det være relevant at vurdere, om pågældende vil være  

 berettiget til personlige tillæg efter pensionslovens bestemmelser.
 Denne vurdering bør foretages i god tid, inden  

 ansøgeren overgår til folkepension.
Ansøgerens inddragelse i sagen og dennes  

 oplysningspligt Det er et led i retssikkerheden, at ansøgninger  

 behandles så hurtigt, grundigt og smidigt som muligt, jf.  

 retssikkerhedslovens § 3. Det ligger samtidig som en forudsætning  

 i retssikkerhedslovens § 4, at den ansøger, det drejer sig om,  

 selvstændigt skal kunne følge med i sagsbehandlingen og have  

 så stor indflydelse på forløbet som muligt.
Der er herudover i retssikkerhedslovens § 11 en  

 direkte pligt for kommunen til at oplyse ansøgeren om ansøgers pligt til at medvirke om muligheden, for at kommunen indhenter oplysninger efter  

 retssikkerhedslovens § 12, og om konsekvenserne, hvis ansøgeren ikke vil medvirke eller give  

 samtykke til at indhente oplysninger efter retssikkerhedslovens § 12,  

 stk. 3.
 Henvisning til retssikkerhedslovens § 12  

 indebærer, at kommunen kan indhente oplysninger fra andre myndigheder  

 og fra private, herunder blandt andet fra ansøgerens arbejdsgiver,  

 fagforening eller den pågældendes tillidsmand m.v., og at  

 kommunen/myndighederne har ret til i elektronisk form at samkøre  

 registre med henblik på kontrol.
Endvidere bør kommunen være opmærksom  

 på, om der mellem ansøgeren og dennes sagsbehandler er skabt en  

 tillidsfuld dialog.
Er dette ikke tilfældet, bør kommunen efter  

 ansøgerens ønske, og hvis ønsket er velbegrundet,  

 sørge for at være imødekommende overfor en anmodning om  

 at få en anden sagsbehandler.
Endelig har en ansøger, der ønsker det, ret  

 til, at en anden person medvirker som støtte for den  

 pågældende, når kommunen behandler pågældendes  

 ansøgning om dækning af nødvendige merudgifter ved den  

 daglige livsførelse.
Det er ansøgeren, der vælger, hvem  

 han eller hun ønsker som bisidder.
Ansøgeren bør af  

 kommunen gøres opmærksom på denne mulighed.
Tilsidesættelse af ansøgerens  

 oplysningspligt og tilbagebetaling Hvis ansøgeren har givet urigtige eller vildledende  

 oplysninger eller har undladt at oplyse om, at den pågældendes  

 forudsætninger for at modtage merudgiftsydelse er ændrede eller  

 bortfaldet, og pågældende derfor uberettiget har modtaget  

 dækning af nødvendige merudgifter efter servicelovens § 84,  

 skal den/de modtagne merudgiftsydelser betales tilbage.
 Det er kommunen, der træffer afgørelse om  

 tilbagebetaling, når en person mod bedre vidende har undladt at give  

 oplysninger som krævet i lov om retssikkerhed og administration  

 på det sociale område, eller når en person mod bedre  

 vidende uberettiget har modtaget hjælp efter servicelovens § 84,  

 jf. servicelovens § 119.
 Der henvises samtidig til retssikkerhedslovens § 11  

 og til Socialministeriets vejledning om lov om retssikkerhed og  

 administration på det sociale område af 7. juni 2000.
Særligt om opholdskommune, refusion og  

 finansiering Den sociale lovgivnings almindelige bestemmelser om  

 opholdskommune og refusion er omtalt i Socialministeriets  

 bekendtgørelse om lov om retssikkerhed og administration på det  

 sociale område §§ 9 og 9a med tilhørende vejledning af 7.  

 juni 2000.
Udgifterne til hjælp efter servicelovens § 84  

 finansieres efter servicelovens § 131, stk. 1, nr. 4. Staten refunderer,  

 jf. § 131, stk. 1, nr. 4, 50 pct. af kommunernes tilskud til  

 dækning af merudgifter i medfør af servicelovens § 84.« Socialministeriet, den 23. oktober  

 2002 Henriette Kjær /Vibeke Køie Bilag 1 Bekendtgørelse af oktober 2002 om nødvendige  

 merudgifter ved den daglige livsførelse efter servicelovens  

 § 84 (Bekendtgørelsen udelades her, da den findes i Lovtidende) 1)   Vejledningen  

 vedrører de nye regler for dækning af nødvendige  

 merudgifter ved den daglige livsførelse i servicelovens § 84, der  

 træder i kraft den 1. januar 2003.  

 Med virkning fra den 1. januar 2003 har Folketinget ved lov nr. 285 af 25.  

 april 2001 om ændring af lov om social pension og andre love  

 (Førtidspensionsreformen) vedtaget en ny bestemmelse i servicelovens  

 § 84 om nødvendige merudgifter ved den daglige  

 livsførelse.  

 Lov nr. 285 af 25. april 2001 samt bekendtgørelse om nødvendige  

 merudgifter ved den daglige livsførelse efter servicelovens § 84  

 af oktober 2002 ligger til grund for denne udgave af kapitel 10 i  

 Socialministeriets vejledning om Sociale tilbud til voksne med handicap.
