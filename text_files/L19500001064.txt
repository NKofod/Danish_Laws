 Den 2. december 1949 er der i Wien undertegnede luftfartsoverenskomst  

 mellem den danske regering og den østriske forbundsregering:
LUFTFARTSOVERENSKOMST mellem den danske regering og den østriske forbundsregering.
 Den danske og den østriske regering, der nærer ønske om at fremme den  

 civile luftbefordring mellem Danmark og Østrig, afslutter herved følgende  

 overenskomst vedrørende de planmæssige luftruter mellem deres respektive  

 territorier, som skal være undergivet nedenstående bestemmelser:
Artikel I Hver af de kontraherende parter tilstår den anden kontraherende part de i  

 tillægget til nærværende overenskomst angivne rettigheder med henblik på  

 oprettelsen af de deri omhandlede luftruter (i det følgende betegnet som de  

 »aftalte ruter«). De aftalte ruter kan åbnes straks eller på et  

 senere tidspunkt efter bestemmelse af den kontraherende part, hvem  

 rettighederne er tilstået.
Artikel II Artikel III For at forebygge diskriminerende forholdsregler og for at sikre en lige  

 behandling er der enighed om følgende:
Artikel IV Luftdygtighedsbeviser, duelighedsbeviser og certifikater, der er udstedt  

 eller gjort gyldige af den ene kontraherende part, skal, for så vidt angår  

 driften af de i tillægget angivne strækninger og ruter anerkendes som gyldige  

 af den anden kontraherende part.
Hver af de kontraherende parter forbeholder  

 sig dog ret til, for så vidt angår flyvning over dens eget territorium, nægte  

 at anerkende duelighedsbeviser og certifikater, som er udstedt for dens egne  

 statsborgere af den anden stat.
Artikel V Artikel VI Hver af de kontraherende parter forbeholder sig ret til at nægte eller at  

 frakende et af den anden kontraherende part udpeget luftfartselskab udøvelsen  

 af de i tillæget til nærværende overenskomst angivne rettigheder i ethvert  

 tilfælde, hvor det ikke findes godtgjort, at en væsentlig del af  

 ejendomsretten til og den effektive kontrol med luftfartselskabet beror hos  

 den kontraherende part, som har udpeget det, eller dennes statsborgere, eller  

 såfremt et sådant luftfartselskab undlader at efterkomme lovene, således som  

 anført i nærværende overenskomsts artikel V, eller at opfylde sine  

 forpligtelser i henhold til nærværende overenskomst.
Artikel VII Nærværende overenskomst og alle aftaler i forbindelse hermed skal  

 registreres i den i henhold til konventionen om international civil luftfart  

 oprettede Organisation for international civil luftfart.
Artikel VIII Såfremt en af de kontraherende parter anser det for ønskeligt at ændre en  

 eller flere bestemmelser i tillægget til nærværende overenskomst, kan en  

 sådan foretages ved direkte aftale mellem de kontraherende parters kompetente  

 luftfartsmyndigheder.
Artikel IX Enhver tvist mellem de kontraherende parter angående fortolkningen eller  

 anvendelsen af nærværende overenskomst eller dens tillæg skal henvises til  

 afgørelse ved rådet i Organisationen for international civil luftfart,  

 medmindre de kontraherende parter bliver enige om at afgøre tvisten ved at  

 indbringe den for en efter aftale mellem de kontraherende parter oprettet  

 voldgiftsdomstol eller for en anden person eller organisation.
De  

 kontraherende parter forpligter sig til at efterkomme den afsagte kendelse.
Artikel X Nærværende overenskomst bringes til ophør tolv måneder efter datoen for  

 den ene kontraherende parts modtagelse af den anden kontraherende parts  

 opsigelse, medmindre denne efter aftale tilbagekaldes inden nævnte periodes  

 udløb.
En sådan opsigelse skal samtidig meddeles rådet i Organisationen for  

 international civil luftfart.
Såfremt modtagelsen ikke anerkendes, betragtes  

 opsigelsen som modtaget fjorten dage efter dens modtagelse af rådet i  

 Organisationen for international civil luftfart.
Artikel XI Nærværende overenskomsts ikrafttræden vil blive bestemt ved noteveksling.
 Til bekæmpelse heraf har undertegnede befuldmægtigede, som er behørigt  

 bemyndigede af deres respektive regeringer, underskrevet nærværende  

 overenskomst og forsynet den med deres segl.
 Udfærdiget på engelsk i to eksemplarer i  

 Wien, den 2. december 1949.
For den kongelige danske regering For den østriske forbundsregering (sign.) Gruber.
TILLÆG til luftfartsoverenskomsten mellem den danske regering og den østriske  

 forbundsregering.
 De kontraherende parter er enige om:
A. at de to kontraherende parters udpegede luftfartselskaber, som beflyver  

 de i nærværende tillæg angivne ruter, skal have rimelig og lige adgang til at  

 drive de nævnte ruter; B. at den af begge landes udpegede luftfartselskaber indsatte  

 transportkapacitet skal stå i nøje forhold til trafikbehovet; C. at de af de kontraherende parter udpegede luftfartselskaber ved driften  

 af fælles strækninger på de i nærværende tillæg angivne hovedruter skal tage  

 hensyn til hinandens gensidige interesser, således at deres respektive trafik  

 ikke påvirkes på ubehørig måde; D. at hovedformålet med de af et udpeget luftfartselskab i henhold til  

 nærværende overenskomst og dens tillæg oprettede ruter skal være at yde en  

 kapacitet svarende til trafikbehovet mellem det land, hvor luftfartselskabet  

 er hjemmehørende, og det land, som er trafikkens endelige bestemmelsessted; E. at retten til på en eller flere af de i nærværende tillæg angivne  

 pladser på den anden kontraherende parts territorium at optage og afsætte  

 international trafik, bestemt for eller kommende fra tredielande, skal udøves  

 i overensstemmelse med de af begge regeringer anerkendte almindelige  

 principper for en planmæssig udvikling af luftfartsdrift og skal være  

 undergivet det almindelige princip, at kapaciteten skal fastsættes i forhold  

 til:
1. trafikbehovet mellem hjemlandet og  

 bestemmelseslandene, 2. behovet for drift af gennemgående luftruter, og 3. trafikbehovet i det område, der beflyves af det  

 udpegede luftfartselskab, under hensyntagen til lokale og regionale ruter; F. at hver af de kontraherende parters kompetente luftfartsmyndigheder fra  

 tid til anden eller på begæring af en af parterne vil rådføre sig med  

 hinanden for at undersøge, i hvilket omfang de i nærværende afsnits stk.
A-E  

 inclusive anførte principper overholdes af de kontraherende parters udpegede  

 luftfartselskaber.
Såfremt de nævnte myndigheder finder det nødvendigt, at  

 der træffes yderligere foranstaltninger til at sikre disse princippers  

 praktiske gennemførelse, vil hver af de kontraherende parters udøvende  

 myndigheder indenfor den dem givne kompetence bestræbe sig mest muligt for at  

 iværksætte sådanne foranstaltninger.
 1. Der tilstås de af den danske regering udpegede  

 luftfartsselskaber ret til overflyvning og tekniske mellemlandinger såvel som  

 ret til i international trafik at optage og afsætte passagerer, ladning og  

 post på de for international lufttrafik bestemte pladser på østrigsk  

 territorium på følgende ruter i begge retninger:
 Pladser i Danmark, via mellemliggende pladser, om ønskes, til pladser i  

 Østrig og pladser derudover, om ønskes.
 2. Der tilstås de af den østriske regering udpegede  

 luftfartselskaber ret til overflyvning og tekniske mellemlandinger såvel som  

 ret til i international trafik at optage og afsætte passagerer, ladning og  

 post på de for international lufttrafik bestemte pladser på dansk territorium  

 på følgende ruter i begge regninger:
 Pladser i Østrig, via mellemliggende pladser, om ønskes, til pladser i  

 Danmark og pladser derudover, om ønskes.
 Overenskomsten er trådt i kraft den 15. januar 1950 ved en under samme  

 dato i medfør af overenskomstens artikel XI stedfunden noteveksling mellem  

 den danske gesandt i Wien og den østriske udenrigsminister.
 Hvilket herved bringes til almindelig kundskab.
 Udenrigsministeriet, den 31. januar  

 1950.
 F.M.
 Dahl.
