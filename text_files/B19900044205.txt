 I medfør af § 5, § 5a og § 22, stk. 2, i lov om radio- og  

 fjernsynsvirksomhed, jf. lovbekendtgørelse nr. 339 af 22. maj 1990,  

 fastsættes:
Gyldighedsområde § 1.  Bekendtgørelsen gælder for fællesantenneanlæg og  

 andre kabelanlæg (herunder forbindelser til og mellem sådanne anlæg), som  

 benyttes til fordeling af lyd- og billedprogrammer til lokaler, der anvendes  

 til privat beboelse.
Disse anlæg benævnes herefter programfordelingsanlæg.  

 P&T's og telefonselskabernes anlæg for fremføring af programmer til og  

 med hovedfordelingspunkter i de enkelte kommuner omfattes ikke af  

 bestemmelserne.
De koncessionerede telefonselskaber Kjøbenhavns Telefon  

 Aktieselskab, Jydsk Telefon, Fyns Telefon og Tele Sønderjylland A/S betegnes  

 i det følgende de regionale televirksomheder.
 Stk. 2.  Ved programfordelingsanlæg, der ved hjælp af  

 kabel tilsluttes et af den stedlige regionale televirksomhed etableret  

 hovedfordelingspunkt, omfattes såvel anlægget som tilslutningskablet af de  

 tekniske bestemmelser, jf. § 8.
 Stk. 3.  Forbindes to eller flere programfordelingsanlæg  

 ved hjælp af kabel, gælder de tekniske bestemmelser for de således  

 sammenkoblede anlæg, inklusive eventuelt tilslutningskabel fra et  

 hovedfordelingspunkt i det offentlige telenet.
Stk. 4.  For udstedelse af tilladelser m.v. opkræves  

 gebyr.
For programfordelingsanlæg, som ikke er omfattet af bekendtgørelsens  

 regler om oprettelses- og brugstilladelse (f.eks. hoteller, hospitaler m.m.  

 og de i § 15 nævnte anlæg, der ikke omfatter mere end 25 privatbeboelser) vil  

 Teleinspektionen efter anmodning og mod gebyr kunne udstede brugstilladelse  

 efter kontrol, jf. § 9, stk. 2.
Oprettelsestilladelse § 2.  Programfordelingsanlæg må kun oprettes efter  

 forud indhentet oprettelsestilladelse hos Teleinspektionen.
 Stk. 2.  Oprettelsestilladelse til  

 programfordelingsanlæg kan alene gives til ejeren af eller lejerne i  

 ejendomme, der omfattes af sådanne anlæg, samt til kommunale myndigheder og  

 de regionale televirksomheder.
 Stk. 3.  En oprettelsestilladelse til et  

 programfordelingsanlæg kan betinges af, at anlæggets udformning er  

 hensigtsmæssig i forhold til en godkendt signalfordelingsplan for det  

 pågældende geografiske område eller en igangværende planlægning, hvorom der  

 er enighed mellem den regionale televirksomhed og kommunen, jf. lovens § 5 a,  

 stk. 2. Dette indebærer tillige, at en oprettelsestilladelse, der omfatter  

 etablering af tilslutningskabel fra et af den stedlige regionale  

 televirksomhed oprettet hovedfordelingspunkt til et programfordelingsanlæg -  

 herunder de i § 13, stk. 3, omhandlede tilfælde - kan gøres betinget af, at  

 der gives andre programfordelingsanlæg i det pågældende geografiske område,  

 som i henhold til en godkendt signalfordelingsplan skal forsynes gennem  

 tilslutningskablet, adgang til at tilslutte sig det pågældende kabel på  

 rimelige betingelser.
 Stk. 4.  En oprettelsestilladelse til et  

 programfordelingsanlæg indebærer ikke nogen eneret til oprettelse af  

 programfordelingsanlæg i det pågældende geografiske område.
 Stk. 5.  Kun under særlige lokale forhold, f.eks. hvor  

 et programfordelingsanlæg i en samlet bebyggelse gennemskæres af en  

 kommunegrænse, gives der oprettelsestilladelse til programfordelingsanlæg,  

 som overskrider en kommunes grænse.
§ 3.  Ansøgning om oprettelsestilladelse indgives til Teleinspektionen Islands Brygge 81 2300 København S.
på en særlig blanket.
For anlæg, der etableres af andre end kommunale  

 myndigheder eller regionale televirksomheder, og som omfatter flere ejendomme  

 med forskellige ejere, skal ansøgningen være underskrevet af samtlige ejere.  

 Såfremt der foreligger en ejersammenslutning, der er ansvarlig for  

 programfordelingsanlæggets oprettelse og benyttelse, skal ansøgningen være  

 underskrevet af den eller dem, der kan forpligte sammenslutningen, eller af  

 en fælles administrator af ejendommene.
Kopi af sammenslutningens vedtægter,  

 medlemsliste og beslutningen om anlæggets etablering skal vedlægges  

 ansøgningen.
Stk. 2.  Lejere, der ønsker at etablere et  

 programfordelingsanlæg, skal være sammensluttet i et antennelav, en  

 antenneforening eller lignende.
Kopi af sammenslutningens vedtægter,  

 medlemsliste og beslutningen om anlæggets etablering skal vedlægges  

 ansøgningen, som skal være underskrevet af den eller dem, der kan forpligte  

 sammenslutningen.
Ansøgningen skal være ledsaget af dokumentation for, at  

 ejeren eller ejerne af de omfattede ejendomme er indforstået med anlæggets  

 etablering.
 Stk. 3.  For at kunne foretage den i henhold til § 2,  

 stk. 3, forudsatte vurdering, kan Teleinspektionen forlange indsendt  

 oplysninger om anlæggets udformning.
 § 4.  I henhold til lov om radio- og  

 fjernsynsvirksomhed, § 5, stk. 3, kan tilladelse til oprettelse og drift af  

 programfordelingsanlæg og forbindelser til og mellem programfordelingsanlæg  

 betinges af, at vedkommende regionale televirksomhed mod betaling senere kan  

 erhverve de dele af de pågældende anlæg, som er nødvendige af hensyn til  

 udbygning af det offentlige telenet, (frikøb). Vilkårene for en eventuel  

 overtagelse, der ikke kan omfatte programfordelingsanlægget som helhed,  

 knyttes til såvel oprettelsestilladelsen som brugstilladelsen, jf. § 9, stk.  

 2.
 Stk. 2.  Forinden der udstedes oprettelsestilladelse til  

 et programfordelingsanlæg, indhenter Teleinspektionen en udtalelse fra den  

 stedlige regionale televirksomhed med sigte på eventuelle ønsker i henhold  

 til stk. 1. I de tilfælde, hvor televirksomheden ikke kan tage endelig  

 stilling på grundlag af oplysningerne om anlæggets udformning, kan  

 oprettelsestilladelsen påføres et generelt vilkår om eventuelt frikøb.
Stk. 3.  Forinden der udstedes oprettelsestilladelse til  

 et programfordelingsanlæg, indhenter Teleinspektionen en udtalelse fra  

 kommunen.
Blandt andet med baggrund i udtalelsen fra kommunen foretages en  

 vurdering af, om der ved eventuel tilslutning til det offentlige telenet sker  

 en hensigtmæssig udnyttelse af tilslutningsmulighederne, som er indeholdt i  

 signalfordelingsplanlægningen for den pågældende kommune, jf. § 2, stk. 3.
 Stk. 4.  Med henblik på at fremme ansøgningsbehandlingen  

 mest mulig vil der i hvert enkelt tilfælde blive fastsat en svarfrist for den  

 regionale televirksomheds og for kommunens besvarelse.
 § 5.  Oprettelsestilladelsen fritager ikke for at  

 indhente gravetilladelse, byggetilladelse m.v. hos andre berørte myndigheder.
 Stk. 2.  Oprettelsestilladelsen omfatter ikke forhold  

 med relation til ophavsretsspørgsmål og lignende.
 § 6.  Installatøren må først påbegynde installationen  

 af et programfordelingsanlæg, når det over for ham er dokumenteret, at der  

 foreligger oprettelsestilladelse for anlægget.
 Stk. 2.  Senest 8 dage før påbegyndelsen af nedlægning  

 af kabler i vej eller fortov skal installatøren give anmeldelse herom til den  

 regionale televirksomhed med nøje angivelse af planlagt kabelføring.
 § 7.  En oprettelsestilladelse mister sin gyldighed,  

 såfremt installationsarbejdet ikke i væsentligt omfang er påbegyndt senest 12  

 måneder efter oprettelsestilladelsens udstedelsesdato.
Tekniske bestemmelser, brugstilladelse og  

 ejerforhold § 8.  Reglerne om den tekniske udførelse af  

 programfordelingsanlæg fastsættes af Generaldirektoratet for Post- og  

 Telegrafvæsenet i »Tekniske bestemmelser for fællesantenneanlæg  

 m.v.«, herefter benævnt tekniske bestemmelser.
§ 9.  Installatøren af et programfordelingsanlæg er  

 ansvarlig for, at de tekniske bestemmelser overholdes, herunder at der kun  

 anvendes materiel, der er typegodkendt eller typeregistreret af  

 Teleinspektionen til den specifikke sammenstilling.
Typegodkendelsen eller  

 typeregisteringen skal foreligge inden installationen påbegyndes.  

 Installatøren skal sørge for, at der inden 6 måneder efter, at anlægget er  

 sat i drift, indsendes en målerapport til Teleinspektionen i overensstemmelse  

 med de tekniske bestemmelser.
Anlægget anses for at være i drift, når  

 anlægget er til rådighed for en eller flere af de tilsluttede.
Stk. 2.  På grundlag af den indsendte målerapport  

 udsteder Teleinspektionen - eventuelt efter foretagne stikprøver - en  

 brugstilladelse til indehaveren af oprettelsestilladelsen, såfremt de  

 tekniske bestemmelser anses for opfyldt.
Eventuelle vilkår for den regionale  

 televirksomheds senere overtagelse af dele af anlægget, som i henhold til §  

 4, stk. 1, var knyttet til vedkommende oprettelsestilladelse, medtages i  

 brugstilladelsen.
I de tilfælde, hvor der i forbindelse med  

 oprettelsestilladelsen er anført et generelt vilkår om frikøb i henhold til §  

 4, stk. 2, indhenter Teleinspektionen en fornyet udtalelse fra  

 televirksomheden.
På grundlag heraf kan et eventuelt frikøbsvilkår knyttes  

 til brugstilladelsen.
Med henblik på at fremme behandlingen mest muligt vil  

 der i hvert enkelt tilfælde blive fastsat en svarfrist for den regionale  

 televirksomheds besvarelse.
 Stk. 3.  Såfremt målerapporten eller anlægget ikke anses  

 at opfylde de tekniske bestemmelser, skal installatøren inden for en af  

 Teleinspektionen fastsat frist berigtige de påviste fejl eller mangler og på  

 forlangende indsende ny målerapport.
 Stk. 4.  Såfremt der ved en stikprøvekontrol konstateres  

 fejl eller mangler, kan Teleinspektionen foretage fornyet stikprøvekontrol.
 Stk. 5.  Ejeren af et programfordelingsanlæg vil mod  

 gebyr kunne få udfærdiget kopi af målerapporten for anlægget.
 § 10.  Såfremt de i § 9, stk. 1, eller § 9, stk. 3,  

 anførte frister ikke overholdes, skal anlægget, såfremt det forlanges af  

 Teleinspektionen, sættes ud af drift, indtil der foreligger en målerapport,  

 som opfylder de tekniske bestemmelser.
 § 11.  Programfordelingsanlæg kan kun ejes af ejeren  

 af eller lejerne i ejendomme, der omfattes af anlægget, samt af kommunale  

 myndigheder og de regionale televirksomheder.
 Stk. 2.  Ejerskabet omfatter anlægget som helhed, samt  

 retten til at disponere over anlæggets fulde programkapacitet.
 Stk. 3.  Teleinspektionen kan i særlige tilfælde give  

 tilladelse til, at andre end de i stk. 1 bestemte kan eje specielt udstyr,  

 der eventuelt indgår i et programfordelingsanlæg.
 Stk. 4.  Ejeren af anlægget kan ved overdragelse af  

 brugstilladelsen, jf. § 12, stk. 4, overdrage dispositionsretten over  

 anlægget, herunder retten til at disponere over anlæggets programkapacitet.
 Stk. 5.  Ejeren eller den, der har fået overdraget  

 brugstilladelsen i henhold til stk. 4, kan ikke fraskrive sig retten til at  

 disponere over anlæggets nuværende eller fremtidige programkapacitet eller  

 dele heraf.
 § 12.  Indehaveren af en brugstilladelse skal  

 vedligeholde anlægget således, at det til stadighed opfylder de tekniske  

 bestemmelser, der var gældende på tidspunktet for udstedelse af  

 brugstilladelsen.
 Stk. 2.  Giver driften af et programfordelingsanlæg  

 anledning til berettigede klager fra de tilsluttede over anlæggets funktion,  

 kan Teleinspektionen pålægge ejeren af programfordelingsanlægget inden for en  

 af Teleinspektionen fastsat frist at foranledige indsendt ny målerapport for  

 anlægget i henhold til bestemmelserne i § 9.
 Stk. 3.  Teleinspektionen skal til stadighed holdes  

 underrettet om, hvem der tegner programfordelingsanlægget.
 Stk. 4.  En brugstilladelse kan kun overdrages til  

 ejeren af eller lejerne i ejendomme, der er omfattet af anlægget, til  

 kommunale myndigheder eller til den regionale televirksomhed.
Udbygning og ændring af  

 programfordelingsanlæg § 13.  For udbygning af bestående  

 programfordelingsanlæg ud over det geografiske område, som  

 oprettelsestilladelsen omfatter, skal der forud indhentes supplerende  

 oprettelsestilladelse efter reglerne i kapitel 2.
 Stk. 2.  Såfremt et programfordelingsanlæg, hvortil der  

 er udstedt oprettelsestilladelse i henhold til nærværende bekendtgørelse,  

 ønskes udbygget med en anden udformning end den, der er godkendt i  

 forbindelse med oprettelsestilladelsen, skal der forud indhentes en ny eller  

 supplerende oprettelsestilladelse efter reglerne i kapitel 2.
 Stk. 3.  For enhver etablering af forbindelser fra et af  

 den regionale televirksomhed oprettet hovedfordelingspunkt til eksisterende  

 programfordelingsanlæg skal der hos Teleinspektionen indhentes supplerende  

 oprettelsestilladelse efter reglerne i kapitel 2.
 Stk. 4.  Ved enhver udvidelse eller ændring af et  

 programfordelingsanlæg (f.eks. ved udvidelse af kanalantallet, kanalændring  

 eller lignende) skal den, der foretager udvidelsen eller ændringen, indsende  

 ny eller supplerende målerapport i henhold til bestemmelserne i § 9.
Programfordeling § 14.  Under iagttagelse af reglerne i kapitel 7  

 påhviler det ejere af programfordelingsanlæg at træffe beslutning om, hvilke  

 lyd- og billedprogrammer, som skal fordeles i anlægget.
 Stk. 2.  Ejeren af anlægget skal være part i alle  

 aftaler, som indgås om fordeling af programmer i anlægget.
Stk. 3.  De i stk. 2 nævnte aftaler skal indeholde en  

 angivelse af navnet på de pågældende lyd- og billedprogrammer samt samtlige  

 vilkår for fordelingen af disse i anlægget, f.eks. betalingsvilkår,  

 opsigelsesvilkår (herunder følgerne af, at ejeren måtte ønske at bringe  

 aftalen til ophør) og vilkår for ændringer i programsammensætningen.
Det  

 påhviler i den forbindelse ejeren af anlæg, der ikke ejes af brugerne, at  

 sikre, at enhver aftale om programfordeling indeholder bestemmelser, som  

 muliggør, at fordelingen af det/de pågældende programmer i anlægget kan  

 bringes til ophør med et opsigelsesvarsel på maksimalt 1 år.
 Stk. 4.  Har ejeren ved overdragelse af brugstilladelsen  

 overdraget dispositionsretten til anlæggets nuværende eller fremtidige  

 programkapacitet, kan indehaveren af brugstilladelsen træde i ejerens sted,  

 jf. stk. 1-3. Ejeren kan dog ikke fraskrive sig det ansvar, som følger af  

 reglerne i kapitel 7.
 Stk. 5.  Teleinspektionen kan kræve de under stk. 2  

 nævnte aftaler forevist.
Mindre programfordelingsanlæg § 15.  For programfordelingsanlæg, der ikke omfatter  

 mere end 25 privatbeboelser, skal der ikke indhentes oprettelsestilladelse,  

 såfremt anlægget oprettes af ejerne af de pågældende beboelser.
 Stk. 2.  Installatøren af et programfordelingsanlæg,  

 omfattet af stk. 1, skal ikke indsende målerapport i henhold til § 9, men er  

 alligevel ansvarlig for, at anlægget udføres i overensstemmelse med de  

 tekniske bestemmelser, herunder at det anvendte materiel ved installationens  

 påbegyndelse er typegodkendt eller typeregistreret af Teleinspektionen til  

 den specifikke sammenstilling.
 Stk. 3.  Programfordelingsanlæg, der er omfattet af stk.  

 1, skal vedligeholdes således, at det til stadighed opfylder de tekniske  

 bestemmelser, der var gældende på etableringstidspunktet.
Programvalg og brugerindflydelse § 16.  Det påhviler ejere af programfordelingsanlæg at  

 sikre, at der i anlægget sker en fordeling af Danmarks Radios og TV 2's  

 fjernsynsprogrammer, herunder regionale fjernsynsprogrammer, der er bestemt  

 til modtagelse i det pågældende område.
 Stk. 2.  Såfremt anlæggene indeholder mere end 8  

 kanaler, skal der tillige stilles en kanal til rådighed for lokale  

 fjernsynsprogrammer, der spredes eller fordeles i det pågældende område i  

 henhold til tilladelse efter kapitel 2 a i lov om radio- og  

 fjernsynsvirksomhed.
§ 17.  Det påhviler ejere af programfordelingsanlæg,  

 som ikke ejes af brugerne selv, at inddrage samtlige brugere i beslutninger  

 om programvalg og ændringer heri ved at indhente forslag fra brugerne.
Det  

 påhviler ligeledes ejere af sådanne anlæg at efterkomme eventuelle forslag om  

 ændring af programvalg, som fremsættes på brugernes egen foranledning, jf.  

 dog § 19, stk. 1. Brugernes forslag er bindende for ejeren af det enkelte  

 programfordelingsanlæg, jf. dog § 19, stk. 2.
 § 18.  Inddragelsen af brugerne i beslutninger om  

 programvalg efter § 17, sker enten direkte eller, hvor brugerne er  

 sammensluttet i foreninger eller lignende, indirekte, eventuelt ved en  

 kombination af direkte og indirekte brugerinddragelse.
 Stk. 2.  I tilfælde, hvor brugerne er sammensluttet i en  

 forening eller et andet organ, hvis formål er at varetage brugernes  

 interesser vedrørende programfordelingsanlæggets brug, anses de for at være  

 inddraget i beslutningerne, når der er indhentet forslag fra denne forening  

 m.v.
 Stk. 3.  I de tilfælde, hvor brugerne ikke er  

 sammensluttet i en sådan forening m.v., anses de for at være blevet inddraget  

 i beslutningerne, når der er indhentet forslag fra:
 Stk. 4.  Såfremt et programfordelingsanlæg omfatter  

 flere af de i stk. 3, nr. 1-6, nævnte grupper af brugere, anses den indirekte  

 brugerindflydelse for gennemført ved indhentning af forslag til programvalg  

 fra en sammenslutning af brugergrupperne.
 Stk. 5.  Ejeren af et programfordelingsanlæg kan med  

 henblik på beslutninger om programvalg forlange, at brugerne sammensluttes i  

 en forening eller lignende, herunder at eventuelle forskellige foreninger  

 bestående af brugere af anlægget danner en fællesforening eller lignende.
 § 19.  Ejeren af et programfordelingsanlæg er kun  

 forpligtet til at efterkomme eventuelle forslag fra brugerne om ændringer i  

 programvalg een gang hvert andet år, jf. § 17.
 Stk. 2.  Ejeren er kun forpligtet til at efterkomme  

 forslag fra brugerne om programvalg, i det omfang det sikres, at de hermed  

 forbundne udgifter dækkes, jf. § 17.
 Stk. 3.  Hos Teleinspektionen kan rekvireres vejledende  

 retningslinier for afstemninger om programvalg i programfordelingsanlæg.
Tilsyn og kontrol § 20.  Ejere og brugere af programfordelingsanlæg skal  

 give Teleinspektionens tilsynsførende adgang til mod særlig legitimation at  

 kontrollere, at anlæggene opfylder de tekniske bestemmelser og vilkårene for  

 opretttelsestilladelsen og brugstilladelsen.
Forskellige bestemmelser § 21.  Ejerne af programfordelingsanlæg er pligtige  

 til på rimelige vilkår at give eventuelt interesserede adgang til at  

 tilslutte sig anlægget, for så vidt anlæggets kapacitet giver mulighed  

 herfor.
§ 22.  Et programfordelingsanlæg må ikke benyttes  

 således, at det giver anledning til forstyrrelser af teletjenster, herunder  

 radiofoni- og fjernsynsmodtagning.
Giver et programfordelingsanlæg anledning  

 til forstyrrelse, kan Teleinspektionen kræve anlægget ændret, selv om det i  

 øvrigt opfylder de tekniske bestemmelser.
 § 23.  Afgørelser, der er truffet af Teleinspektionen,  

 kan ankes til Generaldirektoratet for Post- og Telegrafvæsenet.
Gebyrer § 24.  Gebyrer for udstedelse af tilladelser m.v. i  

 henhold til bekendtgørelsen fastsættes af P&T.
Fortegnelse over de til  

 enhver tid gældende gebyrer kan fås ved henvendelse til Teleinspektionen.
Overtrædelse § 25.  Overtrædelse af bestemmelserne i § 2, stk. 1, §  

 6, § 9, stk. 1 og 3, § 10, § 11, § 12, stk. 1-3, § 13, § 14, § 15, stk. 2 og  

 3, § 16, § 17, jf. §18 og § 19, og § 20 straffes med bøde.
Stk. 2.  For overtrædelse begået af aktieselskaber,  

 anpartsselskaber, andelsselskaber eller lignende kan der efter § 22, stk. 2 i  

 lov om radio- og fjernsynsvirksomhed pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab som sådant bødeansvar.
Stk. 3.  Overtrædelse af § 12, stk. 3, og § 22 kan  

 medføre inddragelse af brugstilladelsen.
Anlægget skal i så fald sættes ud af  

 virksomhed, og Teleinspektionen kan om fornødent lade anlægget plombere.
Overgangsbestemmelser § 26.  Programfordelingsanlæg, der kun omfatter en  

 ejendom, og som er etableret før den 1. april 1972, vil kunne benyttes og  

 udvides med flere funktioner eller flere tilslutninger inden for samme  

 ejendom uden godkendelse af det bestående anlæg på betingelse af, at der ikke  

 efter de på etableringstidspunktet gældende relger har været krævet  

 måleattest.
Udvidelsen betragtes som et nyt anlæg og er underkastet reglerne  

 i denne bekendtgørelse.
De i medfør af tidligere bekendtgørelser udstedte  

 oprettelses- og brugstilladelser har forsat gyldighed efter nærværende  

 bekendtgørelses bestemmelser.
Ikrafttrædelsesbestemmelser § 27.  Bekendtgørelsen træder i kraft den 1. juli  

 1990.
 Stk. 2.  Bekendtgørelse nr. 651 af 22. september 1986  

 ophæves.
