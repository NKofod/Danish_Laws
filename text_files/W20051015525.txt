Klage  

 over, at en sygeplejerske på en neurologisk afdeling for sent gav en  

 sukkersygepatient oplysning om hans blodsukkerværdi Nævnet fandt ikke grundlag for at kritisere den  

 vagthavende sygeplejerske eller afdelingssygeplejersken.
Det var nævnets  

 opfattelse, at den vagthavende sygeplejerske havde foretaget en relevant  

 klinisk bedømmelse af patienten, og at det ikke var udtryk for manglende omhu  

 og samvittighedsfuldhed, at hun ikke på baggrund heraf fandt anledning til at  

 foretage sig yderlige for at fremskynde svarene fra laboratoriet.
Nævnet  

 fandt  

 dog, at det havde været hensigtsmæssigt, om sygeplejersken havde tilegnet sig  

 den kompetence at kunne gøre brug af LABKA Edb-systemet, inden hun gik i vagt  

 alene.
Nævnet fandt videre, at det havde været hensigtsmæssigt, om  

 afdelingssygeplejersken havde sikret sig, at den vagthavende sygeplejersken  

 besad kompetencen til at kunne gøre brug af LABKA Edb-systemet, inden hun gik  

 i  

 vagt alene.
Der var endvidere klaget over, at den udskrivende læge  

 ikke sendte et udskrivningsbrev til patientens praktiserende læge, som skulle  

 færdigbehandle ham.
Nævnet fandt ikke grundlag for til kritik af afdelingens  

 fremgangsmåde.
