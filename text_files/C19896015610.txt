(Til politidirektøren i København og  

 politimestrene) Vedlagt sendes en skrivelse af 13. oktober 1988 med bilag fra  

 Sundhedsstyrelsen om anvendelse af laserlys til lysshows.
 Der har tidligere været rejst spørgsmål over for Justitsministeriet om  

 fastsættelse af sikkerhedsbestemmelser for anvendelse af laserlys til  

 lysshows.
 Justitsministeriet gav da udtryk for, at Justitsministeriet ikke fandt, at  

 der var behov for at fast sætte nærmere regler herom.
 Justitsministeriet meddelte samtidig, at Justitsministeriet fandt, at  

 politiet fortsat som betingelse for meddelelse af tilladelse til afholdelse  

 af koncerter, hvor der skal anvendes laserlys, burde kræve forevist en  

 skriftlig tilladelse fra Miljøstyrelsen, Sundhedsstyrelsen og  

 Arbejdstilsynet.
I skrivelsen af 13. oktober 1988 anfører Sundhedsstyrelsen, at  

 Sundhedsstyrelsen finder, at der er taget tilstrækkelige sundhedsmæssige  

 hensyn i forbindelse med anvendelsen af laserlys til lysshows, såfremt  

 erhvervsvirksomheder, der påtænker at arrangere laserlysshows, overfor den  

 lokale politimyndighed dokumenterer, at de forholdsregler, der er omtalt i  

 skrivelsen, overholdes.
Sundhedsstyrelsen anmoder Justitsministeriet om at  

 orientere de enkelte politikredse om de nævnte sikkerhedskrav.
 Sundhedsstyrelsen har over for Justitsministeriet præciseret, at  

 Sundhedsstyrelsen er af den opfattelse, at de konkrete sager om anvendelse af  

 laserlys ikke bør forelægges for Sundhedsstyrelsen, såfremt de  

 forholdsregler, der er omtalt i skrivelsen, overholdes.
 På denne baggrund anmoder Justitsministeriet om, at politiet som  

 betingelse for meddelelse af tilladelse til afholdelse af koncerter, hvor der  

 skal anvendes laserlys, kræver, enten at de forholdsregler, der et omtalt i  

 Sundhedsstyrelsens skrivelse, overholdes, eller at Sundhedsstyrelsens  

 tilladelse foreligger.
 Konkrete sager, der overholder de omtalte forholdsregler, vil herefter  

 ikke skulle forelægges for Sundhedsstyrelsen.
 P.M.V.
 E.B.
