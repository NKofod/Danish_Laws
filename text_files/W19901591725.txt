Et et-årigt barn med feber og opkastninger indlægges på sygehus, først  

 efter mange undersøgelser konstateres meningitis, som behandles, men barnet  

 dør.
Sundhedsstyrelsen og Patientklagenævnet skønnede, at alle havde  

 foretaget korrekt og omhyggelig undersøgelse uden at finde tegn på den  

 alvorlige sygdom og foretaget sig de relevante henvisninger til  

 specialafdelinger.
 6.2. Diagnosticering af meningitis.
 Selvom den følgende sag vedrører behandlingen på et stort moderne sygehus'  

 skadestue, belyser den den vanskelige beslutningssituation, som en vagtlæge  

 befinder sig i, når der er tale om en mulig meningitis.
Et et-årigt barn vågner om natten og kaster op en 4-5 gange.
Ved 7-tiden  

 om morgenen kan barnet ikke rejse sig eller kende sin mor.
Temperaturen er da  

 41,5 grader, og forældrene tager omgående til skadestuen.
Ved undersøgelsen  

 der findes barnet ikke bevidsthedssløret eller specielt dårligt, og da den  

 modtagende læge er ortopædkirurg, følger han stedets instruks og omvisiterer  

 til en specialafdeling, i dette tilfælde en medicinsk vagthavende.
Den  

 medicinske læge finder heller ikke barnet specielt påvirket, hverken slapt  

 eller septisk præget.
Man finder tegn på mellemørebetændelse på den ene side,  

 men specielt ingen tegn på nakke/rygstivhed eller pletter på huden  

 (petekkier). Diagnosen meningitis kom derfor ikke på tale.
Barnet henvises  

 dog omgående til en nærliggende børneafdeling.
Ved indlæggelsen der var  

 barnet mere slapt og noget fjernt, men stadig uden nakkestivhed. alligevel  

 foretog man lumbalpunktur og konstaterede meningitis, som omgående blev  

 behandlet.
Imidlertid afgik barnet ved døden 7 dage senere.
I dette tilfælde  

 har Sundhedsstyrelsen skønnet, at alle havde foretaget korrekt og omhyggelig  

 undersøgelse uden at finde tegn på den alvorlige sygdom og foretaget sig de  

 relevante henvisninger til specialafdelinger.
Som slutbemærkning til disse sager vedrørende meningitis må man stærkt  

 indskærpe, at det er og bliver en uhyre vanskelig diagnose at stille.
Det kan  

 ikke siges tit nok, at både petekkier og nakke/rygstivhed er tegn på  

 fremskreden sygdom, men at det faktum, at de ikke er til stede, ikke er grund  

 til at bortse fra diagnosen meningitis.
I disse tilfælde drejer det sig først  

 og fremmest om at lytte til forældrene, at forhøre sig om kontakten til  

 barnet og i øvrigt lade forældrenes angst og tvivl komme barnet til gode.
