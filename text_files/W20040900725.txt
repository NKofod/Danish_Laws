Konkrete afgørelser vedr. § 10 fra ÅB 2004 III (N.j.nr. 11-00957-2004) Skadevolderen, der var indlagt på sygehus og delvist lammet, havde været grov og opfarende over for ansøgeren, der arbejdede som sygeplejerske på sygehuset.
Skadevolderen ville endvidere ikke acceptere hospitalets rygeforbud.
Skadevolderen skulle derfor udskrives, og ansøgeren ville i den forbindelse hjælpe ham i tøjet.
Herunder forsøgte skadevolderen at nikke ansøgeren en skalle og i sit forsøg på at undvige skallen, fik ansøgeren et knæk i nakken.
Politiet blev tilkaldt for at fjerne den voldelige patient, men der blev ikke optaget rapport vedrørende vold mod ansøgeren.
Ansøgeren anmeldte først forholdet til politiet 289 døgn senere.
Hun var på dette tidspunkt blev sagt op fra sit arbejde og ønskede nu episoden registreret hos politiet for at kunne opnå erstatning.
Nævnet afslog ansøgningen, da sagen var for sent anmeldt.
Nævnet lagde vægt på, at ansøgeren ikke ved politiets tilstedeværelse på stedet havde givet udtryk for, at hun ønskede at anmelde vold mod sin person.
Det havde derfor ikke været muligt at få skadevolderens forklaring om hændelsesforløbet, idet skadevolderen var død, inden ansøgeren indgav anmeldelse til politiet og ansøgning til nævnet.
Nævnet bemærkede, at den omstændighed, at politiet blev tilkaldt, ikke i sig selv kan anses for en anmeldelse, jf.
Ugeskrift for Retsvæsen 2004, side 1219 Ø.
