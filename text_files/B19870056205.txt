§ 1 I bekendtgørelse nr. 122 af 17. marts 1987 som senest ændret ved  

 bekendtgørelse nr. 522 af 5. august 1987 om regulering af visse fiskerier  

 foretages følgende ændringer:
 1. § 7, affattes således:
»§ 7.  Et fartøj der på en fangstrejse kun  

 fisker, medbringer og lander fiskearter til konsum, må medbringe og lande  

 højst 4 tons torsk hidrørende fra fiskeri i Skagerrak, dog således at  

 fartøjet højst må medbringe og lande 4 tons torsk fra Skagerrak pr.  

 kalenderuge, og medbringe og lande højst 25 tons kuller og mørksej i alt,  

 hvoraf mørksej må udgøre højst 5 tons.
Hele den ombordværende fangst skal  

 oplosses på een gang.
Stk. 2.  Et fartøj der på en fangstrejse helt eller  

 delvis fisker, medbringer og lander fiskearter til andre formål end konsum,  

 må lande højst 15 tons torsk, kuller og mørksej i alt, hvoraf mørksej må  

 udgøre højst 5 tons og torsk højst 2 tons, dog således at et fartøj højst må  

 lande 4 tons torsk pr. kalenderuge.
Hele den ombordværende fangst af torsk,  

 kuller og mørksej skal oplosses på een gang.« 2. § 31, stk. 1, affattes således:
»§ 31.  Når de §§ 3, 4, 11, 13, 16, 24 og 27 A  

 anførte mængder er opfisket, eller opfiskning skønnes nært forestående,  

 udsender Fiskeriministeriet i radioen og til Dansk Fiskeriforening og  

 Danmarks Havfiskeriforening meddelelse om det tidspunkt, hvorfra fiskeri af  

 den pågældende fiskeart er forbudt (forbudt fiskeart). Forbud mod landing  

 træder i kraft 2 døgn efter tidspunktet for fiskeriforbuddets  

 ikrafttræden.« § 2 Bekendtgørelsen træder i kraft den 2. september 1987.
