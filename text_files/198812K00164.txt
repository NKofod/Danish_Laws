Nr LSF 164 Forslag til Lov om ændring af forskellige boliglove (Styrkelse af  

 beboernes rettigheder og indflydelse) Fremsat af Svend Andersen (S) Helen Beim (S) Baadsgaard (S) Pia Gjellerup  

 (S) Anna-Marie Hansen (S) Torben Lund (S) Lissa Mathiasen (S) den 11. januar 1989 § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 23. december 1988 og § 4 i lov nr. 831 af 23.  

 december 1988, foretages følgende ændringer:
 1. I § 4 indsættes efter stk. 1 som nyt stykke:
»Stk. 2. Lejeren skal ved lejeaftalens indgåelse udtrykkeligt oplyses  

 om navn og bopæl på den person, der er udlejer eller repræsenterer denne i  

 enhver relation til lejeaftalen, herunder som part i eventuelle sager ved  

 boligretten. Ændringer skal meddeles lejeren skriftligt.« Stk. 2 og 3 bliver herefter stk. 3 og 4.
 2. I § 20 indsættes efter 2. pkt. som nyt punktum:
»Dog påhviler det udlejeren at udskifte punkterede termoruder,  

 medmindre udlejeren kan godtgøre, at forringelsen skyldes lejerens  

 forsømmelse.« 3. I § 24 ændres »§§ 21-23« til: »§ 19, stk. 1, og  

 §§ 21-23«.
 4. I § 40, stk. 1, indsættes i 3. pkt. efter »stk.  

 3« ordene: », herunder oplysning om, til hvilken person indsigelsen  

 skal rettes, jf. § 4, stk. 2«.
 5. I § 40, stk. 2, indsættes efter 1. pkt. som nyt punktum:
»I ejendomme med beboerrepræsentation kan beboerrepræsentanten  

 forlange at få tilsendt bilagene.« 6. I § 40, stk. 3, indsættes efter 1. pkt. som nyt punktum:
»I ejendomme med beboerrepræsentation kan beboerrepræsentanterne gøre  

 indsigelse mod varmeregnskabet på samtlige beboelseslejeres vegne.« 7. § 46 a, stk. 3, 3. pkt., affattes således:
»Det er en betingelse, at beboerrepræsentanterne eller et flertal af  

 lejerne samtidig giver tilslutning til en lejeforhøjelse, jf. § 58, stk.  

 3.« 8. I § 46 a indsættes efter stk. 3 som nye stykker:
 »Stk. 4. Et flertal af lejerne kan kræve en ejendom tilsluttet et  

 kollektivt varmeanlæg.
Stk. 5. Tilsluttes ejendommen et kollektivt varmeanlæg efter reglen i stk.  

 4, kan udlejeren for den del af udgifterne, der ikke kan overføres til  

 varmeregnskabet, og som ikke dækkes af henlæggelser til fornyelse, forlange  

 en lejeforhøjelse, der svarer til forrentning af det investerede beløb.
I den  

 således beregnede lejeforhøjelse fradrages driftsudgifter til den gamle  

 varmeforsyning.« 9. I § 46 b, stk. 1, udgår ordene »til opvarmning«, og  

 som nyt punktum indsættes:
»Det samme gælder ejendommens forsyning af el, vand, gas og  

 lignende.« 10. I § 46 b indsættes som nye stykker:
 »Stk. 2. Det samme gælder, såfremt manglende forsyning af varme, el,  

 vand, gas og lign. skyldes manglende vedligeholdelse eller opståede skader,  

 som udlejeren ikke har afhjulpet efter påkrav herom, jf. § 11, stk. 1.
 Stk. 3. Så længe kommuner står for energiforsyninger efter stk. 1 og 2,  

 kan kommunen oppebære ejendommens lejeindtægter og varmebidrag for  

 beboelseslejemålene til dækning af energi- og administrationsudgifter.
Manglende betaling til udlejer giver ikke ret til opsigelse af lejemålene  

 efter § 93 stk. 1, litra a.« Stk. 2 og 3 bliver herefter stk 4 og 5.
 11. I § 48, stk. 2, 2. pkt., indsættes efter »jf. stk. 3«  

 ordene: », herunder oplysning om, til hvilken person indsigelsen skal  

 rettes, jf. § 4, stk. 2«.
 12. I § 50, stk. 4, 1. pkt., indsættes efter »jf. stk. 5«  

 ordene: », herunder oplysning om, til hvilken person indsigelsen skal  

 rettes, jf. § 4, stk. 2«.
 13. I § 50, stk. 5, indsættes efter 1. punktum som nyt punktum:
»I ejendomme med beboerrepræsentation kan beboerrepræsentanterne gøre  

 indsigelse på samtlige beboelseslejeres vegne.« 14. § 58, stk. 2, affattes således:
»Stk. 2. Lejeforhøjelsen skal som udgangspunkt kunne give en passende  

 forrentning af den udgift, der med rimelighed er afholdt til  

 forbedringen.« 15. § 58, stk. 3, affattes således:
»Stk. 3. Har en udlejer gennemført arbejder efter reglen i § 46 a,  

 stk. 3, kan han forlange en lejeforhøjelse, der svarer til forrentning af den  

 udgift, der med rimelighed er afholdt til arbejderne.« 16. I § 59, stk. 2, indsættes efter »stk. 4« ordene:  

 »herunder oplysning om, til hvilken person indsigelsen skal rettes, jf.  

 § 4, stk. 2«.
 17. i § 59, stk. 4, indsættes efter 1. pkt. som nyt punktum:
»I ejendomme med beboerrepræsentation kan beboerrepræsentanterne gøre  

 indsigelse på samtlige beboelseslejeres vegne.« 18. I § 63 a, stk. 4, indsættes efter 1. pkt. som nyt punktum:
»Udlejeren skal følge forslagene, såfremt de er i overensstemmelse  

 med stk. 3, og såfremt de kan finansieres af de efter stk. 1 afsatte midler,  

 eventuelt i kombination med en lejeforhøjelse efter § 46 a, stk. 3, 3. pkt.,  

 eller § 65, litra e.« 19. I § 64, stk. 1, indsættes efter 1. pkt. som nyt punktum:
»Klubværelser betragtes i denne forbindelse som beboelseslejemål,  

 således at 3 klubværelser regnes som et beboelseslejemål.« 20. I § 64 indsættes efter stk. 7 som nyt stykke:
»Stk. 8. Beboermødet træffer beslutning om, hvor stort et beløb der  

 skal opkræves til beboerrepræsentationens arbejde i ejendommen.« Stk. 8 bliver herefter stk. 9.
 21. § 65 affattes således:
» § 65. Beboerrepræsentanterne har ret til at drøfte ethvert  

 spørgsmål af betydning for ejendommens drift med udlejeren.
Repræsentanterne  

 har ret til a) at få udleveret ejendommens driftsregnskab samt drøfte  

 ejendomsbudgettet og spørgsmål om lejeforhøjelse med udlejeren, b) at få et møde med udlejeren, inden driftsbudgettet udsendes, c) at blive orienteret om udlejerens ansættelse og afskedigelse af  

 ejendomsfunktionærer, d) at være medbestemmende med hensyn til anvendelse af de midler, der er  

 afsat til vedligeholdelse og renholdelse, medmindre udlejer mener, at  

 beboerrepræsentanternes ønsker vil hindre opfyldelsen af § 19, e) at forlange gennemførelse af forbedringer og hensigtsmæssige  

 energibesparende foranstaltninger, når der samtidig gives tilslutning til en  

 lejeforhøjelse, jf. § 58, stk. 2, f) at føre tilsyn med planlægningen og gennemførelsen af alle større  

 arbejder i ejendommen, herunder at være medbestemmende på indhentning og valg  

 af tilbud fra momsregistrerede håndværkere, g) at få adgang til regnskabsmateriale og andre bilag, når arbejder, jf.  

 litra e, er afsluttet, og h) at få tilsendt udkast til driftsbudget for ejendommen; driftsbudgettet  

 skal være opstillet som de senest aflagte regnskaber og have samme periode,  

 ligesom eventuelle ændringer i grundlaget for udarbejdelse af budget (i  

 forhold til regnskabet) klart skal præciseres.« 22. I § 83, litra a, indsættes efter 1. pkt. som nyt punktum:
»Ejes ejendommen af flere personer, kan der dog kun ske opsigelse af  

 eet lejemål.« 23. § 84, litra b, 2. pkt., affattes således:
»Ved opsigelsen af en lejer i en beboelseslejlighed skal der bl.a.  

 tages hensyn til lejerens muligheder for at finde anden passende bolig.« 26. I § 84 indsættes efter litra b som nyt litra:
»c) Opsigelse kan først afgives, når udlejeren eller dennes ægtefælle  

 har haft tinglyst skøde eller anden tinglyst adkomst til ejendommen i mindst  

 2 år.« Litra c-f bliver herefter litra d-g.
 27. I § 87, stk. 1, 1. pkt., indsættes efter »stk. 2«  

 ordene:
 », herunder oplysning om, til hvilken person indsigelsen skal rettes,  

 jf. § 4, stk. 2«.
 28. I § 103, stk. 1, 3. pkt., og stk. 3, 2. pkt., ændres  

 »6 uger« til: »8 uger«.
§ 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  

 og § 3 i lov nr. 831 af 23. december 1988, foretages følgende ændringer:
 1. § 5, stk. 1, affattes således:
»Ved lejeaftalens indgåelse må lejen ikke fastsættes til et beløb,  

 der overstiger den omkostningsbestemte leje ved lejemålets begyndelse, jf. §  

 7, med tillæg af lovlige lejeforhøjelser som følge af forbedringer.
Såfremt  

 den efter 1. pkt. fastsatte leje overstiger det lejedes værdi, må lejen ved  

 lejeaftalens indgåelse ikke fastsættes til et beløb, der overstiger det  

 lejedes værdi efter § 47, stk. 2, i lov om leje, jf. dog stk. 2.« 2. I § 12, stk. 1, 4. pkt., og i § 13, stk. 2, 2. pkt.,  

 indsættes efter »jf. § 20« ordene: », og for ejendommens  

 hensættelseskonto, jf. § 20 a«.
3. I § 12, stk. 1, 5. pkt., og i § 23, stk. 1, 3. pkt.,  

 indsættes efter »jf. stk. 2« ordene: », herunder oplysning om,  

 til hvilken person indsigelsen skal rettes, jf. § 4, stk. 2, i lov om  

 leje.« 4. I § 13, stk. 2, 4. pkt., og i § 24 stk. 1, 3. pkt.,  

 indsættes efter »jf. stk. 3« ordene:», herunder oplysning om,  

 til hvilken person indsigelsen skal rettes, jf. § 4, stk. 2, i lov om  

 leje«.
 5. i § 18 udgår stk. 3.
 Stk. 4 bliver herefter stk. 3.
 6. Efter § 20 indsættes som ny paragraf:
» § 20 a.
Det beløb, der indgår i ejendommens driftsbudget,  

 jf. § 8, stk. 1, som udgift til henlæggelser til fornyelser, skal månedsvis  

 afsættes med en tolvtedel på en konto for henlæggelser til fornyelser.
 Stk. 2. På kontoen kan fradrages beløb anvendt til udskiftning af tekniske  

 installationer.
Stk. 3. § 19, stk.. 1, 2. pkt., og stk. 2, samt §§ 20 og 22 finder  

 tilsvarende anvendelse på hensættelseskontoen.« 7. i § 22, stk. 3, indsættes efter 1. pkt. som nyt punktum:
»Nævnet kan endvidere fastsætte et afslag i lejen, indtil arbejderne  

 er udført.« 8. I § 41 indsættes efter stk. 3 som nyt stykke:
»Stk. 4. Sager, der behandles i nævnet, bortfalder ikke ved lejers  

 fraflytning.« 9. I § 61, stk. 2, indsættes efer »boligforbedring«  

 ordene: »og til oplysningsarbejde i landsdækkende grundejer- og  

 lejerorganisationer«.
§ 3 I lov om tvungen administration af udlejningsejendomme, jf. lov nr. 610 af  

 12. december 1984, foretages følgende ændring:
 1. Efter § 2 indsættes som ny paragraf:
» § 2 a.
Huslejenævnet kan på begæring af  

 beboerrepræsentanterne eller et flertal af lejerne beslutte, at en ejendom  

 skal have anden administration, når en ejer eller administrator af en ejendom  

 med mindst 2 udlejede beboelseslejligheder gentagne gange tilsidesætter  

 reglerne i lov om leje, lov om midlertidig regulering af boligforholdene og  

 lov om byfornyelse eller har undladt at foretage vedligeholdelsesarbejder,  

 som er nødvendige for at undgå, at der opstår fare for en bebyggelses beboere  

 eller andre, jf. byggeloven.
Stk. 2. Såfremt udlejeren ikke senest 1 måned efter nævnets afgørelse har  

 fundet en ny administrator, kan huslejenævnet fastsætte et afslag i lejen,  

 indtil ejendommen overgår til anden administration.« 2. I § 5 indsættes i stk. 2 som nyt punktum:
»For andre ejendomme udpeger boligministeren en administrator, der  

 skal være et godkendt sanerings- og byfornyelsesselskab, et godkendt  

 almennyttigt administrationsselskab eller Grundejernes Investeringsfond, og  

 fastsætter vederlag herfor.« § 4 Stk. 1. Loven træder i kraft den 1. juli 1989.
 Stk. 2. § 1, nr. 7 og 8, har virkning for lejeforhøjelser med ikrafttræden  

 den 1. oktober 1989.
Bemærkninger til lovforslaget Almindelige bemærkninger Socialdemokratiet ønsker en ensartet lejelov og forenkling af  

 lejelovgivningen, gældende for hele landet med ensartede lejerettigheder,  

 -forpligtelser og -beskyttelse i alle landets kommuner.
 Socialdemokratiet har tidligere fremsat lovforslag herom, men denne  

 forenklede og klare lejelovgivning har ikke kunnet gennemføres.
 Selv om der ikke på nuværende tidspunkt er mulighed for at få gennemført  

 en lejelovgivning, der bygger på ensartethed, omkostningsbestemt husleje og  

 huslejenævn for alle kommuner, er det forslagsstillernes opfattelse, at der  

 bør foretages ændringer, der retter op på de værste skævheder på lejeområdet.
 Dette lovforslag tager især sigte på at styrke beboernes rettigheder og  

 indflydelse på deres boligforhold.
 Lovforslaget er en delvis genfremsættelse af det i folketingsåret 1987-88,  

 1. samling, fremsatte forslag om ændring af forskellige boliglove (L 217), se  

 Folketingets forhandlinger sp. 6894, 6896 og 9053 og Tillæg A sp. 4329.
 Ændringerne omfatter:
 I. Ændring af lov om leje og ændring af lov om midlertidig regulering af  

 boligforholdene.
 II. Ændring af lov om tvungen administration af udlejningsejendomme.
Ad I I mange situtationer står lejerne usikre over for, hvem den egentlige  

 ansvarlige repræsentant for udlejerne er, når indsigelser og klager m.v. skal  

 fremsendes.
Derfor foreslås det, at lejerne altid af udlejer er orienteret om  

 dette forhold.
 Beboerindflydelsen styrkes, og der gives beboerrepræsentanterne ret til at  

 få forelagt budgetter og regnskabsbilag.
 Lejerne får øget indflydelse på anvendelsen af de midler, der er afsat til  

 vedligeholdelse, og vil få øget adgang til at iværksætte forbedringer af  

 ejendommen ved aftaler om lejeforhøjelser,. der i et rimeligt forhold dækker  

 udgifterne til forbedringer.
 Det sikres at kommunen får dækning for leveret energi i de tilfælde, hvor  

 udlejeren undlader at levere eller betale for leveret energi.
 Lejere af klubværelser har hidtil ikke kunnet vælge beboerrepræsentanter.  

 Det foreslås derfor, at klubværelser betragtes som beboelseslejemål ved valg  

 af beboerrepræsentanter.
Opsigelsesreglerne foreslås skærpet således, at udlejerens muligheder for  

 at opsige lejeren for selv at bebo lejligheden indskrænkes.
Og bestemmelsen  

 vil kun kunne anvendes over for eet lejemål uanset antallet af ejere af den  

 pågældende ejendom.
Ad II Beboerrepræsentanterne eller et flertal af lejerne får øget adgang til at  

 kræve anden administrator af en ejendom, når tilsidesættelse af reglerne i  

 lejelovgivningen eller undladelse af at udføre påkrævede  

 vedligeholdelsesarbejder foregår.
Bemærkninger til de enkelte bestemmelser Til § 1 Til nr. 1, 4, 11, 12, 16 og 25 Det har i mange tilfælde vist sig at være vanskeligt for lejeren at kunne  

 fastslå, hvem der ansvarligt har kunnet repræsentere udlejeren i forbindelse  

 med indsigelser, klager, retstvister m.v.
Det bliver med de foreslåede  

 bestemmelser lagt over på udlejer i forbindelse med indgåelse af lejeaftale  

 og ved henvendelser og lejeforhøjelser og opsigelse at oplyse om det rette  

 repræsentationsforhold.
Til nr. 2 Bestemmelsen indebærer, at lejerens pligt til at vedligeholde og forny  

 ruder begrænses, således at udlejeren forpligtes til at uskifte punkterede  

 termoruder.
Til nr. 3 Bestemmelsen sikrer, at lejeren ikke ved aftale kan overtage den udvendige  

 vedligeholdelse af en ejendom.
Til nr. 5, 18, 20 og 21 Bestemmelserne indebærer samlet en væsentlig styrkelse af  

 beboerindflydelsen.
Der gives således større indsigt i budgetforudsætninger  

 og regnskabsbilag.
Der gives adgang til bestemmende indflydelse på  

 anvendelsen af de afsatte vedligeholdelsesbeløb, dog således at udlejerens  

 forpligtigelser til at holde ejendommen ved lige ikke kan forflygtiges.
Der  

 gives en udvidet adgang til at bestemme iværksættelsen af  

 forbedringsarbejder, når de helt eller delvis finansieres af en frivillig  

 lejeforhøjelse, ligesom der sikres indflydelse på valg af håndværkere.  

 Endvidere sikres en smidigere finansiering af beboerrepræsentantionens  

 arbejde gennem en friere fastsættelse af beløb til arbejdet, idet dog  

 boligministerens mulighed for at fastsætte de ydre rammer for afholdelse af  

 udgifter i forbindelse med beboerrepræsentationens arbejde bibeholdes.
Til nr. 6 I forbindelse med de fleste lejeforhøjelser efter boligreguleringsloven  

 kan beboerrepræsentanterne gøre indsigelse på lejernes vegne.
Dette gælder  

 ikke varmeregnskaber og lejeforhøjelser som følge af skatter og afgifter.
For  

 at gøre reglerne ensartede i forbindelse med indsigelse foreslås det, at  

 beboerrepræsentanterne på vegne af beboelseslejere kan gøre indsigelse mod  

 såvel varmeregnskaber som lejeforhøjelser som følge af øgede skatter og  

 afgifter (se § 51).
Til nr. 7, 14 og 15 Muligheden for at medregne udgifter til vedligeholdelse, administration,  

 forsikring og lignende i forbindelse med beregningen af  

 forbedringslejeforhøjelse afskæres, da disse omkostninger er indeholdt i  

 huslejen.
Til nr. 8, 9 og 15 Bestemmelsen giver lejerne ret til at forlange ejendommen tilsluttet et  

 kollektivt varmeforsyningsanlæg mod at indgå en aftale om lejeforhøjelse.
Ved  

 beregning af lejeforhøjelsen skal der samtidig tages hensyn til de  

 besparelser, udlejerne opnår ved bortfald af driftsudgifter til drift og  

 vedligeholdese af det gamle varmeanlæg.
Til nr. 10 I dag er det således, at kommunen kun kan afhjælpe mangler, når der ikke  

 er olie på tanken, eller der er lukket for fjernvarmen på grund af manglende  

 betaling.
Er en cirkulationspumpe i stykker og udlejer ikke reparerer den,  

 kan der gå måneder, inden der sker noget.
Derfor bør kommunen også kunne gå  

 ind i sådanne sager.
Til nr. 19 Bestemmelsen skal sikre, at beboere i klubværelser kan deltage i valg af  

 beboerrepræsentanter.
I ejendomme med udelukkende klubværelser medregnes  

 hvert enkelt klubværelse som en beboelseslejlighed.
Til nr. 22, 23 og 24 Begrænsningerne i udlejerens muligheder for at opsige lejeren med  

 henvisning til ønske om selv at bebo lejligheden skærpes og præciseres.
 I forhold til gældende bestemmelser foreslås, at kun eet lejemål kan  

 opsiges, selv om flere personer eller en selskabsdannelse ejer ejendommen.
 Endvidere begrænses muligheder for at spekulere i opsigelsesretten, idet  

 der foreslås en mindste ejertid på 2 år, forinden retten til opsigelse kan  

 benyttes.
Til nr. 26 Ændringen skal sikre, at der gives lejerne en fornøden, men stadig knap  

 tid til at danne en andelsboligforening og skaffe den nødvendige  

 finansiering.
 Ønsket om ændringen er forstærket af den udvikling, der har resulteret i,  

 at stadig flere ejendomme tilbydes beboerne på tidspunkter, hvor  

 ferieperioder lægger massiv hindringer i vejen. 8 ugers acceptfrist vil  

 sikre, at ikke hele periode ligger fra midten af juni til slutningen af juli.
Til § 2 Til nr. 1 I forbindelse med indgåelse af lejeaftaler er det ofte sket, at der er  

 aftalt en leje, der er højere end den omkostningsbestemte leje.
Dette udhuler  

 principppet om, at den omkostningsbestemte leje også ved lejeaftalens  

 indgåelse danner maksimum for den lovlige leje sammen med det lejedes værdi.
Til nr. 2 og 5 Der sikres ved bestemmelserne regnskabspligtigt og lejeindsigt i forhold  

 til de midler, der opkræves som en del af den omkostningsbestemte leje til  

 hensættelse til fornyelser.
 Kontoen for hensættelser til fornyelser behandles på nøjagtig tilsvarende  

 måde som kontoen for udvendig vedligeholdelse med hensyn til regnskab,  

 saldooverførsel, aflæggelse af regnskab, videreførelse ved ejerskifte,  

 afgørelse af tvister om foretagne fradrag, konsekvenser ved manglende  

 regnskabsaflæggelse og gennemtvingelse af fornødne arbejder med fornyelser.
Til nr. 3 og 4 Som til § 1, nr. 1 og 6 Til nr. 6 Bestemmelsen medfører, at huslejenævnet som en pression over for udlejer  

 kan fastsætte et nedslag i lejen, indtil de påbudte arbejder er udført  

 tilfredsstillende.
Til nr. 7 Bestemmelsen skal hindre, at udlejeren af lejerne får betalt den samme  

 tekniske installation 3 gange, dels ved henlæggelse til fornyelser, dels ved  

 betaling af afskrivning af forbedring og dels ved gevinst ved ejendommens  

 salg.
Til nr. 9 Bestemmelsen medfører, at der også kan ydes tilskud til  

 oplysningsvirksomhed inden for godkendte ejer- og lejerorganisationer.
Til § 3 Til nr. 1 Bestemmelen tager sigte på, at de udlejere eller administratorer, der  

 gentagne gange bevidst undlader at efterleve lovens bestemmelser, kan  

 fratages retten til at administrere ejendommen.
Alle og enhver kan nedsætte  

 sig som ejendomsadministratorer, og det findes derfor rimeligt, at  

 huslejenævnene får mulighed for at beslutte, at en ejendom skal have anden  

 administration.
Bestemmelsen tager sigte på de ejendomme, hvor el- og  

 varmeforsyningen bliver lukket på grund af manglende betaling fra udlejer  

 eller administrator, hvor varmeregnskaber ikke bliver udsendt til lejerne,  

 påbudte vedligeholdelsesarbejder ikke bliver udført, hvor der sker ulovlige  

 opsigelser, gentagne varslinger af ulovlige lejeforhøjelser m.m.
Skriftlig fremsættelse Svend Andersen (S):
 Som ordfører for forslagsstillerne skal jeg hermed tillade mig at  

 fremsætte:
 Forslag til lov om ændring af forskellige boliglove. (Styrkelse af  

 beboernes rettigheder og indflydelse).
(Lovforslag nr.
L 164).
 Idet der henvises til lovforslagets tekst og de ledsagende bemærkninger,  

 anbefaler jeg lovforslaget til Tingets velvillige behandling.
