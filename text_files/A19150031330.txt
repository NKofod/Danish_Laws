 Vi Christian den Tiende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
 Almindelige Bestemmelser angaaende  

 Stempelpligten.
§ 1 Ved Overdragelse af Aktier og lignende offentlige Værdipapirer gennem Køb  

 og Bytte skal der betales Stempelafgift efter nedenstaaende Regel.
 Afgiften betales ogsaa ved Overdragelse af Tegningsret til saadanne  

 Papirer og af Interimsbeviser for disse.
§ 2 Naar Værdipapirer af den i § 1 Nævnte Art overdrages ved Køb og Bytte,  

 skal der udfærdiges særlig skriftlig Opgørelse mellem Parterne, undtagen i de  

 i § 4 b) og c) nævnte Tilfælde:
 Naar overdragelse sker gennem Mellemmand, der handler i eget Navn, men for  

 en andens Regning (Kommissionær), skal der saavel mellem Kommissionæren og  

 den, for hvis Regning han Handler, som mellem Kommissionæren og Trediemand  

 udfærdiges skriftlig Opgørelse som ved selvstændig Overdragelse.
§ 3 Hvis den ene af Parterne er Vekselerer, og hvis Overdragelsen for hans  

 Vedkommende ikke sker for egen Regning, men i Kommission, nedsættes Adgiften  

 til det halve.
 Hvad der i denne Lov er fastsat for det tilfælde, at en Part er  

 Vekselerere, gælder ogsaa Banker, Vekselmægler eller andre, der driver saadan  

 Omsætning med offentlige Værdipapirer, at de er pligtige til at føre Bøger  

 efter Lov Nr. 98 af 10. Maj 1912.
§ 4 Stempelafgift svares ikke i følgende Tilfælde:
 Om Opgørelsen.
§ 5 Opgørelse skal udfærdiges senest første Søgnedag efter, at Købet eller  

 Byttet er afsluttet.
Under ganske særlige Forhold kan Opgørelsens  

 Udfærdigelse dog udsættes indtil Fjerdedagen efter Handelens Afslutning.
 Den skal indeholde Oplysning om Parternes Navn og Bopæl, Tid og Sted for  

 Overdragelsen, dennes Genstand, og ved Køb Størrelsen af den betingede  

 Købesum, ved Bytte Værdien af de overdragne Papirer.
 Hvis Overdragelsen er sket ved Kommissionær, skal Opgørelsen forsynes med  

 Paategning: »I Kommission«; hvis den er sket som Led i en  

 Arbitrageforretning, skal den forsynes med Paategning: »Arbitrage«;  

 hvis den er sket ved Mellemmand, der ikke selv er Part, skal Opgørelsen  

 foruden Parternes Navne tillige indeholde Oplysning om Mellemmandens Navn.
§ 6 Hvis den ene Part er Vekselerer, den anden ikke, skal Opgørelsen dog  

 udfærdiges af Vekselereren.
 Hvis begge Parter er Vekselerere og Købet sker i Kommission, skal ogsaa  

 Køberen udfærdige Opgørelse, som dog ikke skal stemples.
 Hvis Købet sker gennem Mellemmand, skal denne udfærdige Opgørelsen.
 Hvis Ombytningen sker med Vekselerer som Kommissionær, paahviler det alene  

 Vekselereren at udfærdige Opgørelse; denne skal angive Værdien af de Papirer,  

 der overdrages ham.
 Hvis Ombytningen sker gennem Mellemmand, skal denne udfærdige særskilt  

 Opgørelse for hver af Parterne med Angivelse af Værdien af de Papirer, der  

 overdrages af vedkommende Part.
 Hvis Overdragelsen er sket gennem Mellemmand, skal denne inden nævnte  

 Tidsfrist afsende begge Eksemplarer af Opgørelsen, eet til hver Part.
§ 7 Vekselerer skal ved Udfærdigelse af Opgørelsen benytte saadanne  

 Blankethæfter, som af Finansministeren foreskrives.
Det Eksemplar af  

 Opgørelsen, som Udfærdigeren selv beholder, skal forblive i det paagældende  

 Blankethæfte, og naar Opgørelse udfærdiges af begge Parter, skal ogsaa det  

 Eksemplar, der modtages,opbevares.
 Naar Vekselerer som Mellemmand afsender begge Eksemplarer af Opgørelsen,  

 skal han forsyne den til Blanketten hørende Talon med Angivelse af det  

 anvendte Stempel.
 Blankethæfterne skal opbevares i 2 Åar.
 Stempling og Afgiftens Berigtigelse.
§ 8 Den, som efter de foregaaende Bestemmelser er pligtig til at udfærdige  

 Opgørelse, skal inden 3 Dage efter Udfærdigelsen forsyne den med det  

 foreskrevne Stempel.
 Enhver af Parterne er derhos ansvarlig for Stempelafgiftens Betaling.
§ 9 Stemplingen sker ved, at Opgørelsen forsynes med Stempelmærker.
 Finansministeren fastsætter, til hvilke Takster der skal udfærdiges  

 Stemplmærker, og træffer nærmere Bestemmelse om Mærkernes Form, Udstyrelse og  

 Forhandling samt om Fremgangsmaaden ved Stemplingen.
 Finansministeren bemyndiges til at godtgøre makulerede, men ubrugte  

 Stempelmærker med Fradrag af 4 pCt. af deres Beløb, dog mindst af 10 Øre.
§ 10 Hvis den, til hvem der skal afsendes Opgørelse, ikke modtager saadan, skal  

 han inden 14 Dage efter, at Købets eller Byttets Afslutning er kommet til  

 hans Kundskab, affordre den anden Part behørigt stemplet Opgørelse.
 Hvis Opgørelsen ikke derefter modtages inden 14 Dage, eller hvis den  

 fremkommer uden at være behørigt stemplet, skal vedkommende Part inden andre  

 14 Dage anmelde Sagen for Tilsynsmyndigheden, jfr. § 12.
 Tilsynsbestemmelser.
§ 11 Banker, Vekselmæglere, Vekselerere og andre, som driver saadan Omsætning  

 med offentlige Værdipapirer, at de er pligtige til at føre Bøger efter Lov  

 Nr. 98 af 10. Maj 1912, skal, inden Virksomheden paabegyndes, indgive særlig  

 Anmeldelse desangaaende til Finansministeren.
 Selskaber og Personer, der alt driver saadan Virksomhed ved denne Lovs  

 Ikrafttræden, skal indgive Anmeldelse inden 4 Uger derefter.
 Virksomheder med Filialer indgiver særlig Anmeldelse for Hovedafdelingen  

 og for hver af Filialerne.
§ 12 Tilsynet med denne Lovs Overholdelse føres af Finansminiateren gennem  

 Skattedepartementet.
§ 13 Enhver, der efter Bestemmelsen i § 7 er pligtig at benytte Blankethæfter,  

 skal efter Skattedepartementets Bestemmelse enten senest inden 4 Uger efter, at Begæring derom er fremsat, indsende de  

 Hæfter, der vedrører de inden Begæringens Fremsættelse afsluttede  

 Forretninger, til Tilsynsmyndigheden til Undersøgelse eller med samme Tidsfrist udlevere Hæfterne til Undersøgelse i  

 Forretningens Lokaler og endvidere give Adgang til fornøden Undersøgelse i  

 Virksomhedens Lokaler af Forretningens Bøger og Regnskaber vedrørende  

 Omsætningen med Aktier og lignende offentlige Værdipapirer.
 Opfyldelsen af denne Pligt kan i fornødent Fald fremtvinges ved Dagbøde,  

 der paalægges af Finansministeren.
 Gennemsynet af de indsendte Blankethæfter skal foretages hurtigst muligt,  

 og Hæfterne skal efter endt Undersøgelse straks tilbageleveres Indsenderen.  

 Kun de Hæfter, med Hensyn til hvilke der er forefundet nogen  

 Stempelovertrædelse, kan tilbageholdes ud over 4 Uger efter Indsendelsen.
§ 14 Tilsynsmyndigheden fastsætter Stempelafgiften for Opgørelser, der ikke  

 findes behørigt stemplede, og ikender Bøde for begaaede Stempelovertrædelser.  

 Den er til Brug ved Stempelberegningen berettiget til at afæske Parterne  

 enhver Oplysning, som er fornøden for Beregningen.
§ 15 Hvis nogen anser sig for forurettet ved den af Tilsynsmyndigheden trufne  

 Afgørelse, kan han inden 4 Uger, efter at han har faaet Underretning om  

 denne, forlange, at Spørgsmaalet om, hvorvidt Stempelforpligtelse eller  

 overtrædelse af denne Lovs Bestemmelser foreligger, eller om Bøde rettelig er  

 ikendt, afgøres ved Rettergang under en mod ham efter Administrationens  

 Forstaltning anlagt Sag.
§ 16 Tilsynsmyndigheden er under Ansvar efter Straffelovens § 139 pligtig til  

 overfor alle andre end de med Tilsynet betroede at hemmeligholde, hvad den  

 gennem Tilsynsvirksomheden er blevet vidende om.
§ 17 Antallet af Embedsmænd under Skattepartementet forøges med en Kontorchef  

 og en Fuldmægtig, hvorhos Finansministeren bemyndiges til at afholde den med  

 Gennemførelsen af denne Lov i øvrigt forbundne Udgift.
 Ordens- og Straffebestemmelser.
§ 18 Den, som uretmæssig undlader at udfærdige Opgørelse eller at forsyne en  

 Opgørelse med behørigt Stempel, saavel som den, der undlader at indsende en  

 ikke behørigt stemplet Opgørelse til Tilsynsmyndigheden, hvor Pligten dertil  

 paahviler ham, anses med Bøde fra 5 til 25 Gange det manglende Stempelbeløb,  

 dog mindst med 10 Kr.
 Hvis Opgørelsen ikke skulde have være Stemplet, er Bøden 10 Kr.
§ 19 Den, som ved Angivelse i Opgørelsen eller i øvrigt til Brug ved  

 Stempelafgiftens Beregning meddeler vitterlig urigtig Oplysning angaaende de  

 Forhold, hvorpaa Stempelafgiftens Beregning beror, eller som for at unddrage  

 sig eller andre fra et paadraget Stempelansvar fragaar Besiddelsen af en  

 stempelpligtig Opgørelse, anses med Bøde fra 100 til 1,000 Kr.
§ 20 Hvis nogen i øvrigt gør sig skyldig i Overtrædelse af de i denne Lovs §§  

 5,6,7,10 eller 11 givne Bestemmelser, straffes han med Bøde fra 10 til 100  

 Kr.
§ 21 De i §§ 18 og 20 foreskrevne Bøder ikendes af Tilsynsmyndigheden.
 Sager angaaende Forseelser efter § 19 skal, for saa vidt de ikke med  

 Finansministerens Samtykke afgøres i Mindelighed, behandles efter de for  

 offentlige Straffesager givne Regler.
§ 22 Med hensyn til Stempelafgiftens Inddrivelse og Bødernes Afsoning forholdes  

 der i Overensstemmelse med Reglerne i Lov om Stempelafgift af 13. Maj 1911 §  

 44.
 Bøderne tilfalder Statskassen, men kan, naar Omstændighederne taler  

 derfor, eftergives eller nedsættes af Finansministeren.
 Særlige Bestemmelser.
§ 23 Den i Oktroj for Nationalbanken af 4. Juli 1818 § 50, jfr.
Lov Nr. 157 af  

 12. Juli 1907, hjemlede Fritagelse for Stempelafgift kommer ikke til  

 Anvendelse med Hensyn til Opgørelser efter denne Lov.
 Denne Bestemmelse faar dog først Gyldighed overfor Nationalbanken, naar  

 den i Henhold til § 16 i Lov Nr. 157 af 12. Juli 1907 er blevet tiltraadt af  

 Bankens Aktionærforsamling.
§ 24 De Personer og Institutioner, hvem Anmeldelsespligt paahviler i Henhold  

 til denne Lovs § 11, skal - dog kun indenfor en saadan Begrænsning, som  

 fastsættes af Finansministeren - til Brug ved Skatteansættelser for  

 Skatteaarene 1916 -17 og 1917 - 18 meddele Skattemyndighederne de Oplysninger  

 vedrørende Køb og Salg af Værdipapirer, der kan tjene til Vejledning ved  

 Ansættelse af Indkomst- og Formueskat til Staten.
 Finansministeren kan, om fornødent, fremvinge Oplysningernes Meddelelse  

 ved Fastsøttelse af en Dagbøde.
§ 25 De i § 86 i Lov om Stempelafgift af 13.Maj 1911 nævnte Aktier og  

 Andelsbeviser skal fremtidig stemples med 1 pCt. af deres paalydende Beløb.
 Det samme gælder de i ovennævnte Lov omhandlede Interimsbeviser, naar de  

 ikke inden den fastsatte Frist afløses af behørigt stemplede Aktiebreve eller  

 Andelsbeviser.
 De Nævnte Dokumenter kan fremtidig i alle Tilfælde udstedes til  

 Ihændehaveren og transporteres uden Stempel.
 § 26  Denne Lov, som ikke gælder for Færøerne, træder  

 i Kraft den 1. Januar 1916.
 Hvorefter alle vedkommende sig have at rette.
 Givet paa Amalienborg, den 20de December  

 1915.
 Under Vor Kongelige Haand og Segl.
 Christian R.
(L.
S.) /Edvard Brandes.
(* 1) Udfærdiget gennem Finansministeriet.
Se Rigsdagstidenden for  

 1915-16: Folket.
Tid.
Sp. 44, 335, 1373, 1427, 2048; Landst.
Tid.
Sp. 160,  

 315, 344; Till.
A.
Sp. 2183, Till.
B.
Sp. 3, 67, 163; Till.
C.
Sp. 13, 53,  

 69.
