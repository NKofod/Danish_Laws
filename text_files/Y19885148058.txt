Forbrugerombudsmanden modtog en forespørgsel om, hvorvidt  

 markedsføringsloven er til hinder for, at påklæbe en emballage et rabatmærke,  

 værdi 1 kr, og tilbyde forbrugere mellem 0 og 15 år kontant indløsning af  

 mindst 5 mærker eller udlevering af en bankbog med et indestående på 25 kr.  

 Forbrugerombudsmanden tilkendegav, at forholdet var omfattet af  

 markedsføringslovens § 7. Der var ikke noget til hinder for, at gøre rabatten  

 progresiv i den forstand, at rabatten blev større, når der var samlet 5  

 mærker, men ombudsmanden bemærkede, at det var en forudsætning, at rabatten  

 kunne udbetales kontant, hvilket betød, at beløbet på bankbogen frit kunne  

 hæves, samt at dette skulle oplyses til forbrugerne.
Ombudsmanden oplyste  

 samtidig, at der ikke i markedsføringsloven er noget til hinder for at  

 udvælge en bestemt gruppe for at give dem rabat.
 3.9.2. Rabat ved køb af tandpasta - 5 kr. kontant eller 25 kr. på en  

 bankkonto.
 FO modtog en henvendelse fra et reklamebureau, der for en tandpastafirma  

 og en bank forberedte en promotion over for børn i alderen 0-15 år.
De påtænkte markedsføringstiltag gik ud på, at der i forbindelse med salg  

 af tandpastaen skulle påklæbes et rabatmærke på emballagen til en værdi af 1  

 krone.
Når forbrugeren havde samlet 5 mærker, kunne mærkerne indløses  

 kontant.
I stedet for de 5 kroner kontant kunne forbrugeren vælge at få  

 oprettet en bankkonto, hvorpå der blev indsat 25 kroner fra bankens side.
 FO tilkendegav, at forholdet var omfattet af § 7 i markedsføringsloven, og  

 at mærkerne korrekt kunne indløses kontant i overensstemmelse med  

 bekendtgørelsen herom.
Endvidere var FO af den opfattelse, at bankens tilbud om oprettelse af en  

 konto og indsættelse af 25 kroner på kontoen måtte ses i fortsættelse af  

 købet af tandpastaen med den tilhørende rabatmærkeordning til senere  

 indløsning.
Der var således ikke noget i vejen for efter markedsføringsloven  

 at gøre rabatten progressiv i den forstand, at rabatten blev større, når  

 forbrugeren havde samlet 5 mærker.
Det blev præciseret fra FO's side, at der  

 dog skulle være mulighed for at få rabatten udbetalt kontant, hvilket i den  

 foreliggende situation måtte indebære, at beløbet på bankbogen kunne hæves  

 frit på ethvert tidspunkt.
Dette skulle også oplyses i reklamematerialet over  

 for forbrugeren, hvilket man ville gøre i både emballagen for tandpastaen og  

 ved anden reklamering for det pågældende tiltag, f.eks. i bankens regi.
Meningen var endvidere, at kun personer under 15 år kunne få indløst  

 rabatmærkerne.
Spørgsmålet var herefter, om det kunne anses for at være i  

 overensstemmelse med markedsføringsloven, at rabatmærkerne kun kunne indløses  

 afbørn i alderen 0-15 år og ikke af alle de forbrugere, der købte tandpasta.
 FO udtalte i denne forbindelse, at det ikke kunne anses for at være i  

 strid med markedsføringslovens bestemmelser at udvælge bestemte grupper for  

 at give dem rabat, hvorefter FO ikke havde yderligere bemærkninger til dette  

 punkt.
 Herefter blev det påtænkte tiltag iværksat i overensstemmelse med de  

 anvisninger, som FO havde givet.
 (* 1) Offentliggjort i Forbrugerstyrelsens juridiske årbog 1989, side 47.
