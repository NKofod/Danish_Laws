Landsskatteretskendelse af 6/10 2003 vedr.  

 befordringsfradrag.
Bopæl på Fyn og arbejde i København.
 Der klages over, at der ikke er godkendt fradrag for daglig  

 befordring mellem Odense og København.
 Skatteankenævnet har godkendt fradrag for befordring med  

 16.426 kr.
 Der var selvangivet fradrag for befordring med 51.895 kr.
 Landsskatteretten godkender fradraget med 59.924 kr.
 Klageren blev den 1. september 1997 ansat som elev hos A  

 København.
I forbindelse med sin ansættelse flyttede klageren til  

 København.
Den 1. januar 1998 flyttede klageren til Odense.
 Klageren har opgjort det selvangivne befordringsfradrag  

 således:
Arbejdsplads Antal kilometer daglig befordring Fradrag per dag Antal arbejdsdage Fradrag Hovedkontor 362 276,04 60 = 16.562,40 Salgskontor 362 276,04 128 = 35.333,10 I alt 51.895,00 I forbindelse med sagens behandling ved Landsskatteretten er  

 der fremlagt forskellig dokumentation, herunder blandt andet togkort for  

 perioden fra april 2000 til marts 2002, køreplaner, udskrift af  

 arbejdsgiverens  

 registrering af klagerens tilstedeværelse på arbejdspladsen, kontoudskrifter  

 og  

 specifikation af enkelte hævninger, samt redegørelse for den foretagne  

 befordring.
 Af klagerens nærmere redegørelse for befordringen fremgår  

 blandt andet følgende:
  ..
 I perioden fra 01jan98 og til og med 30apr98 arbejdede jeg,  

 som elev i Inventory Management på hovedkontoret i København.
Min arbejdstid var fra 08.00 til 16.00, dog havde jeg en  

 aftale med min chef om at jeg kunne flekse mellem 08.00 og 09.00 for at kunne  

 møde kl 08.10 hver dag.
D.d arbejder jeg igen på samme adr., min transporttid  

 er stadigvæk den samme, den eneste forskel er, at jeg i dag har fuld flex  

 mellem 07.00 og 09.00.
 ..
 I perioden fra 01maj98 og til og med 31dec98 arbejdede jeg  

 som elev på salgskontoret, der ligger skråt over for København Hovedbanegård.  

 Dvs. at det ca. tog mig 2 minutter, at bevæge mig fra tog til salgskontor.
På salgskontoret havde jeg skiftende arbejdstider.
Der var  

 ganske få dage, hvor mit tog ikke passede ind i arbejdsplanen, men da det  

 aldrig drejede sig mere end om 10 minutter, var min teamleder altid meget  

 forstående og imødekommende.
.. Klageren har foretaget følgende opgørelse af antallet af  

 arbejdsdage i København:
 .....
Arbejdsdage i København I perioden 01jan98 til 30apr har jeg haft arbejdsdage i  

 alt:
85 dage Fridag/afspadsering 02jan98 - 1 dag Ferie uge 5 - 5 dage ferie uge 12 - 5 dage Arbejdsdage i alt 74 dage I perioden 01maj98 til 31dec98 har jeg haft arbejdsdage i  

 alt:
172 dage Kursus - 8 dage Sommer ferie - 15 dage Kursus - 15 dage Kursus - 10 dage Vinterferie - 7 dage Arbejdsdage i alt 117 dage ..... Klagerens skattepligtige indkomst er forhøjet med 35.469  

 kr., med henvisning til ligningslovens § 9 C.
 Den talmæssige opgørelse er foretaget således:
Fratrukket befordringsudgift 51.895 kr.
 Godkendt 53 dage á 362 kilometer:
 53 dage á 76 kilometer á 1,34 kr. + 53 dage á 262  

 kilometer á 0,67 kr.
 14.701 kr.
 23 dage (før 13. juni 1998) á 75 kr.
 1.725 kr.
 16.426 kr.
Forhøjelse 35.469 kr.
Klageren har ikke dokumenteret eller sandsynliggjort, at  

 daglig befordring mellem Odense og København har fundet sted i det  

 selvangivne  

 omfang.
Endvidere har klageren ikke dokumenteret afholdte udgifter til  

 benyttelse af Storebæltsforbindelsen.
 Der er henvist til Landsskatterettens praksis og  

 bekendtgørelse nr. 865 af 7. december 1998 om fradrag for udgifter til  

 benyttelse af Storebæltsforbindelsen.
 Endvidere kan klageren ikke have en berettiget forventning  

 til fradraget, da henvendelsen til skatteafdelingen ikke er dokumenteret, og  

 da  

 uformelle forhåndsbeskeder fra skatteafdelingen ikke er bindende.
 Der er fremsat påstand om, at klagerens skattepligtige  

 indkomst nedsættes i overensstemmelse med det selvangivne.
 Der er henvist til, at det fremlagte materiale dokumenterer,  

 at klageren har rejst mellem bopæl og arbejdsplads i det selvangivne omfang.
 Endvidere er der henvist til, at det af brev af 13. juni  

 2002 fra den kommunale skattemyndighed fremgår, at der godkendes  

 befordringsfradrag for indkomståret 2001.
Klageren forklarer, at hun ikke på noget tidspunkt er blevet  

 gjort opmærksom på, at skatteforvaltningen kunne kræve dokumentation for  

 befordringen, hverken ved telefonisk henvendelse eller ved gennemlæsning af  

 skattevejledningen.
Rejsemønsteret har været uændret siden 1998, og fra maj  

 2000 kan fremvises dokumentation, idet denne er gemt efter sagen er startet  

 for  

 at undgå fremtidige problemer.
Transporttiden på en time og 50 minutter er  

 heller ikke usandsynlig lang sammenholdt med, at transporttiden var en time  

 og  

 10 minutter, da hun boede i København.
Indledningsvis bemærkes, at der efter retspraksis er en  

 række betingelser, der alle skal være opfyldte, for at en skattepligtig kan  

 støtte ret på en tilkendegivelse efter det individuelle forventningsprincip.  

 Efter disse betingelser skal den omhandlede tilkendegivelse blandt andet have  

 været egnet til at have indflydelse på den skattepligtiges dispositioner, der  

 skal være tale om en direkte og positiv tilkendegivelse, og tilkendegivelsen  

 skal være klar og uden forbehold.
Endvidere kan der som udgangspunkt ikke  

 opnås  

 en retsbeskyttet forventning om den skattemæssige behandling på baggrund af  

 tilkendegivelser fra underordnede skattemyndigheder.
Klageren har ikke opnået en retsbeskyttet forventning om, at  

 der ikke ville blive stillet krav om dokumentation for befordringen, idet der  

 ikke ses at foreligge dokumentation for en tilkendegivelse herom.
Ligeledes  

 ville en sådan tilkendegivelse fra den kommunale skattemyndighed ikke kunne  

 medføre en retsbeskyttet forventning, idet tilkendegivelsen i så fald stammer  

 fra en underordnet myndighed og vedrører retlige forhold.
Der kan foretages fradrag for befordring mellem sædvanlig  

 bopæl og arbejdsplads efter bestemmelserne i ligningslovens § 9 C, stk. 1-3.  

 Fradraget beregnes med baggrund i den normale transportvej ved bilkørsel ud  

 fra  

 satser, der fastsættes af Ligningsrådet.
Det er uden betydning for fradraget,  

 hvordan befordringen rent faktisk foretages.
Efter praksis gives der kun fradrag, i det omfang  

 befordringen rent faktisk er foretaget.
Der kan således ikke beregnes fradrag  

 for fridage, feriedage, sygedage og helligdage.
Er afstanden mellem bopæl og arbejdsplads usædvanlig lang,  

 påhviler det efter praksis den skattepligtige at dokumentere eller  

 sandsynliggøre, at befordringen rent faktisk er foretaget.
Der henvises  

 herved  

 til blandt andet Østre Landsrets dom af 28. maj 2003, offentliggjort i  

 SKM2003.269.ØLR (  

www.toldskat.dk)  

 , og Vestre Landsrets dom af 27. april 2001 offentliggjort i Tidsskrift for  

 Skatter og Afgifter 2001.446. Dette kan eksempelvis ske ved fremlæggelse af  

 arbejdssedler, lønsedler, brændstofkvitteringer, billetter til offentlige  

 transportmidler med videre.
Klageren må henset til det for Landsskatteretten fremlagte  

 materiale anses for at have sandsynliggjort, at der rent faktisk er foretaget  

 befordring mellem Odense og København i det beskrevne omfang.
Der er herved  

 lagt vægt på, at klageren har dokumenteret tilstedeværelsen på  

 arbejdspladserne  

 i København, at der foreligger dokumentation for regelmæssige læge- og  

 tandlægebesøg i Odense, at der foreligger dokumentation for hævninger i  

 pengeautomater i Odense, og at klageren fortsat har samme bopæl og  

 arbejdsplads  

 og har dokumenteret periodekort til offentlige transportmidler for en  

 efterfølgende periode.
Endvidere er der lagt vægt på, at klageren efter det oplyste  

 har været under uddannelse til merkonom ved en uddannelsesinstitution i  

 Odense  

 samtidig med arbejdet, og at der er fremlagt eksamensbevis herfra.
Der er  

 også  

 henset til klagerens forklaring om en personlig tilknytning til Odense.
 Klageren er derfor berettiget til befordringsfradrag for 191  

 arbejdsdage for indkomståret 1998 i overensstemmelse med den af klageren for  

 Landsskatteretten fremlagte opgørelse.
Det bemærkes, at klageren er berettiget til fradrag for  

 passage af Storebælt inden den 14. juni 1998 med 75 kr. per arbejdsdag.
Fra  

 den  

 14. juni 1998 reguleres dette forhold af bekendtgørelse nr. 865 af 7.  

 december  

 1998.
Den skattepligtige kan ved opgørelsen af befordringsfradrag  

 efter ligningslovens § 9 C, foretage fradrag for udgifter til benyttelse af  

 Storebæltsforbindelsen mod dokumentation for indkomstårene 1998 til og med  

 2002. Fradraget udgør 15 kr. per passage for brugere af kollektiv trafik.
Det  

 fremgår af § 1, stk. 1, i bekendtgørelse nr. 865 af 7. december 1998.
 Da klageren ikke direkte har dokumenteret udgifter til  

 benyttelse af Storebæltsforbindelsen, er klageren ikke berettiget til fradrag  

 for passage af Storebælt fra den 14. juni 1998 og frem til udløbet af  

 indkomståret 1998.
 Herefter kan befordringsfradraget opgøres som 191  

 arbejdsdage á 276,04 kr., svarende til 52.724 kr., tillagt 96 passager af  

 Storebælt inden den 14. juni 1998 á 75 kr., svarende til 7.200 kr., hvilket  

 giver et samlet befordringsfradrag på 59.924 kr. for indkomståret 1998.
 Den skattepligtige indkomst for indkomståret 1998 nedsættes  

 derfor med 43.498 kr.
