Betænkning afgivet af Det  

 Energipolitiske Udvalg den 6. december 2000 Betænkning over Forslag til lov om ændring af lov om  

 elforsyning og lov om ændring af lov om tilskud til elproduktion (Den systemansvarlige virksomheds opgaver m.v.) [af  

 miljø- og energiministeren (Svend Auken)] 1. Ændringsforslag Miljø- og energiministeren har stillet tre  

 ændringsforslag til lovforslaget.
2. Udvalgsarbejdet Lovforslaget blev fremsat den 2. november 2000 og var til  

 1. behandling den 16. november 2000. Lovforslaget blev efter 1. behandling  

 henvist til behandling i Det Energipolitiske Udvalg.
Møder Udvalget har behandlet lovforslaget i to møder.
Høring Et udkast til lovforslaget har inden fremsættelsen  

 været sendt i høring, og miljø- og energiministeren  

 sendte den 29. september 2000 dette udkast til udvalget, jf. (1999-2000) alm.  

 del - bilag 748. Den 12. november 2000 sendte miljø- og  

 energiministeren de indkomne høringssvar samt et notat herom til  

 udvalget.
Den 27. november 2000 sendte miljø- og energiministeren en  

 række supplerende høringssvar vedrørende lovforslagets  

 bestemmelse om standardvedtægter for holdingselskaber samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 tre skriftlige henvendelser fra Danske Energiselskabers Forening.  

 Miljø- og energiministeren har over for udvalget kommenteret de  

 skriftlige henvendelser.
Spørgsmål Udvalget har stillet 18 spørgsmål til  

 miljø- og energiministeren til skriftlig besvarelse, som denne har  

 besvaret.
Fire af udvalgets spørgsmål til miljø- og  

 energiministeren og dennes svar herpå er optrykt i bilag 2 til  

 betænkningen.
3. Udtalelser fra miljø- og energiministeren Miljø- og energiministeren har over for udvalget  

 oplyst følgende:
Afhjælpning af situationen for de særlig energitunge  

 virksomheder Som led i elreformen blev støtten til  

 vindkraftproduceret elektricitet med virkning fra den 16. august 1999 omlagt  

 fra et statstilskud til et tillæg til forbrugerprisen betalt af  

 elforbrugerne over elregningen.
 For at afhjælpe de særlig energitunge  

 virksomheder, så meromkostningerne i forbindelse med omlægningen  

 af statens tilskud til vedvarende energi reduceres, blev der i lov nr. 375 af  

 2. juni 1999 om elforsyning indsat en bestemmelse om, at storbrugere blev  

 fritaget for ekstrabetaling for at bidrage til dele af den  

 miljøvenlige strøm for det forbrug, der ligger over 100 GWh om  

 året pr. forbrugssted.
 Bestemmelsen, der fremgår af elforsyningslovens § 8,  

 stk. 5, nr. 2, blev ligesom andre dele af elforsyningsloven anmeldt til  

 Europa-Kommissionen den 16. juli 1999. Den 3. oktober 2000 godkendte  

 Europa-Kommissionen bl.a. § 8, som blev sat i kraft ved Miljø- og  

 Energiministeriets bekendtgørelse nr. 948 af 19. oktober 2000 med  

 virkning fra den 1. november 2000.
 Som en følge af sagsbehandlingstiden i  

 Europa-Kommissionen har den manglende ikraftsættelse af  

 elforsyningslovens § 8 bevirket, at der er blevet pålagt  

 storforbrugerne af strøm ekstraomkostninger, idet det ikke har  

 været muligt at fritage storforbrugerne for betaling for den  

 miljøvenlige strøm for det forbrug, der ligger over 100 GWh om  

 året pr. forbrugssted.
 Jeg har sammen med partierne bag elreformen overvejet  

 løsninger på, hvorledes man kan afbøde  

 omkostningsvirkningerne for de særlig energitunge virksomheder som  

 følge af sagsbehandlingstiden i Europa-Kommissionen.
Det har herunder været overvejet at stille et  

 ændringsforslag, som gør det muligt at godtgøre  

 storforbrugerne den ekstraomkostning, de måtte have haft til betaling  

 af dele af den miljøvenlige strøm for det forbrug, der ligger  

 over 100 GWh om året pr. forbrugssted i perioden fra den 16. august  

 1999, hvor tilskuddene blev omlagt, til den 1. november 2000, hvor bl.a. § 8  

 trådte i kraft.
Der er imidlertid rejst tvivl om, hvorvidt der er  

 fornøden identitet med det fremsatte lovforslag, og om der leves op  

 til grundlovens krav i § 41, stk. 2, om, at et lovforslag ikke kan vedtages  

 endeligt, før det har været behandlet tre gange i  

 Folketinget.
Partierne bag elreformen er imidlertid fortsat indstillet  

 på at afhjælpe situationen for de særlig energitunge  

 virksomheder.
Jeg er derfor indstillet på snarest at fremsætte et  

 ændringslovforslag til elforsyningsloven, som gør det muligt at  

 godtgøre de af § 8, stk. 5, nr. 2, omfattede meromkostninger, som de  

 her nævnte store elforbrugere har haft til miljøvenlig  

 strøm fra den 16. august 1999 til den 1. november 2000.
Kabellægning af 150 kV forbindelser I forlængelse af mine svar på udvalgets  

 spørgsmål 13 og spørgsmål 18 kan jeg supplerende  

 oplyse, at som principperne er i dag, vil nye 150 kV-forbindelser ikke  

 automatisk blive kabellagt.
Dette vil - efter »Principper for etablering og sanering af  

 højspændingsanlæg« - kun ske, når et sæt landskabelige kriterier  

 bliver opfyldt.
Denne praksis er nu blevet ændret.
Det er fortsat meget dyrt at kabellægge 400  

 kV-forbindelser.
Siden principperne fra 1995 blev fastlagt, har der  

 imidlertid været et markant prisfald på kabler på 150 kV og  

 derunder.
 På grund af omkostningsforholdene kan der derfor  

 opnås betydelig større landskabelige gevinster for de samme  

 penge, hvis der fortrinsvis kabellægges på de lavere  

 spændingsniveauer.
Det er vigtigt, at det markante prisfald på 150  

 kV-kabler og kabler for lavere spændingsniveauer udnyttes på en  

 måde, som kommer landskabet tilgode.
Uanset prisfaldet har jeg dog ikke  

 fundet det påkrævet at tage initiativ til, at der  

 gennemføres en omfattende revision af principperne i forhold til  

 gennemførelsen af en række 400 kV-forbindelser i Jylland.
Jeg  

 har i stedet aftalt med Eltra, at alle nye 150 kV-forbindelser  

 kabellægges, medmindre de kan hænges op på 400 kV-master.  

 Det er efter min vurdering en god aftale, som kan sikre de landskabelige  

 værdier.
 Jeg kan i øvrigt oplyse, at elselskaberne på  

 Sjælland af sig selv gennemfører nye 132 kV-forbindelser som  

 kabler.
4. Indstillinger og politiske bemærkninger Et flertal i udvalget (S, V, KF, SF, CD, RV og FRI)  

 indstiller lovforslaget til vedtagelse med de stillede  

 ændringsforslag.
Et mindretal (V og KF) ser lovforslaget som en  

 nødvendig opfølgning af elreformaftalen.
Lovforslaget  

 præciserer de opgaver, der er fastlagt i kraftværksaftalen, og  

 der udstikkes rammer, der kan sikre systemansvarets bidrag til at skabe de  

 bedst mulige betingelser for konkurrence på elmarkedet.
 Lovforslaget inklusive ministerens ændringforslag  

 indeholder desuden nødvendige justeringer og præciseringer, der  

 er i overensstemmelse med elreformaftalens indhold og hensigt, ligesom  

 lovforslaget sikrer grundlaget for, at principperne i kabelhandlingsplanen  

 fra 1995 kan efterleves på trods af selskabsopsplitningen.
 Et mindretal i udvalget (DF) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
 Dansk Folkeparti er positivt over for den del af  

 lovforslaget, som omhandler de opgaver, der bliver pålagt de  

 systemansvarlige virksomheder i forbindelse med at få elnetsystemet til  

 at fungere optimalt, således at der skabes den bedst mulige  

 markedsbaserede konkurrencesituation for produktion af og handel med  

 elektricitet.
 Endvidere er Dansk Folkeparti positivt over for  

 intentionerne i lovforslaget om, at der bliver mulighed for øget  

 kabellægning af hensyn til naboer og de landskabelige  

 værdier.
 Men den del af lovforslaget, som er en opfølgning  

 af elreformen og kraftværkspakken, kan Dansk Folkeparti ikke  

 tiltræde.
Miljø- og energiministeren får  

 beføjelser til at pålægge alle forbrugere over elregningen  

 at betale for de meget ressourcekrævende nettilslutninger af  

 vindmølleparker og havvindmøller til transmissionsnettet samt  

 andre omkostninger i forbindelse med etablering af havvindmøller samt  

 prisfastsættelse af den producerede el.
Dermed er det ikke muligt for  

 samfundet og forbrugerne at få insigt i de reelle  

 samfundsøkonomiske omkostninger i forbindelse med etablering af  

 havvindmøller og vindmølleparker.
Der henvises til ministerens  

 svar på spørgsmål 4, som er optrykt i bilag 2 til  

 betænkningen.
Ligeledes får ministeren hjemmel til at lade alle  

 forbrugere betale for forsknings- og udviklingsprojekter over tarifferne, som  

 således ikke finansieres over finansloven.
Der sættes dermed  

 ingen økonomiske rammer eller grænser for de udgifter, der  

 på den måde kan overvæltes på tarifferne.
Der kan  

 på denne måde ydes tilskud, der fremmer en ministers politiske  

 visioner på energiområdet, uden at der sættes  

 økonomiske grænser.  Der henvises til ministerens svar på  

 spørgsmål 1, som er optrykt i bilag 2 til  

 betænkningen.
Der kan tillige henvises til høringssvaret fra  

 Finansministeriet, hvoraf det fremgår: »I vurderingen af konsekvenserne af lovforslaget beskrives  

 udelukkende administrative konsekvenser for borgerne.
Finansministeriet  

 ønsker ydermere præciseret, hvilke økonomiske  

 konsekvenser lovforslaget har for borgerne.« Ligeledes fremgår det af Forbrugerrådets  

 høringssvar, at »Med denne  

 bestemmelse fastsættes, at forbrugerne via elregningen fremover kan  

 påføres omkostninger til miljømæssige  

 undersøgelser i forbindelse med projektering af f.eks.  

 havvindmølleudbygningerne.
Det, der er centralt for Forbrugerrådet i denne  

 sammenhæng er, at når energipolitikken fremover finansieres  

 direkte over elregningen og ikke via den almindelige skatteindbetaling,  

 opstår der et generelt behov for prisgennemsigtighed.
Ligesom  

 Forbrugerrådet i andre brancher ofte efterlyser transparens, skal man  

 også inden for elområdet kunne aflæse de elementer elprisen  

 er sammensat af.
Forbrugerrådet har således en generel  

 opfordring til,  at der fra myndighedsside generelt arbejdes for  

 prisgennemsigtighed på elområdet, og i særlig grad inden  

 for systemansvarets, idet der her er placeret mange (samfundsmæssige)  

 opgaver.
Herved kan man som forbruger orientere sig om hvad man rent faktisk  

 betaler for, og ikke mindst opnås en »bevidstgørelse « om de energipolitiske tiltag og målsætninger, som  

 ønskes realiseret.« Af Danske Energiselskabers Forenings høringssvar  

 fremgår det ligeledes, at »Det er vigtigt, at forskningsaktiviteterne sker i et  

 afbalanceret forhold til omkostningerne herved.
Det er således generelt  

 betænkeligt, hvis myndighederne bruger de systemansvarlige som middel  

 til at få gennemført opgaver, som egentlig burde på  

 finansloven, men her uden nærmere behandling finansieres af  

 elforbrugerne.« Desuden tager Dansk Folkeparti afstand fra reglerne i  

 forbindelse med selskabernes standardvedtægter, som kan være  

 grundlovsstridige.
 Et andet mindretal i udvalget (EL) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
 Kristeligt Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	miljø- og energiministeren, tiltrådt af et  

flertal (udvalget med undtagelse af DF):
Til § 1 1) I nr. 2 indsættes efter det foreslåede  

 nr. 3 som nyt nummer:
» [Tilslutning af havvindmøller] 2) Efter nr. 3 indsættes som nyt nummer:
 »01. I § 21 indsættes efter stk. 1 som nye  

 stykker:
» Stk. 3. Miljø- og energiministeren kan  

 pålægge bevillingshavere efter § 19, stk. 1, at kabellægge  

 elforsyningsnet i forbindelse med etablering af nye transmissionsnet beregnet  

 for spændinger på 400 kV eller ved væsentlige  

 ændringer i tilsvarende bestående net.
Ved meddelelse af et  

 sådant pålæg vil bevillingshavernes meromkostninger til  

 kabellægning skulle dækkes efter de i medfør af stk. 2  

 fastsatte regler.« Stk. 2 og 3 bliver herefter stk. 4 og 5.« [Regler vedrørende kabellægning] 3) Efter nr. 3 indsættes som nyt nummer:
» [Teknisk konsekvensændring] Bemærkninger Til nr. 1 Ved vedtagelsen af elforsyningsloven var det forudsat, at  

 netvirksomhederne skulle tilslutte alle vindkraftanlæg til  

 distributionsnettet.
I forbindelse med opførelse af større  

 vindmølleparker, herunder havvindmølleparker, har det  

 imidlertid på grund af disses store kapacitet i en række  

 tilfælde vist sig hensigtsmæssigt at tilslutte parkerne direkte  

 til det overordnede transmissionsnet.
Efter elforsyningslovens § 9 er der kun  

 hjemmel til, at tilslutningsomkostningerne fordeles på alle  

 elforbrugere inden for et sammenhængende elforsyningsnet, såfremt  

 omkostningerne er pålagt og afholdt af netvirksomheden.
Med  

 ændringsforslaget skabes der mulighed for, at det i  

 bekendtgørelsen om nettilslutning efter lovens § 68 bestemmes, at  

 havvindmølleparkerne kan tilsluttes direkte til transmissionsnettet,  

 og at omkostningerne hertil fordeles på samtlige elforbrugere inden for  

 et sammenhængende elforsyningsnet.
 Ændringsforslaget har baggrund i reaktioner fra  

 høringsfasen vedrørende bekendtgørelsen om tilslutning  

 af vindkraftanlæg efter bl.a. elforsyningslovens § 68.  

 Ændringsforslaget knytter sig til den ændring af  

 elforsyningslovens § 9, som allerede er indeholdt i lovforslaget.
 Ændringsforslaget medfører ingen merudgifter  

 og er alene en nødvendig lovteknisk korrektion, som skyldes  

 ændrede tekniske forudsætninger for tilslutning af  

 havvindmøller til elforsyningsnettet.
Til nr. 2 Miljø- og energiministeren bemyndiges i stk. 2 til  

 at fastsætte nærmere regler om vilkår for godkendelse af  

 etablering af nye transmissionsnet samt ændringer i bestående  

 transmissionsnet.
 Baggrunden herfor er, at regeringen ved den nye  

 elforsyningslovs ikrafttræden er blevet opmærksom på de  

 problemer, der kan opstå i forbindelse med gennemførelsen af  

 saneringer af højspændingsanlæg i overensstemmelse med de  

 principper, der er aftalt mellem Amtsrådsforeningen, Danske  

 Elværkers Forening (Danske Energiselskabers Forening), Elsam, Elkraft,  

 Skov- og Naturstyrelsen, Miljø- og Energiministeriets  

 landsplanafdeling og Energistyrelsen i 1995. Principperne er aftalt på  

 baggrund af en stigende borgermodstand mod højspændingsmaster  

 samt et ønske om at skabe landskabsmæssige forbedringer i  

 Danmark.
 Efterfølgende har miljø- og energiministeren  

 udmeldt principperne som retningslinjer for den fysiske planlægning  

 gennem de statslige udmeldinger til amternes regionplanrevisioner.
Principperne fastlægger, hvornår nye  

 højspændingsforbindelser skal kabellægges, og  

 hvornår eksisterende forbindelser skal saneres.
I principperne er det  

 forudsat, at ved etablering af nye 400 kV- forbindelser   som primært  

 etableres som luftledninger   skal der samtidig ske regionale saneringer.  

 Principperne gør det muligt at kompensere for  

 miljømæssige påvirkninger af landskabet, som udbygninger  

 med 400 kV-transmissionsforbindelser   som af økonomiske årsager  

 kun vanskeligt lader sig kabellægge   påfører  

 omgivelserne.
Hertil kommer, at kabellægning i et vist omfang vil  

 medføre større forsyningssikkerhed, idet f.eks. ekstreme  

 vejrforhold ikke vil have samme indflydelse på nedgravede kabler som  

 på luftledninger.
De regionale saneringer, som er gennemført i  

 forbindelse med etablering af 400 kV-forbindelser, kunne efter den tidligere  

 elforsyningslov finansieres af den virksomhed, som forestod udbygningen med  

 400 kV-transmissionsforbindelserne, også selv om omkostningerne i  

 praksis hidrørte fra et andet selskab.
Med lov nr. 375 af 2. juni 1999  

 er der indført nye krav til elsektoren, herunder krav om  

 selskabsopdeling samt krav til, hvilke omkostninger der kan indregnes i  

 prisen for den enkelte virksomheds ydelser.
Der er derfor behov for en  

 hjemmel til at fastsætte vilkår om, at der ved etablering af nye  

 400 kV-anlæg skal ske kompenserende kabellægninger henholdsvis  

 omstruktureringer mod dækning af de meromkostninger, som de selskaber,  

 som bliver berørt af kravene om kabellægning, bliver  

 pålagt.
Det er således hensigten at udforme regler, som  

 åbner mulighed for, at de transmissionsvirksomheder, der  

 gennemfører udbygninger eller omlægninger af 400  

 kV-transmissionsnettet, kan forpligtes til at dække de meromkostninger,  

 som andre transmissions- og netvirksomheder på lavere  

 spændingsniveau vil blive påført, når de skal  

 gennemføre fremskyndede omstruktureringer henholdsvis kompenserende  

 kabellægninger efter de aftalte principper.
Omkostninger forbundet  

 hermed vil kunne indregnes i virksomhedernes priser efter elforsyningslovens  

 kapitel 10.
Der vil i reglerne kunne blive fastlagt kriterier for, i  

 hvor stor udstrækning der skal ske kompenserende kabellægninger  

 henholdsvis omstrukturering eller sanering på lavere  

 spændingsniveau som følge af etablering eller ændring af  

 400 kV-forbindelser.
Den kompenserende kabellægning henholdsvis  

 omstrukturering vil kunne finde sted på 50-150  

 kV-spændingsniveauet.
Det vil være de transmissionsvirksomheder,  

 der skal gennemføre udbygninger eller omlægninger af 400  

 kV-transmissionsnettet, der i samarbejde med de aktuelle net- og  

 transmissionsvirksomheder, den systemansvarlige virksomhed og de regionale  

 planmyndigheder skal sikre den nødvendige kabellægning  

 henholdsvis omstrukturering og sanering.
 Reglerne vil ligeledes kunne indeholde kriterier for,  

 hvordan den fremtidige generelle systematiske kabellægning af  

 højspændingsnettet bør ske.
Miljø- og energiministeren får med  

 bestemmelsen i stk. 3 bemyndigelse til at pålægge net- og  

 transmissionsvirksomheder at kabellægge nærmere udpegede  

 ledningstrækninger i forbindelse med etablering af nye transmissionsnet  

 beregnet for spændinger på 400 kV eller ved væsentlige  

 ændringer i tilsvarende bestående net.
Det er hensigten alene at  

 udnytte bemyndigelsen i de tilfælde, hvor en net- eller  

 transmissionsvirksomhed ikke ønsker at indgå aftale om  

 kabellægning af en ledningsstrækning, uanset at net- eller  

 transmissionsvirksomheden får dækket meromkostningerne hertil som  

 følge af de i medfør af stk. 2 fastlagte regler om vilkår  

 for etablering af nye transmissionsnet.
Det foreslås, at de  

 meromkostninger, som net- og transmissionsvirksomhederne bliver pålagt  

 som følge af kabellægningspålægget, dækkes af  

 de transmissionsvirksomheder, som etablerer nye 400 kV-forbindelser eller  

 foretager væsentlige ændringer i tilsvarende bestående net  

 som beskrevet i bemærkningerne til stk. 2.
Til nr. 3 Ændringsforslag nr. 2 indebærer, at de  

 hidtidige § 21, stk. 2 og 3, bliver stk. 4 og 5. I § 23, stk. 3, henvises til  

 § 21, stk. 2. Denne henvisning forslås derfor ændret til § 21,  

 stk. 4.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Dorit Myltoft (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Eva Møller (KF) Gitte Seeberg (KF)  

  Aase D.
Madsen (DF) nfmd.  

  Kim Behnke (FRI) Kristeligt Folkeparti havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 74 Bilagsnr.
Titel 1 Høringssvar 2 Tidsplan for udvalgets behandling af lovforslaget 3 Spm. 1, om Eltra som systemansvarlig kan indregne omkostninger til  

 udvikling og etablering af ellagre i prisen, til miljø- og  

 energiministeren Spm. 2 om forbedring af beslutningsgangen af kabellægning af  

 højspændingsforbindelser, til miljø- og energiministeren 4 Ændringsforslag til 2. behandling 5 Henvendelse fra Danske Energiselskabers Forening af 22/11-2000 6 Spm. 3 om kommentar til henvendelsen af 22/11-2000 fra Danske  

 Energiselskabers Forening, til miljø- og energiministeren 7 Spm. 4 om betaling af VVM-undersøgelser ved etablering af  

 havvindmøller, til miljø- og energiministeren Spm. 5, om omkostninger til VVM-undersøgelser ved etablering af  

 havvindmøller skal indregnes i elregningen, til miljø- og  

 energiministeren Spm. 6 om, i hvilket omfang elforbrugere skal betale for etablering af  

 havvindmøller, til miljø- og energiministeren Spm. 7 om pristilskud for el produceret af  

 demonstrationshavvindmøller, til miljø- og energiministeren Spm. 8 om § 28, stk. 3, nr. 1, til miljø- og energiministeren Spm. 9 om lovforslagets økonomiske konsekvenser, til miljø-  

 og energiministeren 8 Henvendelse fra Danske Energiselskabers Forening af 23/11-2000 9 Spm. 10 om kommentar til henvendelsen af 23/11-2000 fra Danske  

 Energiselskabers Forening, til miljø- og energiministeren 10 Spm. 11 om størrelsen af beløbene, som indgår i  

 betalingen af kraftværker i forbindelse med elproduktionsplanerne, til  

 miljø- og energiministeren Spm. 12 om standsning af vindmølleproduktionen i situationer med  

 overskudsproduktion af el, til miljø- og energiministeren 11 Resumé af de indkomne høringssvar vedrørende  

 bestemmelsen om standardvedtægter for holdingselskaber i L 74 samt  

 Energistyrelsens kommentarer hertil - endvidere kopi af de indkomne  

 høringssvar 12 Svar på spm. 1, om Eltra som systemansvarlig kan indregne  

 omkostninger til udvikling og etablering af ellagre i prisen, fra  

 miljø- og energiministeren Svar på spm. 2 om forbedring af beslutningsgangen af  

 kabellægning af højspændingsforbindelser, fra  

 miljø- og energiministeren 13 Svar på spm. 3 om kommentar til henvendelsen af 22/11-2000 fra  

 Danske Energiselskabers Forening, fra miljø- og energiministeren 14 Svar på spm. 4 om betaling af VVM-undersøgelser ved  

 etablering af havvindmøller, fra miljø- og energiministeren Svar på spm. 5, om omkostninger til VVM-undersøgelser ved  

 etablering af havvindmøller skal indregnes i elregningen, fra  

 miljø- og energiministeren Svar på spm. 6 om, i hvilket omfang elforbrugere skal betale for  

 etablering af havvindmøller, fra miljø- og energiministeren Svar på spm. 7 om pristilskud for el produceret af  

 demonstrationshavvindmøller, fra miljø- og energiministeren Svar på spm. 8 om § 28, stk. 3, nr. 1, fra miljø- og  

 energiministeren Svar på spm. 9 om lovforslagets økonomiske konsekvenser, fra  

 miljø- og energiministeren 15 Svar på spm. 10 om kommentar til henvendelsen af 23/11-2000 fra  

 Danske Energiselskabers Forening, fra miljø- og energiministeren 16 Svar på spm. 11 om størrelsen af beløbene, som  

 indgår i betalingen af kraftværker i forbindelse med  

 elproduktionsplanerne, fra miljø- og energiministeren Svar på spm. 12 om standsning af vindmølleproduktionen i  

 situationer med overskudsproduktion af el, fra miljø- og  

 energiministeren 17 Udkast til betænkning 18 Ny tidsplan for udvalgets behandling af lovforslaget 19 Spm. 13 om rækkevidden af bemærkningerne til ministerens  

 ændringsforslag nr. 2 om kabellægning af  

 højspændingsnettet, til miljø- og energiministeren Spm. 14 om forholdet mellem »planlægning«  

 og »sanering« vedrørende  

 højspændingsforbindelser, til miljø- og energiministeren Spm. 15, om ministeren har sendt ændringsforslagene i høring,  

 til miljø- og energiministeren Spm. 16 om ministerens ændringsforslag set i forhold til  

 bestemmelsen i grundlovens § 41, stk. 2, til miljø- og  

 energiministeren 20 Henvendelse fra Danske Energiselskabers Forening af 30/11-2000 21 Spm. 17 om kommentar til henvendelsen af 30/11-2000 fra Danske  

 Energiselskabers Forening, til miljø- og energiministeren 22 Spm. 18 om reglerne for den fremtidige generelle systematiske  

 kabellægning af højspændingsnettet, til miljø- og  

 energiministeren 23 Svar på spm. 13 om rækkevidden af bemærkningerne til  

 ministerens ændringsforslag nr. 2 om kabellægning af  

 højspændingsnettet, fra miljø- og energiministeren Svar på spm. 14 om forholdet mellem »planlægning«  

 og »sanering«  vedrørende  

 højspændingsforbindelser, fra miljø- og energiministeren Svar på spm. 15, om ministeren har sendt ændringsforslagene i  

 høring, fra miljø- og energiministeren Svar på spm. 16 om ministerens ændringsforslag set i forhold  

 til bestemmelsen i grundlovens § 41, stk. 2, fra miljø- og  

 energiministeren 24 Svar på spm. 17 om kommentar til henvendelsen af 30/11-2000 fra  

 Danske Energiselskabers Forening, fra miljø- og energiministeren 25 Svar på spm. 18 om reglerne for den fremtidige generelle  

 systematiske kabellægning af højspændingsnettet, fra  

 miljø- og og energiministeren 26 Miljø- og energiministerens bidrag til betænkningen 27 2. udkast til betænkning 28 Miljø- og energiministerens supplerende bidrag til  

 betænkningen Bilag 2 Nogle af udvalgets spørgsmål til miljø-  

 og energiministeren og dennes svar herpå Spørgsmål 1 og 4 og miljø- og  

 energiministerens svar herpå er optrykt efter ønske fra Dansk  

 Folkeparti.
 Spørgsmål 13 og miljø- og  

 energiministerens svar herpå er optrykt efter ønske fra  

 Socialistisk Folkeparti.
 Spørgsmål 18 og miljø- og  

 energiministerens svar herpå er optrykt efter ønske fra  

 Venstre.
 Spørgsmål 1:
Kan Eltra indregne omkostninger til udvikling og  

 etablering af ellagre i form af brændselscelle-lagre, jf. lovforslagets  

 bestemmelser om, hvad den systemansvarlige kan indregne i prisen? Svar:
Elforsyningsloven indeholder allerede i dag i § 29 en  

 bestemmelse, hvorefter den systemansvarlige virksomhed skal sikre, at der  

 udføres sådanne forsknings- og udviklingsprojekter, som er  

 nødvendige for udnyttelse af miljøvenlige  

 elproduktionsteknologier.
Forskning og udvikling af ellagre i form af  

 brænselscellelagre til lagring af miljøvenlig elektricitet er en  

 opgave, som falder inden for denne bestemmelse, og nødvendige udgifter  

 hertil vil kunne indregnes i den systemansvarlige virksomheds omkostninger og  

 opkræves hos alle elforbrugere efter bestemmelsen i § 9, stk. 1, nr. 1,  

 i elforsyningsloven.
Forsknings- og udviklingsomkostninger til lagring af  

 elektricitet, som ikke er miljøvenlig   eksempelvis kulbaseret  

 elektricitet   kan derimod ikke efter § 9, stk. 1, nr. 1, opkræves hos  

 samtlige elforbrugere, idet bestemmelsen i § 29 om forsknings- og  

 udviklingsprojekter alene omhandler miljøvenlig elproduktion.
Når der i nr. 7 i forslag til lov om ændring  

 af lov om elforsyning (L 74) foreslås indsat en bestemmelse om, at den  

 systemansvarlige virksomhed skal sikre, at der udføres forsknings- og  

 udviklingsaktiviteter vedrørende transmission og distribution af  

 elektricitet, er dette begrundet i, at  overførsel, transmission og  

 transport af elektricitet ikke er nævnt i den gældende  

 formulering af § 29. Der er derfor opstået usikkerhed om, hvorvidt den  

 systemansvarlige virksomhed skal sikre varetagelsen af denne opgave og dermed  

 også om, hvorvidt udgifterne hertil kan opkræves hos  

 elforbrugerne.
Denne tvivl elimineres såfremt forslaget vedtages.
 Spørgsmål 4:
 Ministeren bedes give konkrete eksempler på, i  

 hvilke tilfælde VVM-undersøgelser i forbindelse med  

 havvindmølleetablering ikke skal betales af ansøgeren.
 Svar:
 Hovedsigtet med den foreslåede bestemmelse i  

 lovforslagets § 1, nr. 3, er at sikre det princip, at det er  

 ansøgeren, der skal betale udgifterne til de fornødne  

 miljømæssige undersøgelser i forbindelse med et konkret  

 havvindmølleprojekt.
I forbindelse med etablering af de første  

 havvindmølleparker er det imidlertid hensigten at foretage ganske  

 omfattende miljøundersøgelser såvel før som efter  

 opførelsen.
Baggrunden herfor er naturligvis, at det ved introduktion  

 af disse nye, store elproduktionsanlæg på havet er  

 nødvendigt at klarlægge miljøpåvirkningerne i bred  

 forstand.
Visse af disse undersøgelser vil det formentligt ikke  

 være nødvendigt at gentage ved senere udbygninger med  

 havvindmøller.
Ud fra en rimelighedsbetragtning og for ikke at stille  

 virksomhederne bag de første demonstrationsanlæg  

 økonomisk dårligere end virksomheder, der senere opfører  

 havvindmøller, giver lovforslaget mulighed for, at miljø-og  

 energiministeren efter en konkret vurdering kan beslutte at visse udgifter,  

 der kan være af betydning for fremtidige projekter, ikke skal  

 dækkes af ansøgeren men af alle elforbrugere.
Der er endnu ikke taget stilling til, hvilke konkrete  

 undersøgelser der bør betales af samtlige elforbrugere.
Det  

 hænger bl.a. sammen med, at arten og omfanget af undersøgelserne  

 på nuværende tidspunkt ikke er endeligt fastlagt.
Jeg kan dog  

 oplyse, at der i første række sigtes på udgifter til  

 vurdering og kortlægning af de langsigtede miljømæssige  

 påvirkninger, såsom visse påvirkninger på  

 havmiljøet, herunder fugle, fisk m.m.
Jeg kan endvidere nævne,  

 at udgifterne til et uafhængigt ekspertpanel til vurdering af de  

 miljømæssige konsekvenser, som kan nedsættes efter  

 elloven, påtænkes finansieret ved bidrag fra alle danske  

 elforbrugere.
 Spørgsmål 13:
Ministeren bedes detaljeret redegøre for  

 rækkevidden af følgende citat fra bemærkningerne til  

 ministerens ændringsforslag nr. 2: »Reglerne vil ligeledes kunne indeholde kriterier for, hvordan  

 den fremtidige generelle systematiske kabellægning af  

 højspændingsnettet bør ske.« Svar:
 Etablering af nye transmissionsnet beregnet for  

 spændinger på over 100 kV og væsentlige ændringer i  

 tilsvarende bestående net kan i henhold til gældende lovgivning  

 kun foretages efter forudgående tilladelse fra miljø- og  

 energiministeren.
 Miljø- og energiministeren bemyndiges med  

 bestemmelsen i nr. 2 til at fastsætte nærmere regler om  

 vilkår for godkendelse af etablering af nye transmissionsnet samt  

 ændringer i bestående transmissionsnet.
 I første omgang er det hensigten at udforme regler,  

 som fastlægger, hvilke vilkår der gælder i forbindelse med  

 gennemførelse af udbygninger eller omlægninger af  400  

 kV-transmissionsnettet.
Senere kan der opstå behov for at udarbejde mere  

 generelle regler for udbygning af højspændingsnettet i  

 overensstemmelse med de i bemærkningerne til lovforslaget nævnte  

 principper, der fastlægger, hvornår nye  

 højspændingsforbindelser skal kabellægges, og  

 hvornår eksisterende forbindelser skal saneres.
Udsagnet om, at  

 reglerne ligeledes vil kunne indeholde kriterier for, hvordan den fremtidige  

 generelle systematiske kabellægning af højspændingsnettet  

 bør ske, skal ses i sammenhæng hermed.
Eventuelle yderligere  

 regler påtænkes således udarbejdet i overensstemmelse med  

 disse principper.
 Spørgsmål 18:
Vil reglerne for den fremtidige generelle systematiske  

 kabellægning af højspændingsnettet ligge inden for  

 rammerne af den nævnte aftale fra 1995, jf. ministerens  

 ændringsforslag nr. 2? Svar:
 Jeg kan bekræfte, at det er forudsat, at reglerne  

 for den fremtidige generelle systematiske kabellægning af  

 højspændingsnettet vil være i overensstemmelse med  

 principperne i den nævnte aftale fra 1995.
