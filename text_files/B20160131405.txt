Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 1297 af 9. november 2016 om en aktiv beskæftigelsesindsats foretages følgende ændringer:
 1. I § 81, stk. 4, udgår », dog mindst udgøre 82 pct. af højeste dagpenge for henholdsvis fuldtids- og deltidsforsikrede«.
 2. § 100, stk. 2, affattes således:
»Stk. 2. Arbejdsgivere anmoder om udbetaling af løntilskud via NemRefusion.« 3. I § 148, stk. 1, ændres »de uger, hvor personen helt eller delvist« til: »de timer, hvor personen«.
 4. I § 148 indsættes efter stk. 1 som nyt stykke:
»Stk. 2. For fultidsforsikrede omregnes perioder med sammenlagt ledighed, som i kapitel 7 i lov om en aktiv beskæftigelsesindsats er angivet i uger og måneder, jf. stk. 1, til timer ved at gange med henholdsvis 37 timer og 160,33 timer.
For deltidsforsikrede omregnes uger og måneder til timer ved at gange med henholdsvis 30 timer og 130 timer.« Stk. 2 bliver herefter stk. 3.
 5. I § 148, stk. 2, der bliver stk. 3, ændres »perioder« til: »timer«.
 6. I § 150, stk. 2, 1. pkt., ændres »som hele uger de uger, hvor personen helt eller delvist« til: »timer, hvor personen«, og i 2. pkt. ændres »uger« til: »perioder«.
 7. I § 150 indsættes som stk. 3:
»Stk. 3. For fultidsforsikrede omregnes perioder med sammenlagt ledighed, som i lov om en aktiv beskæftigelsesindsats er angivet i uger og måneder, jf. stk. 1, nr. 1-6, til timer ved at gange med henholdsvis 37 timer og 160,33 timer.
For deltidsforsikrede omregnes uger og måneder til timer ved at gange med henholdsvis 30 timer og 130 timer.« § 2 Stk. 1.  Bekendtgørelsen træder i kraft den 1. januar 2017, jf. dog stk. 2-4.
 Stk. 2. § 1, nr. 1, træder i kraft den 2. januar 2017.
 Stk. 3. § 1, nr. 3-7, træder i kraft den 1. juli 2017.
Stk. 4. For en person, der er omfattet af § 1, nr. 1, som er indplaceret i en dagpengeperiode den 1. juli 2017, sker opgørelse af timer med sammenlagt ledighed per 1. juli 2017, jf. § 1, nr. 3, 5 og 6, ved at gange antallet af uger i den indeværende dagpengeperiode, hvor personen helt eller delvist har modtaget dagpenge eller har været i tilbud om ansættelse med løntilskud med 37 timer for fuldtidsforsikrede eller 30 timer for deltidsforsikrede.
Personens forsikringsstatus den 1. juli 2017 er afgørende for, om der skal ganges med 37 timer eller 30 timer.
