 Hermed sendes nogle eksemplarer af justitsministeriets cirkulære af d.d.  

 om ændring af cirkulære om behandlingen af sager om benådning og udsættelse  

 af straffuldbyrdelse m.v.
 1. Cirkulæret, der træder i kraft den 1. juni 1985, er  

 udfærdiget på grundlag af kgl. resolution af 8. maj 1985 om bemyndigelse for  

 politidirektøren i København og politimestrene til at træffe afgørelse med  

 hensyn til ansøgning om eftergivelse af bøder og konfiskationer på ikke over  

 100.000 kr.
 2. Det forudsættes, at sager inden for  

 kompetenceområdet fortsat forelægges for justitsministeriet, hvis sagen  

 indeholder særligt indviklede, tvivlsomme eller principielle spørgsmål,  

 ligesom forelæggelse bør ske, hvis en ressortmyndighed, fx skatte- eller  

 toldvæsenet, i forbindelse med inddrivelsesspørgsmålet har givet udtryk for,  

 at sagen indeholder spørgsmål af nævnte karakter.
3. Sager, som den 1. juni 1985 befinder sig i  

 justitsministeriet, forelagt i henhold til de hidtil gældende regler, vil  

 blive afgjort af justitsministeriet.
Sager, der ikke befinder sig i  

 justitsministeriet, skal afgøres af politimesteren (politidirektøren),  

 såfremt politiet i henhold til cirkulæret har kompetencen, uanset om  

 justitsministeriet på baggrund af de hidtil gældende regler har anmodet om  

 forelæggelse af sagen.
Justitsministeriet anmoder om i disse sager at modtage  

 kopi af afgørelsen.
Justitsministeriet skal dog ikke underrettes om  

 eventuelle senere afgørelser i disse sager.
 4. Cirkulæret af 26. juni 1975 vil med de ændringer,  

 der følger af cirkulæret af d.d. senere blive udsendt til optagelse i  

 Kriminalforsorgens cirkulæresamling m.v.
 Der vil senere blive udsendt en oversigt over de ændringer i  

 justitsministeriets vejledning i behandlingen af sager om benådning og  

 udsættelse af straffuldbyrdelsen m.v., som følger af cirkulæret af d.d.
 P.M.V.
 E.B.
Annemarie Lund Til politiet, anklagemyndigheden, domstolene samt kriminalforsorgens  

 anstalter og arresthusene.
