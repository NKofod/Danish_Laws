I medfør af §§ 115-117 i lov nr. 333 af 19. juni 1974 om social bistand  

 opretholdes statens hidtidige forpligtelse efter forsorgsloven til at sørge  

 for undervisning m.v. af talelidende, i det omfang de har behov for bistand  

 på statens institutter for talelidende.
I medfør af § 118 i nævnte lov  

 fastsætter socialministeren retningslinier for behandling af talelidende, der  

 foregår uden for en statsinstitution, når behandlingen sker efter henvisning  

 fra statens taleinstitutter.
Det samme gælder sværere tilfælde af ordblindhed  

 og læsesvaghed.
Endelig er der i medfør af bestemmelserne ved  

 socialministeriets bekendtgørelse af 7. juni 1978 fastsat regler for  

 underretning af tilfælde af talelidelser samt sværere tilfælde af ordblindhed  

 og læsesvaghed.
Bekendtgørelsen er trykt som bilag til dette cirkulære.
 Der fastsættes herefter følgende retningslinier for forsorgen vedrørende  

 talelidende m.v.:
A.
Underretningssystemet Underretningspligten påhviler - foruden de sociale udvalg - tillige læger,  

 herunder skolelæger, jordemødre og sundhedsplejersker samt skolepsykologer,  

 ledere af statslige og private skoler, børnehaver, døgninstitutioner for børn  

 og unge og særforsorgsinstitutioner.
Underretning skal finde sted uanset  

 pågældendes økonomiske forhold, når lidelsen er eller skønnes at blive til  

 væsentlig ulempe for den pågældende, og der skønnes at være mulighed for  

 bedring af lidelsen gennem behandling.
Det er i bekendtgørelsen bestemt, at pligten til at underrette de sociale  

 udvalg efter bistandsloven betragtes som opfyldt ved underretning til et af  

 statens institutter for talelidende efter bekendtgørelsen.
Forsorgen for  

 talelidende vil i de tilfælde, hvor der er mulighed for hjælp efter  

 bistandsloven, drage omsorg for sagens forelæggelse for det sociale udvalg.
 Underretning vedrørende personer bosiddende øst for Storebælt sendes til  

 instituttet i København - adresse: Rygårds Alle 45, 2900 Hellerup, tlf.: HE  

 9701 og underretninger vedrørende personer bosiddende vest for Storebælt til  

 instituttet i Århus - adresse Tjørnevej 6, 8240 Risskov, tlf.: (06) 17 76 11.  

 Underretning kan indgå til taleinstitutternes amtsafdelinger, jfr. bilag A.
B.
Hvor skal behandlingen finde sted? 1. Talelidende 1. Almindelige regler Behandlingen af talelidende kan enten finde sted hos lokale talepædagoger  

 eller på et af statens institutter for talelidende, som afgør, hvorledes  

 behandlingen skal finde sted efter de fornødne undersøgelser af pågældendes  

 lidelse og forhold i øvrigt.
Det tilsigtes, at behandlingen i videst muligt omfang foregår lokalt,  

 således at de talelidende under behandling kan bo i deres hjem.
Der vil  

 imidlertid til stadighed være forskellige grupper af talelidelser, der må  

 behandles på statens institutter.
Dette gælder således børn og voksne med  

 meget svære sprog- og talelidelser samt de læbe- og ganespaltepatienter, der  

 skal opereres eller behandles med protese.
Endvidere andre personer med  

 talelidelser, som må undergives en undersøgelse og eventuel behandling af  

 instituttets forskellige specialister.
Hertil kommer talelidende, der trænger  

 til at komme bort fra deres sædvanlige miljø, talelidende med sværere  

 adfærdsforstyrrelser samt endelig talelidende, der bor så fjernt fra  

 talepædagoger, at de ikke kan behandles lokalt.
 Personer bosiddende øst for Storebælt vil i almindelighed blive indkaldt  

 til taleinstituttet i København, personer bosiddende vest for Storebælt til  

 taleinstituttet i Århus eller til taleinstitutternes amtsafdelinger.
2. Særlige regler vedrørende sprog- og talelidende  

 børn under skolealderen Såfremt lidelsen er af en sådan karakter, at barnet kan undergives  

 behandling i en børnehave, med samarbejde med en talepædagog, henviser  

 instituttet om muligt barnet til en sådan.
Med hensyn til læbe-ganespaltepatienter bemærkes, at disse i almindelighed  

 efter indkaldelse fra instituttet i København opereres for læbespalte i 2  

 måneders-alderen og for ganespalte i 2 års-alderen.
De pågældende indkaldes  

 endvidere til løbende kontrol af operationsresultat m.v.
3. Særlige regler vedrørende sprog- og talelidende  

 børn i skolealderen I undervisningsministeriets cirkulære nr. 188 af 4. august 1961 om  

 specialundervisning af børn med talevanskeligheder er der fastsat nærmere  

 regler for undervisning af børn, der har så store sprog- og  

 talevanskeligheder, at de ikke kan rettes gennem den almindelige  

 danskundervisning.
 På grund af den udvikling, der har fundet sted inden for  

 specialundervisningen, må det påregnes, at det vil være muligt at undervise  

 de fleste skolesøgende sprog- og talelidende børn inden for folkeskolens  

 specialundervisning.
 Er der grund til at antage, at behandling på et af statens institutter for  

 talelidende er ønskelig, forhandler skolepsykologen med vedkommende institut  

 om barnets videre undervisning herunder om eventuel observation.
II.
Ordblinde og læsesvage Det fremgår af bistandsloven, at der gælder samme regler med hensyn til  

 behandling af sværere tilfælde af læsesvaghed og ordblindhed som med hensyn  

 til behandling af talelidende.
Det bemærkes, at behandling i henhold til bistandsloven kun kan finde  

 sted, for så vidt angår de tilfælde af læsesvaghed og ordblindhed, som ikke  

 tilstrækkeligt effektivt kan behandles gennem folkeskolens  

 specialundervisning og specialundervisning efter fritidsloven.
Der henvises i  

 øvrigt til undervisningsministeriets cirkulære af 22. maj 1974 om  

 folkeskolens specialundervisning af læseretarderede elever.
 Behandlingen af læsesvage og ordblinde kan efter henvisning fra  

 vedkommende taleinstitut finde sted hos lokale tale- eller ordblindelærere  

 (eventuelt ordblindeinstitutter).
C.
Afholdelse af udgifterne ved behandlingen af talelidende, ordblinde og  

 læsesvage Den undervisning, der foregår efter henvisning fra statens institutter for  

 talelidende og ophold på statens institutter for talelidende og ophold på  

 statens institutter for talelidende, er vederlagsfri.
Indkaldes talelidende m.v. til ambulant behandling på et af statens  

 institutter for talelidende, kan staten uanset pågældendes økonomiske forhold  

 afholde de nødvendige udgifter til de pågældendes befordring til og fra  

 instituttet.
Behandlingen på instituttet er vederlgsfri for pågældende.
 Henvises de pågældende af et af statens institutter for talelidende til  

 behandling uden for instituttet, afholder staten såvel de direkte udgifter  

 ved de pågældendes behandling som nødvendige befordringsudgifter.
Henvises et barn af et af statens institutter for talelidende til  

 taleundervisning i en børnehave, er behandlingen vederlagsfri.
Instituttet  

 kan endvidere afholde udgifterne ved barnets ophold i børnehaven i det  

 tidsrum, barnet er undergivet behandling.
D.
Ikrafttrædelse Cirkulæret, der afløser socialministeriets cirkulære af 30. september 1954  

 om hjælp i henhold til forsorgsloven til behandling af talelidelser samt  

 sværere tilfælde af ordblindhed og læsesvaghed træder i kraft den 1. juli  

 1978.
Socialministeriet, den 7. juni 1978 EVA GREDAL / T.
Tejsen Bilag.
 Bekendtgørelse nr. 249 af 7. juni 1978 om underretningspligt vedrørende  

 talelidelser, sværere tilfælde af ordblindhed og læsesvaghed.
 (Udelades her).
