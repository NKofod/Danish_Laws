Skriftlig fremsættelse (4. november 2004) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af ophavsretsloven (Arkiver, biblioteker og museer samt syns- og  

 læsehandicappede m.v.) (Lovforslag nr.
L 78).
Et af hovedformålene med lovforslaget er at sikre, at  

 ophavsretten ikke er til hinder for indsamling og bevaring af materiale, som  

 er  

 undergivet pligtaflevering.
Lovforslaget skal ses i sammenhæng med det  

 samtidig  

 fremsatte forslag om en ny pligtafleveringslov.
 Lovforslaget indebærer, at pligtafleveringsinstitutionerne  

 (navnlig Det Kongelige Bibliotek og Statsbiblioteket) må fremstille  

 eksemplarer  

 af bl.a. internethjemmesider, film og radio- og tv-udsendelser i  

 overensstemmelse med pligtafleveringslovens bestemmelser.
I tilknytning hertil foreslås det, at pligtafleveret  

 materiale, herunder internetmateriale, kan gøres tilgængeligt for enkelte  

 personer  

 ad gangen på skærmterminaler på pligtafleveringsinstitutionerne.
Den nærmere  

 fastlæggelse af tilgængeliggørelsen af pligtafleveret materiale reguleres i  

 pligtafleveringsloven.
Når det gælder brug af pligtafleveret materiale til  

 forskningsformål indebærer lovforslaget, at pligtafleveringsinstitutionerne  

 får  

 mulighed for at overføre og udlevere kopier af værker, der er udsendt i radio  

 og tv, filmværker og værker, der er offentliggjort i elektroniske  

 kommunikationsnet, fx internettet.
Det betyder eksempelvis, at en forsker kan  

 få tilsendt kopi af en pligtafleveret internethjemmeside via e-mail.
Desuden  

 vil en person med en dokumenteret forskningsmæssig interesse kunne få  

 udleveret  

 en kopi af en pligtafleveret radio- eller tv-udsendelse.
Samtidig med den udtrykkelige regulering af samspillet  

 mellem den foreslåede nye pligtafleveringslov og ophavsretsloven foreslås en  

 generel forenkling af reglerne i ophavsretsloven om arkivers, bibliotekers og  

 museers adgang til kopiering m.v.
Dette har hidtil været reguleret i en  

 bekendtgørelse, der er udstedt med hjemmel i ophavsretsloven.
Der stilles  

 forslag om at samle alle relevante bestemmelser ét sted i ophavsretsloven.
Herudover fremsættes der forslag om at ændre bestemmelserne  

 i ophavsretsloven om brug af værker til fordel for syns- og læsehandicappede.  

 Efter ophavsretsloven gælder der en tvangslicens for fremstilling af lydbøger  

 til blinde, svagtseende, ordblinde, læsehandicappede og andre, som er ude af  

 stand til at læse almindelige bøger.
Tvangslicensen indebærer, at fx Danmarks  

 Blindebibliotek kan indlæse bøger mod at betale vederlag til forfatterne.
De  

 fremstillede lydbøger må i dag alene udlånes til gruppen af syns- og  

 læsehandicappede.
Det foreslås at udvide adgangen til distribution af  

 lydbøger  

 til også at omfatte onlinedistribution og lignende.
Forfatterne vil fortsat  

 have krav på vederlag for fremstilling og distribution af lydbøger.
Kunstmuseerne har ytret ønske om, at der i ophavsretsloven  

 skabes bedre muligheder for information om museernes udstillinger.
Efter de  

 gældende regler kan museerne frit gengive kunstværker, der indgår i deres  

 samlinger, i kataloger over samlingerne og i meddelser om udstilling eller  

 salg.
Dette gælder dog ikke brug på fx internettet.
Jeg kan tilslutte mig  

 museernes synspunkter om, at informationsadgangen bør være bedre.
På den  

 baggrund foreslås det præciseret i loven, at  

 kunstværker må gengives i meddelser om udstilling eller salg, herunder i  

 form af reklamering for begivenhederne på internettet.
Gengivelse af  

 kunstkataloger m.v. på internettet kræver dog fortsat tilladelse fra  

 rettighedshaverne.
 Endvidere åbnes der med lovforslaget mulighed for, at  

 besøgende på museer ved hjælp af elektroniske infostandere og lignende kan få  

 adgang til at konsultere museernes samlinger på stedet.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige behandling.
