 Den 23. juli-28. november 1946 er der mellem telegrafstyrelserne i  

 Danmark, Finland, Island, Norge og Sverige afsluttet en hovedoverenskomst  

 angående telekommunikationskorrespondancen mellem de fem nordiske lande.
 Endvidere er der som tillæg til ovennævnte hovedoverenskomst afsluttet  

 følgende tillægsoverenskomster:
Tillæg nr. 1, overenskomst af 22. september-2. oktober 1948 mellem  

 Danmark, Finland og Sverige angående telekommunikationskorrespondancen mellem  

 Danmark og Finland, Tillæg nr. 2, overenskomst af 23. marts-3. maj 1948 mellem Danmark og  

 Norge angående telekommunikationskorrespondancen mellem Danmark og Norge, Tillæg nr. 3, overenskomst af 19. juni-4. juli 1946 mellem Danmark og  

 Sverige angående telekommunikationskorrespondancen mellem Danmark og Sverige.
 Tillæg nr. 7 til fællesoverenskomst af 15. december 1936-13. januar 1937,  

 overenskomst af 24. juli-20. juni 1937 mellem Danmark, Finland, Island, Norge  

 og Sverige angående telefonkorrespondancen mellem Island og Danmark og via  

 Danmark med Finland, Norge og Sverige er fremdeles gældende som tillæg nr. 7  

 til ovennævnte hovedoverenskomst.
 Hovedoverenskomsten og tillæg nr. 3 er trådt i kraft den 1. juli 1946 og  

 tillæggene nr. 1 og 2 den 1. april 1948.
 Oplysninger om overenskomsterne kan fås ved henvendelse til  

 generaldirektoratet for post- og telegrafvæsenet.
 Hermed ophæves bekendtgørelse af 11. oktober 1937 angående overenskomster  

 om telekommunikationskorrespondancen mellem de fem nordiske lande.
 Hvilket herved bringes til almindeligt kundskab.
 Ministeriet for offentlige arbejder, den  

 19. juli 1949.
 Carl Petersen.
/M.A.
Marcussen, fg.
