(Til samtlige dyrlæger) Fra den 1. oktober 1986 skifter Danmark officielt til anvendelse af PPD  

 tuberkuliner (Purified Protein Derivative) i stedet for HCSM tuberkuliner  

 (Heat Concentrated Synthetic Medium). Dette gælder såvel aviært og bovint  

 tuberkulin som Johnin (paratuberkulin). Anvendelse af HCSM tuberkulin er  

 derfor ikke tilladt ved udførelse af tuberkulinprøver efter den 1. oktober  

 1986. Dette gælder både ved udførelse af tuberkulinprøver påbudt af  

 veterinærdirektoratet og ved tuberkulinprøver i forbindelse med eksport og  

 andre private formål.
 Restbeholdninger af HCSM tuberkuliner og Johnin skal destrueres den 1.  

 oktober 1986.
 Veterinærdirektoratets regulativ for foretagelse af tuberkulinprøver  

 ændres ligeledes pr. 1. oktober 1986.
 Fra 1. september 1986 udleveres kun PPD tuberkuliner, der af Statens  

 veterinære Serumlaboratorium er indkøbt i udlandet.
 Tuberkulinerne er tydeligt deklareret på etiketten.
 Tuberkuliner købes på Statens veterinære Serumlaboratorium.
