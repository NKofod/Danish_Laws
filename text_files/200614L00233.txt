Betænkning afgivet af Retsudvalget den 25. januar 2007 Betænkning over Forslag  

 til lov om ændring af retsplejeloven og forskellige andre love  

  

 (Gruppesøgsmål m.v.) [af justitsministeren (Lene Espersen)] 1. Ændringsforslag Socialdemokratiets og Det Radikale Venstres medlemmer af  

 udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 10. oktober 2006 og var til 1.  

 behandling den 26. oktober 2006. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 7 møder.
Høring Lovforslaget bygger på Retsplejerådets betænkning nr. 1468/2005  

 om reform af den civile retspleje IV (Gruppesøgsmål m.v.) Justitsministeren  

 sendte den 19. december 2005 betænkningen til udvalget, jf. folketingsåret  

 2005-06, alm. del  bilag 220. Betænkningen har været sendt i høring.  

 Den 12.  

 oktober 2006 sendte justitsministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Aktionærforening, Forbrugerrådet og Landbrugsraadet.
 Justitsministeren har over for udvalget kommenteret de skriftlige  

 henvendelser til udvalget.
Deputationer Endvidere har Forbrugerrådet og Landbrugsraadet mundtligt over  

 for udvalget redegjort for deres holdning til lovforslaget.
Spørgsmål Udvalget har stillet 24 spørgsmål til justitsministeren til  

 skriftlig besvarelse, som denne har besvaret.
 Et af udvalgets spørgsmål til justitsministeren og dennes svar  

 herpå er optrykt som bilag til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Dansk Folkeparti bemærker,  

 at en stor del af udvalgsarbejdet har drejet sig om de gruppesøgsmål, som  

 omfatter gruppemedlemmer, der ikke framelder sig gruppesøgsmålet  

 (frameldingsmodellen).
Dansk  

 Folkeparti har været skeptisk over for frameldingsmodellen, idet det må være  

 hensigtsmæssigt, at man ved sådanne sager som medvirkende i en sag selv som  

 udgangspunkt er indforstået med, at man deltager i gruppen af sagsøgere.  

 Dansk  

 Folkeparti understreger dog, at sådanne gruppesøgsmål efter  

 frameldingsmodellen  

 handler om sager, hvor kravene  

 enkeltvis er så små, dvs. under 2.000 kr., og at de almindeligvis ikke kan  

 forventes fremmet ved individuelle søgsmål.
Endvidere kan gruppemedlemmer i  

 et  

 gruppesøgsmål efter  

 frameldingsmodellen  

 alene pålægges at bidrage til sagsomkostningerne inden for rammerne af  

 deres eget faktiske kontante udbytte af retssagen.
Dansk Folkeparti hæfter  

 sig  

 også ved, at det enkelte gruppemedlem reelt ingen økonomisk risiko har ved at  

 deltage i et gruppesøgsmål efter frameldingsmodellen.
 Dansk Folkeparti anser det  

 dog for afgørende vigtigt, at virkningerne af frameldingsmodellen nøje  

 vurderes,  

 efter at loven har virket i nogle år.
Dansk Folkeparti har overvejet,  

 om andre end Forbrugerombudsmanden skal kunne udpeges som grupperepræsentant  

 i  

 sager, der føres efter frameldingsmodellen.
Dansk Folkeparti vurderer  

 imidlertid,  

 at der er behov for at se nærmere på, hvordan gruppesøgsmålene, herunder  

 frameldingsmodellen,  

 virker i praksis, før der træffes beslutning herom.
Dansk Folkeparti opfordrer  

 på denne baggrund justitsministeren til, når de nye regler har været i kraft  

 i  

 3 år, at udarbejde en redegørelse til Retsudvalget om erfaringerne med de nye  

 regler om gruppesøgsmål, herunder navnlig med anvendelsen af reglerne om  

 gruppesøgsmål efter frameldingsmodellen, bl.a. med henblik på at kunne  

 vurdere,  

 om Forbrugerrådet (og eventuelt andre) skal kunne udpeges som  

 grupperepræsentant  

 i frameldingssager.
Redegørelsen skal inddrage de norske erfaringer med  

 frameldingsgruppesøgsmål,  

 i det omfang de nye regler herom er trådt i kraft.
 Et  

  

 mindretal  

  

 i udvalget (S, RV, SF og EL) indstiller  

 lovforslaget til  

  

 vedtagelse  

  

 med det  

 stillede ændringsforslag.
At der bliver mulighed for gruppesøgsmål i Danmark er både  

 tiltrængt og glædeligt.
Men alligevel er det med stor ærgrelse, at det kan  

 konstateres, at et flertal i Folketinget ikke er parat til at gå hele vejen  

 og  

 give danskerne en lov om gruppesøgsmål, der er så god, som den kunne være.
Mindretallet har stillet et ændringsforslag, hvoraf det fremgår,  

 at mindretallet gerne så, at ikke kun Forbrugerombudsmanden, men også  

 Forbrugerrådet, fik mulighed for at være sagsøger i sager, hvor  

 frameldingsmodellen er anvendt.
På den måde ville vi i Danmark give  

 Forbrugerrådet samme mulighed, som dets søsterorganisation netop har fået i  

 Norge, og det ville ikke kun være Forbrugerombudsmanden, der havde kompetence  

 til at rejse sagerne.
 At Forbrugerrådet også bør gives mulighed for at rejse sagerne,  

 mener mindretallet er en god idé, da det kan tænkes, at Forbrugerombudsmanden  

 ikke vil have hverken ressourcer til eller interesse for at rejse præcis de  

 sager, som Forbrugerrådet ville.
Eftersom Forbrugerombudsmanden er en offentlig  

 håndhævelsesmyndighed, kan det nemlig meget vel tænkes, at  

 Forbrugerombudsmanden  

 først og fremmest vil føre sager, der er relateret til Forbrugerombudsmandens  

 embede  

 og derfor er markedsføringsrelaterede, hvorimod Forbrugerrådet har givet  

 udtryk  

 for især at kunne forestille sig at rejse sager, hvor en erhvervsvirksomhed  

 har  

 overtrådt konkurrenceloven og har fået en bøde, men hvor mange små forbrugere  

 har betalt for meget på grund af »aftaler i porten«.
Det kan også, som  

 drøftet  

 under 1. behandling af lovforslaget, være sager, hvor mange forbrugere er  

 kommet til skade på grund af eksempelvis hårfarve, hvor der i dag kun føres  

 enkelte sager.
 Justitsministeren har afvist at ville give Forbrugerrådet  

 bemyndigelse til at være sagsøger med bl.a. den begrundelse, at en myndighed  

 er  

 underlagt et »saglighedskrav«, hvilket Forbrugerrådet underforstået ikke er.  

 Det forekommer som en urimelig grund til at afvise Forbrugerrådet, da der i  

 forvejen er så mange skrappe krav forbundet med godkendelsen, at domstolene  

 nok  

 ville undlade at tillade en sag, hvis den skulle være usaglig.
 Det forekommer ligeledes urimeligt, at justitsministeren trods  

 flere spørgsmål ikke kan begrunde, hvorfor det er et problem, at  

 Forbrugerrådet  

 kan rejse sagerne i Norge, og til slut blot svarer, at det ikke er et  

 argument  

 i sig selv, hvorledes reglerne er udformet i Norge.
Af svar på spørgsmål nr. 24 fremgår det, at ministeren vil være  

 indstillet på efter 3 år at udarbejde en redegørelse til Retsudvalget om  

 erfaringerne med de nye regler om gruppesøgsmål, herunder navnlig med  

 anvendelsen af reglerne om gruppesøgsmål efter frameldingsmodellen.
Denne  

 redegørelse  

 vil så vidt muligt også inddrage de norske erfaringer med  

 frameldingsgruppesøgsmål,  

 i det omfang de nye regler herom er trådt i kraft.
Det er positivt, at der laves en evaluering, men uforståeligt,  

 hvorfor ministeren ikke i stedet er indstillet på at give Forbrugerrådet  

 mulighed for at rejse sager og så derefter evaluere efter en 3 års periode,  

 om  

 det rent faktisk var et problem, at Forbrugerrådet blev givet denne  

 kompetence! I nær fremtid skal  

 gruppesøgsmål tages op i Europa-Kommissionen.
Her kan mindretallet kun  

 beklage,  

 at Danmark misser endnu en chance for at gå foran, for det ville jo have set  

 godt ud, hvis Danmark havde været foregangsland og ikke Norge, som står uden  

 for  

 EU.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S og RV), tiltrådt af et  

  

 andet mindretal  

  

 (SF og EL):
Til § 1 1)  

  

 I den under  

  

 nr. 10  

  

 foreslåede affattelse af  

  

 §  

 254 c, stk. 2,  

  

 indsættes efter »er bemyndiget til det«: », eller Forbrugerrådet,  

 når søgsmålet falder inden for rammerne af Forbrugerrådets formål«.
[Forbrugerrådet kan udpeges som grupperepræsentant i  

 frameldingsgruppesøgsmål] Bemærkninger Til nr. 1 Ifølge lovforslaget kan kun offentlige myndigheder, der ved lov  

 er bemyndiget hertil, udpeges som grupperepræsentant i gruppesøgsmål efter  

 frameldingsmodellen.
Det foreslås endvidere i lovforslaget, at alene  

 Forbrugerombudsmanden skal kunne udpeges som grupperepræsentant i sager, der  

 føres efter frameldingsmodellen.
 Ændringsforslaget indebærer, at også Forbrugerrådet kan udpeges  

 til grupperepræsentant i gruppesøgsmål efter frameldingsmodellen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Karen Hækkerup (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Elisabeth Geday (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 41 Bilagsnr.
Titel 1 Høringsoversigt og høringssvar, fra justitsministeren 2 Foreløbig tidsplan for udvalgets behandling af  

 lovforslaget 3 Kopi af henvendelse fra Landbrugsraadet til  

 Justitsministeriet 4 Henvendelse af 20/11-06 fra Forbrugerrådet 5 Henvendelse af 1/12-06 fra Dansk Aktionærforening 6 Henvendelse af 5/12-06 fra Forbrugerrådet 7 Revideret tidsplan for udvalgets behandling af  

 lovforslaget 8 1. udkast til betænkning Oversigt over spørgsmål og svar vedrørende L 41 Spm.nr.
Titel 1 Spm. om konsekvenserne af frameldingsmodellen med hensyn  

 til sagsomkostninger, til justitsministeren, og ministerens svar herpå 2 Spm., om gruppesøgsmål ikke i en given situation kan  

 blive brugt til at politisere, til justitsministeren, og ministerens svar  

 herpå 3 Spm., om man kan blive ringere stillet som gruppemedlem i  

 et gruppesøgsmål, end hvis man anlægger sagen individuelt, til  

 justitsministeren,  

 og ministerens svar herpå 4 Spm. om uddybende kommentar til Forbrugerrådets  

 høringssvar, for så vidt angår frameldingsmodellen, til justitsministeren, og  

 ministerens svar herpå 5 Spm. om uddybende kommentar til Forbrugerrådets  

 høringssvar, for så vidt angår forslaget om, at også andre end  

 Forbrugerombudsmanden  

 skal kunne udpeges som grupperepræsentant i gruppesøgsmål efter  

 frameldingsmodellen, til justitsministeren, og ministerens svar herpå 6 Spm. om uddybende kommentarer til Advokatrådets  

 høringssvar, til justitsministeren, og ministerens svar herpå 7 Spm. om uddybning af kommentar til Forbrugerrådets  

 høringssvar vedrørende omkostninger, til justitsministeren, og ministerens  

 svar herpå 8 Spm. om uddybning af Forsikring & Pensions  

 høringssvar vedrørende retshjælpsforsikring, til justitsministeren, og  

 ministerens svar herpå 9 Spm., om ministeren kan garantere, at man ikke efter  

 lovforslaget kan blive sagsøger i et gruppesøgsmål, medmindre man ønsker det,  

 til justitsministeren, og ministerens svar herpå 10 Spm. om ministerens uddybende kommentar til Forbrugerombudsmandens  

 høringssvar, til justitsministeren, og ministerens svar herpå 11 Spm., om lovforslaget samlet set ikke vurderes at have  

 økonomiske og administrative konsekvenser af betydning for det offentlige,  

 til justitsministeren, og ministerens svar herpå 12 Spm. om kommentar til Landbrugsraadets brev af 13/10-06  

 til ministeren, til justitsministeren, og ministerens svar herpå 13 Spm. om, hvorfor modellen med annoncering, før retten har  

 afgjort, om det kan tillades at rejse sagen ved et gruppesøgsmål, er valgt,  

 til  

 justitsministeren, og ministerens svar herpå 14 Spm. om ministerens kommentar til henvendelsen af  

 20/11-06 fra Forbrugerrådet, til justitsministeren, og ministerens svar herpå 15 Spm. om omkostninger for sagsøgte efter opt out-modellen,  

 til justitsministeren, og ministerens svar herpå 16 Spm. om ændringsforslag om at tillade Forbrugerrådet at  

 optræde som grupperepræsentant i frameldingssager, til justitsministeren, og  

 ministerens svar herpå 17 Spm., om ministeren kan forsikre, at ingen får sit navn  

 nævnt i en sag efter frameldingsmodellen, til justitsministeren, og  

 ministerens svar herpå 18 Spm. om kommentar til henvendelsen af 1/12-06 fra Dansk  

 Aktionærforening, til justitsministeren, og ministerens svar herpå 19 Spm. om kommentar til henvendelsen af 5/12-06 fra  

 Forbrugerrådet, til justitsministeren, og ministerens svar herpå 20 Spm. om kommentar til den tidligere forbrugerombudsmand  

 Hagen Jørgensens høringssvar, til justitsministeren, og ministerens svar  

 herpå 21 Spm. om en udførlig redegørelse for, hvorfor ministeren  

 ikke kan støtte, at Forbrugerrådet kan udpeges som grupperepræsentant efter  

 frameldingsmodellen, til justitsministeren, og ministerens svar herpå 22 Spm. om uddybelse af svar på spm. 19, til  

 justitsministeren, og ministerens svar herpå 23 Spm., om Forbrugerombudsmanden kan og vil rejse alle de sager,  

 der kunne komme på tale, til justitsministeren, og ministerens svar herpå 24 Spm., om ministeren vil være indstillet på at evaluere de  

 nye regler om gruppesøgsmål, når de har virket i nogle år, til  

 justitsministeren, og ministerens svar herpå Bilag 2 Et af udvalgets spørgsmål til justitsministeren  

 og dennes svar herpå Spørgsmålet og justitsministerens svar herpå er optrykt efter  

 ønske fra udvalget.
 Spørgsmål 24:
Vil ministeren være indstillet på at evaluere de nye regler om  

 gruppesøgsmål, når de har virket i nogle år, herunder navnlig erfaringerne  

 med  

 anvendelsen af reglerne om frameldingsgruppesøgsmål, og vil ministeren i den  

 forbindelse også inddrage erfaringerne i Norge? Svar:
Hvis lovforslaget vedtages, vil jeg være indstillet på at  

 udarbejde en redegørelse til Retsudvalget om erfaringerne med de nye regler  

 om  

 gruppesøgsmål, herunder navnlig med anvendelsen af reglerne om gruppesøgsmål  

 efter frameldingsmodellen.
Redegørelsen vil så vidt muligt også inddrage de  

 norske erfaringer med frameldingsgruppesøgsmål, i det omfang de nye regler  

 herom  

 er trådt i kraft.
 Jeg finder, at en sådan redegørelse i givet fald bør udarbejdes,  

 når de nye regler har været i kraft i 3 år.
