 På grund af de begrænsede muligheder for at  

 føre bevis for Pressenævnet, kunne Nævnet ikke tage stilling til de faktiske  

 forhold, hvorom parterne var uenige, herunder bl.a. om arrangementet var  

 afholdt til reduceret pris, og hvilket formål arrangementet måtte have haft.  

 Pressenævnet fandt imidlertid, at Weekendavisen var berettiget til at bringe  

 de  

 indsamlede oplysninger, og Nævnet udtalte ikke kritik heraf.
Pressenævnets  

 kendelse i sag 2006-6-355 [K] har klaget til  

 Pressenævnet over en artikel i Weekendavisen nr. 23/9. juni 2006, idet han  

 mener,  

 at god presseskik er tilsidesat.
1. Sagsfremstilling Weekendavisen bragte den 9.  

 juni 2006 under overskriften  

  

 It goes  

 without saying  

  

 og underoverskriften  

  

 Kunst  

 og kontant.
En middag, en frokost og to døgn med direktøren for verdens  

 vigtigste  

 kommercielle kulturinstitution  

  

 følgende artikel:
TIRSDAG aften i sidste uge.  

 På Restaurant Gastronomique i Frederiksberg Have rejser [K] sig og takker  

 deltagerne i middagsselskabet for deres tilstedeværelse.
Ikke mindst aftenens  

 hædersgæst,  

 Samuel Keller.
Han er direktør for kunstmessen Art Basel og dens aflægger i  

 USA, Art Basel Miami Beach, og er i Danmark for at promovere den 37. messe,  

 der  

 åbner den 13. juni.
[K] er vært.
Han ejer [A] og  

 en formue, som han har arvet efter sin mor.
Han ejer også en betydelig  

 kunstsamling hjemme i sin lejlighed.
Og formandskabet for Det Danske  

 Kunstsamlerselskab med 20 medlemmer.
Det er dem, der er her i aften.
Inklusiv  

 Mads  

 Øvlisen.
 De har fået råmarinerede  

 kammuslinger med boghvede og Skagensskinke, asparges og brunet smør, ristet  

 sandart med brøndkarse, blomkålspuré og mandler, sommerbuk som hovedret og  

 rabarber  

 med granskud og vanille til dessert.
[K] ser tilfreds ud.
Han har  

 fået middagen til en god pris og  vigtigere  sikret sig, at han  

 og de andre  

 kunstsamlere nu er blevet synlige for Samuel Keller.
Det er ikke uden  

 betydning.
Kunstmessedirektøren fra  

 Basel rejser sig op og takker.
Han er 40 år, slank og har barberet sig  

 skaldet.  

 Hans isse er perfekt glat, ligesom resten af huden i ansigtet med de varme,  

 brune øjne.
Han har et mørkt, stramt jakkesæt på med et smalt bælte, og inden  

 under en brun, tynd pullover over en helt lysebrun skjorte.
Bagefter tager han ind og  

 sover på sit hotel på Kgs.
Nytorv.
 ONSDAG klokken 12 i  

 Nordsjælland.
 Poul Erik Tøjner, direktør  

 for Louisiana Museum for Moderne Kunst, har herved fornøjelsen at invitere  

 Dem  

 til en pressefrokost til ære for Samuel Keller, direktør for Art Basel, med  

 deltagelse af kulturminister Brian Mikkelsen, står der i invitationen.
De vil som gæst blive budt  

 velkommen ved indgangen på Louisiana af en repræsentant fra Art Basel, som  

 vil  

 vise Dem vej til Poul Erik Tøjners kontor, hvor frokosten vil finde  

 sted. Louisianas direktør byder  

 velkommen.
 Art Basel er efter vores  

 mening den bedste kunstmesse i verden, siger han og giver ordet til  

 kulturministeren.
Jeg glæder mig til at se  

 hvad folk kalder den ultimative kunstmesse.
Sidste år var jeg klar til at  

 tage  

 af sted, billetterne var bookede, men i sidste øjeblik måtte jeg aflyse på  

 grund  

 af forhandlinger i det danske parlament, siger Brian Mikkelsen.
Så  

 fortæller  

 han om udviklingen af det særlige danske kunststøttesystem, der efter hans  

 mening sikrer, at det er buttom up rather than top down, når  

 staten støtter  

 dansk kunsts udbredelse i verden.
I modsætning til i andre  

 lande kommer initiativet i Danmark fra kunstnerne, galleristerne og museerne  

 selv og ikke fra embedsmænd fra oven.
Man finder i dag danske kunstnere  

 repræsenteret på alle kunstmesser.
Vi har årets danske deltagere i Art Basel  

 repræsenteret her i dag, gallerierne Nicolai Wallner og Niels Borch, men jeg  

 kunne også nævne Galleri Christina Wilson, Galleri Kirchoff og Galleri  

 Moghadishini, siger han.
Så giver Poul Erik Tøjner  

 ordet til Samuel Keller.
Han har et mørkt, stramt jakkesæt på med et smalt  

 bælte, og inden under en blå, tynd pullover over en helt lyseblå skjorte.
Den  

 ligner himlen ude over Øresund med enkelte hvide skyer, der ikke rører sig ud  

 af flækken.
Jeg er en slags pilgrim.
Jeg  

 var engang i Danmark med en ven, og det var især for at se Louisiana.
Tak for  

 jeres indsats for kunsten, siger han og kigger hen på Poul Erik Tøjner  

 og  

 Brian Mikkelsen, der sidder ved siden af hinanden.
Der er helt stille et  

 øjeblik.
Som om Louisianas afdøde skaber Knud W.
Jensen gik gennem stuen.
Så  

 fortsætter Keller:
Hvad får folk til at komme  

 langvejs fra med fly til Basel.
Fordi de ellers ville skulle rejse endnu mere  

 for at komme til at se så meget kvalitet.
Art Basel er selvfølgelig en  

 refleksion af markedet.
It goes without saying.
Men det er også en kulturel  

 begivenhed.
Det koster gallerierne mellem 15.000 og 50.000 at deltage, og det  

 er kun toppen af isbjerget.
Der er også transport, forsikring og  

 indkvartering.  

 Det kan sagtens løbe op i mere end 100.000 dollars.
Og man skal sælge for  

 mindst et par hundrede tusinde euros for, at det overhovedet er betalt.
Men  

 det  

 er også en måde at profilere sig på i forhold til andre gallerier.
Graden af  

 succes er ikke kun, hvor mange penge, man har lavet, men også hvilket  

 netværk,  

 man har skabt og kan tilbyde sine kunstnere.
Dagen før den officielle åbning  

 har de inviterede gæster mulighed for at se messen og købe det, de vil have.  

 Hvert galleri har kun 15 invitationer at dele ud og der er kamp blandt  

 samlerne  

 om at komme med. Den finske gallerist Ilona  

 Anhava tager ordet:
Sidste år stod jeg og  

 kiggede ud over pladsen, hvor samlerne stod og ventede foran indgangen.
Der  

 var  

 pakket med elegante, smukke mennesker, og da dørene blev åbnet løb de som  

 vilde  

 dyr ind på udstillingen.
Jeg lavede min første handel halvandet minut efter,  

 at  

 døren var gået op. Vi håber, at et besøg fra  

 jer ikke blot vil give jer lejlighed til at stifte bekendtskab med den meste  

 interessante kunst, men også at skabe netværk og indgå i netværk,  

 slutter  

 Samuel Keller.
SÅ er der frokost.
Knud W.  

 Jensens bog De glade givere står på Tøjners reol.
 Samuel Keller er genial,  

 siger Ilona Anhave.
Basel i juni og Miami Beach  

 i december.
Genialt!. Tror du, at folk fra New York og Europa gerne vil til  

 Miami i december; Vejret er fantastisk, lidt varmere end i dag.
Og  

 palmerne.  

 Mange kommer forbi på vej til Caribien, især dem, der ikke behøver at lave så  

 meget.
Og så kan det kombineres med at bade og dykke. Galleristen Bo Bjerregaard  

 nikker:
Art Basel er begavet  

 udtænkt.
Med de to messer får de hele verden med og kan på den måde fastholde  

 deres markedsposition.
På få år har de uddistanceret messen i Køln  

 fuldstændigt.
Ingen taler om andet end Art Basel nu. Det er derfor, [K] og andre  

 samlere er helt vilde i varmen, når en mand som Keller kommer.
For at sikre  

 sig, at de kan få de særlige invitationer, siger en anden gallerist.
Samuel Keller er til rådighed  

 for spørgsmål, mens han spiser.
Undtagen et: om det var [K]s private  

 kunstsamling, han var ude at se før middagen dagen før.
 Det kan jeg ikke svare på.  

 Af diskretionsmæssige årsager, siger han.
Men jeg lærer af at møde de  

 private samlere.
Hvad de kan lide.
Hvilke services de efterspørger.
Vi skaber  

 netværker mellem samlerne i forskellige lande, så de har nogle at besøge, når  

 de er i Italien eller USA.
Men jeg lærer også om kunsten, for nogle af dem er  

 virkelig meget vidende. Klokken 14 er det forbi.
En  

 uge efter komme en ny pressemeddelelse fra Basel: Samuel Keller holder op som  

 direktør for Art Basel i 2008. Han har fået nyt job som direktør for  

 Foundation  

 Beyeler, der ejer en unik samling af Braque, Cézanne, van Gogh, Picasso,  

 Giacommetti, Klee, Max Ernst, Bacon og Monet, skabt af kunstsamleren Ernst  

 Beyeler  Basels svar på Knud W.
Jensen.
[K] og de andre samlere må ud  

 og spise igen. Til yderligere  

 sagsfremstilling gøres opmærksom på [K]s brev af 22. juni 2006 til  

 Pressenævnet,  

 hvoraf blandt andet følgende fremgår:
  som formand for Det Danske  

 Kunstsamlerselskab har jeg i næsten 2 år forsøgt at få direktøren for den  

 store  

 Art Basel kunstmesse her til landet for at give ham et indblik i den store og  

 på mange måder blomstrende danske kunstscene.   Besøget kom i stand.
De  

 væsentligste gallerier blev besøgt og resultatet var meget positivt og  

 lovende.  

 I den forbindelse inviterede jeg til en sammenkomst i mit hjem med  

 efterfølgende  

 middag for 14 personer i Restaurant Gastronomique.
Jeg var IKKE vidende om,  

 at  

 vi blev serviceret af journalist Poul Pilgaard Johnsen, artiklens forfatter,  

 som åbenbart har en fortid som tjener.
 Af Maria Hurtigkarls,  

 indehaver af Restaurant Gastronomique, brev af 12. juli 2006 fremgår  

 følgende:
 Jeg vil med dette brev  

 påpege, at der om ingen omstændigheder har været tale om en nedsat pris i  

 forbindelse med dit arrangement, afholdt her i restaurant Gastronomique, den  

 30. maj 2006.
 2. Parternes synspunkter [K] har indledningsvis  

 anført, at det bragte er misvisende og i strid med god presseskik. [K] har  

 oplyst, at middagsselskabet var privat, ligesom han ikke blev informeret om,  

 at  

 der ville fremkomme en artikel. [K] har videre oplyst, at han gerne havde  

 stillet sig til rådighed.
 [K] har anført, at omtalen af  

 hans virksomhed intet har med sagen at gøre. [K] har videre anført, at  

 oplysningerne om, at hans formue skulle stamme fra hans afdøde mor, er  

 forkerte, idet kun ca. 5 % af formuen er arv. [K] har endvidere anført, at  

 hans  

 personlige forhold hverken er offentlig tilgængelige eller har offentlig  

 interesse. [K] har videre anført, at han hverken er stamgæst eller har  

 pruttet  

 om prisen, men betalt den på restaurantens prisliste angivne pris.
 [K] er uforstående over for,  

 at Mads Øvlisen fremhæves ved navn, ligesom han ikke anser de tilstedeværende  

 personer som offentlig kendte.
[K] har endelig anført, at  

 middagen ikke havde det formål at skaffe invitationer fremover, idet alle har  

 modtaget invitationer til messen igennem årene.
Formålet var at informere om  

 gallerierne i Damark og få flere danske gallerier med på de følgende messer.
 Weekendavisen har anført, at  

 der efter avisens opfattelse intet angribeligt er i at skildre et  

 middagsselskab  

 med offentlige kendte personer på en offentlig tilgængelig restaurant.
 Weekendavisen har videre  

 anført, at artiklen skildrer forhold, der har offentlig interesse, nemlig  

 tilstedeværelsen af dansk kunst i det internationale kunstmiljø. Den  

 offentlige  

 interesse begrunder efter avisens opfattelse, at begivenheden skildres i  

 avisen, og at de indflydelsesrige deltagere i middagen omtales.
Weekendavisen har herudover  

 til de påklagede udsagn anført, at det er normalt at have arvet efter sin  

 mor.  

 Weekendavisen har anført, at det er normalt, at man som stamgæst ved  

 arrangementer får reduceret prisen, hvilket avisen fastholder også var  

 tilfældet her.
Weekendavisen har videre anført, at det er normalt at indbyde  

 interessefæller til at spise på restaurant, og avisen fastholder sin  

 udlægning  

 af middagen.
 Weekendavisen har endelig  

 anført, at artiklens indhold ikke kan opfattes som skadelig for de omtalte  

 personer.
 3. Pressenævnets afgørelse og  

 begrundelse  

 :
 I sagens behandling har  

 følgende nævnsmedlemmer deltaget:
 Lene Pagter Kristensen, Jan  

 Kristensen, Ulrik Holmstrup og Leif Max Hansen.
Det følger af de Vejledende  

 regler for god presseskik, at det er massemediernes opgave at bringe korrekt  

 og  

 hurtigt information.
Så langt det er muligt, bør det kontrolleres, om de  

 oplysninger, der gives, er korrekte.
 På grund af de begrænsede  

 muligheder for at føre bevis for Pressenævnet, kan Nævnet ikke tage stilling  

 til de faktiske forhold, hvorom parterne er uenige, herunder bl.a. om  

 arrangementet  

 er afholdt til reduceret pris, og hvilket formål arrangementet måttet have.  

 Pressenævnet finder imidlertid, at Weekendavisen er berettiget til at bringe  

 de  

 indsamlede oplysninger, og Nævnet udtaler ikke kritik heraf.
