Nr BTL 33 Betænkning over Forslag til lov om ændring af toldloven og  

 merværdiafgiftsloven (momsloven) (Ændringer som følge af EF's indre marked  

 m.v.)   

 Nr L 33 1992-93, 1. samling Afgivet af Skatteudvalget Afgivet: 19921204 Udvalget har behandlet lovforslaget i en række møder og har herunder stillet spørgsmål til skatteministeren og finansministeren, som disse har besvaret skriftligt.
Herudover har skatteministeren besvaret et spørgsmål i samråd.
 Endvidere har udvalget modtaget en skriftlig henvendelse fra Ken Helmer,  

 Hellerup.
 Et af udvalgets spørgsmål er tillige med skatteministerens besvarelse  

 heraf optrykt som bilag til betænkningen.
 Udvalget har med tilfredshed noteret sig skatteministerens tilsagn i et  

 samråd om, at han hurtigt vil kontakte finansministeren med henblik på at få  

 optaget forhandlinger med de berørte personaleorganisationer inden for told-  

 og skatteområdet om en frivillig fratrædelsesordning for personer over 55 år,  

 jf. udvalgets bilag 7.
 Udvalget opfordrer ministeren til hurtigt at finde en løsning af hensyn  

 til de berørte personer.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med de  

 stillede ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 ÆndringsforslagAf skatteministeren , tiltrådt af et flertal  

 (udvalget med undtagelse af SF):
 Til § 1 1) I den under nr. 12 foreslåede affattelse af §  

 69 indsættes efter stk. 2 som nye stykker:
»Stk. 3. De statslige told- og skattemyndigheder opkræver  

 punktafgifter af spiritus og tobak, som rejsende medfører i mængder ud over  

 dem, som afgiftsfrit kan indføres til privat forbrug ved indrejse i det  

 danske toldområde fra et andet sted i EF's toldområde.
Myndighederne  

 foretager den fornødne kontrol i forbindelse hermed.
Tilsvarende gælder for  

 mineralolie, som rejsende medfører til privat forbrug på anden måde end i  

 køretøjets brændstoftank eller i en egnet reservedunk ved indrejse i det  

 danske toldområde fra et andet sted i EF's toldområde.
Stk. 4. De statslige told- og skattemyndigheder opkræver  

 punktafgifter af spiritus og tobak, der forsendes til privatpersoner i det  

 danske toldområde fra privatpersoner et andet sted i EF's toldområde, og  

 fører den fornødne kontrol i forbindelse hermed.« 2) Efter nr. 12 indsættes som nyt nummer:
»01. I § 70, stk. 1 , ændres »og på  

 landingssteder« til: », på landingssteder, i tog og på offentlige  

 veje«.' 3) I den under nr. 15 forslåede affattelse af § 73  

 affattes stk. 3 således:
» Stk. 3. Personer, som indrejser fra andre EF-lande eller fra  

 tredjelande, og som har været om bord på skibe eller i fly, som befinder sig  

 i tog, eller som færdes på offentlige veje, ved landegrænsen, langs kysterne,  

 i havne, i lufthavne eller på landingssteder, skal, når de statslige told- og  

 skattemyndigheder forlanger det, standse op for toldkontrol.« Bemærkninger Til nr. 1-3 Danmark kan efter den 1. januar 1993 opretholde mængdemæssige  

 begrænsninger for rejsendes indførsel af spiritus, tobak og mineralolie fra  

 andre EF-lande.
Dette følger af cirkulationsdirektivet.
Danmark kan også  

 foretage den kontrol, der er nødvendig for at håndhæve de fastsatte  

 begrænsninger, jf. lovforslagets almindelige bemærkninger.
Ændringsforslagene indeholder forslag til bestemmelser om opkrævning og  

 kontrol af rejsendes indførsel af spiritus, tobak og mineralolie ved indrejse  

 fra andre EF-lande.
Kontrollen af EF-borgere vil som hovedregel blive  

 foretaget som lejlighedsvis stikprøvekontrol ved landegrænsen samt i havne og  

 lufthavne.
EF-Kommissionen lægger imidlertid vægt på, at kontrol af EF-borgere, der  

 alene foretages ved EF's indre grænser, skal ophæves.
En eventuel kontrol  

 skal derfor principielt kunne foretages i hele det danske toldområde.
På den baggrund foreslås det, at den gældende bestemmelse om, hvor de  

 statslige told- og skattemyndigheder kan foretage kontrol, bliver ændret,  

 således at kontrol også kan foretages inde i landet.
Sådan kontrol vil kun  

 blive aktuel ganske undtagelsesvist og da næsten undtagelsesfrit i meget nær  

 afstand fra grænsen.
 Kontrollen af tredjelandsborgere, der indrejser via et andet EF-land, kan  

 fortsat opretholdes på de hidtil gældende vilkår.
Ad nr. 1 Bestemmelsen i det foreslåede § 69, stk. 3, om indførsel af spiritus og  

 tobak til det danske toldområde giver told- og skattemyndighederne adgang til  

 at opkræve punktafgifter af spiritus og tobak, som rejsende indfører fra et  

 andet sted i EF's toldområde i mængder ud over dem, som afgiftsfrit kan  

 indføres til privat forbrug.
 Endvidere giver bestemmelsen adgang til opkrævning af punktafgift af  

 mineralolie, som rejsende medfører fra et andet EF-land på anden måde end i  

 køretøjets brændstoftank eller i en egnet reservedunk.
Personer, der mod betaling eller vederlagsfrit foretager indførsel af  

 spiritus, tobak og mineralolie fra et andet EF-land for en privatperson i  

 Danmark, er omfattet af bestemmelserne om rejsendes indførsel af varer til  

 privat forbrug.
Der skal således betales punktafgifter af de omhandlede  

 varer.
Bestemmelsen i § 69, stk. 4, skal ses som en parallel til de fastsatte  

 begrænsninger for rejsendes indførsel af spiritus og tobak.
Det foreslås, at  

 der opkræves punktafgifter af spiritus og tobak, som private i andre EF-lande  

 sender til private i Danmark.
Det foreslås endvidere, at kontrollen med disse  

 postpakkeforsendelser bliver opretholdt.
Ad nr. 2 og 3 De gældende bestemmelser i § 70, stk. 1, og § 73, stk. 3, foreslås ændret,  

 således at der bliver givet de statslige told- og skattemyndigheder adgang  

 til at færdes samt til at udføre kontrol af personer i tog og på offentlige  

 veje.
 Det er hensigten, at denne adgang til at foretage kontrol inde i landet  

 kun skal benyttes yderst sjældent og da næsten undtagelsesfrit i ganske nær  

 afstand fra grænsen.
Kontrollen vil således som udgangspunkt finde sted som en stikprøvevis  

 kontrol ved grænsen.
Det skal samtidig kunne sandsynliggøres, at den person,  

 der kontrolleres, er indrejst fra et andet EF-land.
 Endvidere skal denne kontrol kun kunne ske i forbindelse med indførsel af  

 spiritus, tobak, mineralolie samt i særlige tilfælde andre varer, der  

 indføres ulovligt.
 Sluttelig foreslås præciseret i § 73, stk. 3, at både personer, der  

 indrejser fra andre EF-lande, og personer, der indrejser fra tredjelande,  

 skal standse op, når de statslige told- og skattemyndigheder forlanger det.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Bjarne Laustsen (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Mariann Fischer Boel (V)  

 Svend Heiselberg (V) Svend Aage Jensby (V) nfmd.
Ole Donner (FP)  

 Elisabeth Arnold (RV) Kofod-Svendsen (KRF) Bilag Et af udvalgets spørgsmål til skatteministeren og dennes svar herpå Spørgsmål 1:
Der ønskes en specificeret redegørelse for det personale, som skal  

 overflyttes til andre arbejdsopgaver, som kræver en mere omfattende  

 efteruddannelse.
Endvidere ønskes oplyst, om der er personer, som skal  

 forflyttes med bopælskift til følge.
I bekræftende fald ønskes særligt  

 oplyst, hvor mange af dem, der berøres inden for de pågældende grupper, der  

 er over 50 år, 55 år og 60 år.
 Der ønskes en særlig opgørelse efter ovenstående retningslinier for  

 gruppen af toldbetjente.
 Svar:
Indførelsen af EF's indre marked medfører, at der fra toldarbejdet  

 (toldkontrol og ekspeditionsarbejde i forbindelse med ind- og udførsel af  

 varer) frigøres 340 medarbejdere. 60 af disse medarbejdere har benyttet sig  

 af tilbudte fratrædelsesordninger.
Resten overflyttes til arbejdsopgaver  

 vedrørende vejledning, opkrævning og kontrol.
 På nuværende tidspunkt er det opgjort, at overførslen til nye  

 arbejdsopgaver medfører, at 208 medarbejdere af de 340, fortrinsvis fra den  

 tidligere toldbetjentlinie, skal gennemgå en mere omfattende efteruddannelse.
 Af de 208 medarbejdere, der skal efteruddannes, er 73 over 50 år og  

 fordelt således på aldersgrupper:
Af de i alt 340 medarbejdere, som frigøres, må 73 flytte med forventet  

 bopælskift til følge.
Heraf er 25 over 50 år, fordelt således på  

 aldersgrupper:
Medio 1993 forventes der at være skabt et sikkert erfaringsgrundlag om  

 omfanget af toldekspeditionerne og virkningerne af omlægningen af  

 toldkontrolarbejdet.
Der vil til den tid blive fastlagt et endeligt måltal  

 for personalestyrken i Sønderborg/Padborg og Maribo.
