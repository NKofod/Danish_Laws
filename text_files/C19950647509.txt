INDHOLD CIRKULÆRE Generelle bemærkninger Bemærkninger til de enkelte bestemmelser § 10.  Udbetaling af løn og indbetaling af  

 pensionsbidrag § 11.  Lokalløn § 12.  Effektivisering og udvikling § 13.  Arbejdstid § 14.  Konvertering af ydelser til faste tillæg § 15.  Funktion i højere stilling § 16.  Ferie § 17.  Sygdom § 18.  Barsel, adoption og omsorgsdage § 19.  Job på særlige vilkår (socialt kapitel) § 20.  Tjenestefrihed § 21.  Barns 1. sygedag § 22.  Militærtjeneste mv.
§ 23.  Efterindtægt § 24.  Opsigelse § 25.  Særlig godtgørelse ved uansøgt afsked ved  

 efterskoler § 26.  Afskedigelsesprocedure § 27.  Frivillige fratrædelsesordninger § 28.  Seniorordninger for gradvis tilbagetrækning § 29.  Omstilling og efteruddannelse § 30.  Videre- og efteruddannelse § 31.  Dækning af udgifter § 32.  Flyttegodtgørelse § 33.  Funktionærbolig § 34.  Telefongodtgørelse og tjenestestedstelefoner § 35.  Jubilæumsgratiale § 36.  Tillidsrepræsentantregler § 37.  Lokal uoverensstemmelse § 38.  Hovedaftale II.
Særlige bestemmelser for timelønnede § 39 § 40 § 41.  Løn § 42.  Arbejdstid § 43.  Opsigelse § 44.  Sygdom § 45.  Ferie § 46.  Øvrige ansættelsesvilkår III.
Ikrafttræden og opsigelsesbestemmelser § 47.  Ikrafttræden § 48.  Opsigelse Finansministeriet og Lærernes Centralorganisation har indgået en  

 organisationsaftale for forstandere, viceforstandere og lærere ansat ved  

 efterskoler, husholdnings- og håndarbejdsskoler.
Finansministeriet og  

 Lærernes Centralorganisation er i forlængelse heraf enige om, at følgende  

 aftale om ansættelsesvilkår for forstandere, viceforstandere og lærere ansat  

 ved efterskoler, husholdnings- og håndarbejdsskoler er en udtømmende sam-  

 menskrivning af LC/OC fællesoverenskomsten af 19. juni 1995 (* 2) og  

 organisationsaftalen.
 I aftalen er de bestemmelser i fællesoverenskomsten, der ikke er relevante  

 for området, udeladt, og bestemmelser fra fællesoverenskomsten og  

 organisationsaftalen, der supplerer hinanden, er sammenskrevet.
Der er i aftalen optaget henvisninger til gældende aftaler mellem  

 Finansministeriet og centralorganisationerne.
Dette udelukker dog ikke, at de  

 ansatte kan være omfattet af andre generelle aftaler mellem de to parter.
 Ad § 2. Ansættelse mv.
 De ansatte er omfattet af aftale af 14. juni 1993 mellem Finansministeriet  

 og centralorganisationerne om arbejdsgiverens pligt til at underrette  

 arbejdstageren om vilkårene for ansættelsesforholdet.
 Det er en forudsætning, at den ansatte udviser loyalitet over for skolens  

 målsætning og grundlag, således som den ansatte ved ansættelsen er blevet  

 gjort bekendt med.
Ad § 2, stk. 3 Ved tidsbegrænset ansættelse forstås i denne aftale en ansættelse, hvor  

 datoen for ansættelsens ophør fastsættes på ansættelsestidspunktet.
 Ansættelse finder normalt sted uden tidsbegrænsning.
Tidsbegrænset ansættelse kan eksempelvis benyttes ved - vikariater for ansatte med hel eller delvis tjenestefrihed i et bestemt  

 tidsrum (barselsorlov, uddannelsesorlov eller lignende), - vikariater ved sygdom - varetagelse af en bestemt arbejdsopgave af begrænset varighed.
 Ansættelsen forudsættes at være af mindst 3 måneders varighed.
 Endvidere kan tidsbegrænset ansættelse ske ved overgang fra timeløn til  

 månedsløn, jf. § 39, stk. 2.
Den omstændighed, at der er en kortere periode mellem to  

 undervisningsforløb, kan ikke indebære, at ansættelserne gøres  

 tidsbegrænsede, hvis tilsvarende undervisningsfrie perioder (0-dage eller  

 tilsvarende efter arbejdstidsreglerne) kunne være lagt ind i tjenesteplanerne  

 for de varigt ansatte lærere.
Ved ansættelsen kan beskæftigelsesgraden  

 fastsættes under hensyntagen til sådanne kortere perioder.
 Den usikkerhed, der altid vil være om, hvor mange elever der vil blive  

 tilmeldt undervisningen, kan ikke i sig selv begrunde en tidsbegrænset  

 ansættelse.
 Ad § 3. Løn mv.
For ansatte ved kombinerede fri- og efterskoler henvises til aftale af 26.  

 maj 1994 om arbejdstid og klassificering for ledere og lærere ansat ved  

 kombinerede fri- og efterskoler. (* 3) Iflg. aftale mellem Undervisningsministeriet og Lærernes  

 Centralorganisation ydes endvidere et tillæg på 2.2.00 kr. årligt (grundbeløb  

 pr. 1. oktober 1984) til lærere på skalatrin 38.
 Ad § 4.
 Bestemmelsen finder anvendelse på lærere, der ansættes efter aftalens  

 ikrafttræden.
 Ansatte, der hidtil har været aflønnet efter § 3 i aftale af 25. juni 1993  

 om klassificering mv. ved husholdnings- og håndarbejdsskoler bevarer denne  

 aflønning som en personlig ordning, så længe de forbliver ansat i samme  

 stilling.
Ad § 5. Særligt tillæg (kostskoletillæg) Tillægget ydes i stedet for godtgørelse for arbejde på ubekvemme  

 tidspunkter.
Ad § 6, stk. 6. Lønanciennitet Deltidsansattes optjening af lønanciennitet sker på grundlag af den  

 beskæftigelsesgrad, der er grundlag for udbetaling af månedslønnen.
Ved  

 merbeskæftigelse af fastere karakter foretages en ændring af den ansattes  

 beskæftigelsesgrad (evt. tidsbegrænset).
Ad § 6, stk. 7 Det påhviler den ansatte at dokumentere de deltidsansættelser, der ønskes  

 sammenlagt til brug ved beregningen af lønancienniteten.
Ad § 6, stk. 10 »Et højere skalatrinsforløb« er et skalatrinsforløb, hvor  

 slutlønnen er højere end i pågældendes hidtidige lønforløb.
Lønnen opgøres  

 som skalatrinsløn inkl. generelle og særlige tillæg, men excl. tillæg der  

 forudsætter en særlig arbejdsmæssig forpligtelse.
Ad § 7, stk. 2. Deltidsbeskæftigelse Det er en betingelse for fortrinsretten til ledige timer, at den  

 deltidsbeskæftigede, der ønsker højere arbejdstid/fuld tid, efter skolens  

 vurdering er kvalificeret til at varetage de ledige timer.
Ad § 8. Pension Der henvises til Finansministeriets breve af 8. februar og 2. marts 1995  

 (vedlagt som bilag), hvad angår den personkreds, der som en personlig ordning  

 har ret til pensionsdækning i en statsgaranteret pensionskasse eller anden  

 lignende statslig tjenestemandspensionsordning.
Ad § 9. Gruppeliv Finansministeriet udsender cirkulære om den til enhver tid gældende  

 ordning.
Forsikringssummen hæves pr. 1. oktober 1995 fra 150.000 kr. til  

 200.000 kr.
Bidraget til gruppelivsforsikringen hæves samtidig fra 19,03 kr.  

 til 36,92 kr.
Endvidere indføres ligeledes pr. 1. oktober 1995 børnedækning  

 på 15.000 kr. pr. barn under 21 år.
Ad § 10. Udbetaling af løn og indbetaling af pensionsbidrag Udbetaling af løn finder sted på månedens sidste bankdag.
Ad § 11. Lokalløn Aftale om lokalløn indgås mellem skolens bestyrelse, eller den, som  

 bestyrelsen bemyndiger hertil, og Efterskolernes Lærerforening (EL) for så  

 vidt angår ansatte ved efterskoler henholdsvis Ernærings- og  

 Husholdningsøkonomforeningen (EHF) for så vidt angår ansatte ved  

 husholdnings- og håndarbejdsskoler.
 Forslag om anvendelse af lokalløn fremsættes af og forhandles mellem  

 skolens bestyrelse, eller den som bestyrelsen bemyndiger hertil, og den  

 lokale repræsentant for vedkommende lærerforening eller selve foreningen,  

 hvis der ikke er valgt en lokal repræsentant.
Ad § 13. Arbejdstid For ansatte ved kombinerede fri- og efterskoler henvises til aftale af 26.  

 maj 1994 om arbejdstid og klassificering for ledere og lærere ansat ved  

 kombinerede fri- og efterskoler. (* 3) Ad § 16. Ferie Som led i overenskomstforhandlingerne pr. 1. april 1995 indgik  

 Finansministeriet og centralorganisationerne en ny ferieaftale fælles for  

 tjenestemænd og overenskomstansatte.
 Da aftalen således omfatter personalegrupper omfattet af ferieloven, er  

 der i overenskomstforliget taget forbehold om, at aftalen skal godkendes af  

 Direktoratet for Arbejdstilsynet.
 Da denne godkendelsesprocedure ved denne aftales underskrift endnu ikke er  

 afsluttet, samt da den nye ferieaftaleaftale først forudsættes at træde i  

 kraft med virkning fra optjeningsåret 1996, er der ikke p.t. i aftalen en  

 henvisning til de nye regler.
 Der vil senere blive udsendt særskilt meddelelse herom.
 Særligt vedrørende ferie ved fratræden:
 Ved beregning af feriegodtgørelse ved afgang (12 1/2 pct.) ses der bort  

 fra løn, der er udbetalt under afholdt ferie, idet der i beregningsgrundlaget  

 fradrages et beløb pr. times ferie svarende til 1/1924 af årslønnen, samt  

 ydet særlig feriegodtgørelse (1 1/2 pct.).
 Hvis den ansatte har fået udbetalt den særlige feriegodtgørelse (1 1/2  

 pct.), og ikke ved fratræden har afholdt hele den optjente ferie, fradrages  

 en til den manglende ferie svarende brøkdel af den særlige feriegodtgørelse,  

 ved beregningen af feriegodtgørelsen (12 1/2 pct.).
Ad § 20. Tjenestefrihed Reglerne om tjenestefrihed til varetagelse af ombud o.lign. findes i  

 Finansministeriets bkg. nr. 536 af 25. november 1985 med tilhørende  

 cirkulære, som ændret ved bkg. nr. 263 af 27. april 1987 med cirkulære af 18.  

 maj 1987 og bkg. nr. 859 af 2. november 1993 med cirkulære af 16. december  

 1993.
De ansatte er omfattet af Finansministeriets cirkulære om tjenestefrihed  

 mv. til pasning af alvorligt syge børn og slægtninge. (* 4) De ansatte er omfattet af Ministeriet for statens lønnings- og  

 pensionsvæsens cirkulæreskrivelse om deltagelse i uddannelseskurser for det i  

 staten og folkeskolen ansatte personale. (* 5) Ad § 24. Opsigelse Funktionærlovens § 2, stk. 6 giver mulighed for, at der kan træffes  

 skriftlig aftale om forlængelse af opsigelsesvarslet fra den ansattes side,  

 hvis opsigelsesvarslet fra skolens side forlænges tilsvarende, det vil sige  

 med det samme antal måneder.
 Det indføjes i den enkelte ansattes ansættelsesbrev, såfremt den  

 pågældende har valgt at overgå til denne aftales regler om opsigelse.
 For ansatte, der har bevaret de hidtidige opsigelsesvarsler, bør de  

 hidtidige bestemmelsers ordlyd indføjes i den enkelte ansattes  

 ansættelsesbrev inden udgangen af 1995. For ansatte, der hidtil har været  

 omfattet af de opsigelsesvarsler fra skolens side, som Foreningen af Frie  

 Ungdoms- og Efterskoler og Efterskolernes Lærerforening har anbefalet i  

 Afsnit II i deres arbejdspapir til ansættelsesgrundlag, anvendes den ordlyd,  

 som disse parter bliver enige om.
Ad § 25. Særlig godtgørelse ved uansøgt afsked ved efterskoler Godtgørelsen ydes uafhængigt af eventuel fratrædelsesgodtgørelse i henhold  

 til funktionærlovens regler og eventuel godtgørelse efter § 26.
Ad § 26. Afskedigelsesprocedure Det henstilles, at den enkelte skole, inden afskedigelse iværksættes,  

 giver den ansatte begrundet meddelelse om den påtænkte afskedigelse og giver  

 den ansatte mulighed for at udtale sig.
 Den ansatte er under hele afskedigelsesforløbet berettiget til at benytte  

 bisidder.
Ad punkt 2 Den meddelelse om opsigelsen, der skal gives til organisationen, kan ske  

 enten ved særskilt brev eller ved fremsendelse af kopi af opsigelsesbrevet,  

 hvis dette ikke er i strid med den tavshedspligt, som følger af  

 forvaltningsloven og straffeloven, herunder tavshedspligten med hensyn til  

 personlige forhold.
 Meddelelse om opsigelsen for ansatte ved efterskoler sendes til  

 Efterskolernes Lærerforening, Edouard Suensonsgade 4, 8200 Århus N.
Meddelelse om opsigelsen for ansatte ved husholdnings- og  

 håndarbejdsskoler sendes til Ernærings- og Husholdningsøkonomforeningen,  

 Åbenrå 5, 4., 1124 Kbh.
K.
 Manglende meddelelse medfører sædvanligvis en bod på 25.000 kr. i  

 Arbejdsretten.
Ad § 31, stk. 2. Dækning af udgifter For indgåelse og opsigelse af lokalaftaler gælder de samme regler som for  

 indgåelse af lokalaftaler om arbejdstid.
Ad § 47. Ikrafttræden Aftalen træder i kraft 1. august 1995.
Finansministeriet Den 19. juni 1995 P.M.V.
 E.B.
Birgitte Nielsen AFTALE OM ANSÆTTELSESVILKÅR FOR FORSTANDERE, VICEFORSTANDERE OG LÆRERE ANSAT VED EFTERSKOLER OG HUSHOLDNINGS- OG HÅNDARBEJDSSKOLER § 1.  Aftalens område Aftalen gælder for forstandere, viceforstandere og lærere ansat ved  

 efterskoler, husholdnings- og håndarbejdsskoler.
Stk. 2. Aftalen omfatter ikke Stk. 3. Uanset bestemmelsen i stk. 2, 1) e), finder aftalen også  

 anvendelse for de ansatte, der som en personlig ordning har bevaret retten  

 til en tjenestemandslignende pension.
I.
MÅNEDSLØNNEDE § 2.  Ansættelse mv.
 Ved annoncering skal aftalen oplyses.
 Stk. 2. Funktionærlovens regler om prøveansættelse kan benyttes.
 Stk. 3. Hvis der foreligger konkrete årsager, som kan konstateres ved  

 ansættelsen, kan tidsbegrænset ansættelse ske.
 § 3.  Løn mv.
 De af aftalen omfattede aflønnes som følger, idet årslønnen fastsættes og  

 reguleres efter den for perioden 1. april 1995 - 31. marts 1997 gældende  

 lønjusteringsaftale:
 Alle skalatrin er 2-årige.
 Stk. 2. Ud over aflønningen efter stk. 1 ydes der efter 6 år i stillingen  

 som forstander ved en fri kostskole et særligt tillæg på 7.300 kr.  

 (grundbeløb pr. 1. oktober 1984).
 Stk. 3. Når skolen i 2 skoleår i træk har haft et årselevtal, som efter  

 skalaen i stk. 1, medfører en ændret aflønning af forstanderstillingen,  

 ændres forstanderens indplacering fra begyndelsen af det følgende skoleår  

 efter godkendelse i Undervisningsministeriet, jf. dog stk. 6.
 Stk. 4. Hvis en efterskole/husholdningsskole/håndarbejdsskole er  

 kombineret med en eller flere skoler under de andre frie skoleformer, og der  

 er fælles forstander, lægges det samlede elevtal til grund for forstanderens  

 lønindplacering.
Stk. 5. Forstandere ved nyoprettede skoler aflønnes de to første skoleår  

 foreløbigt for et årselevtal på under 30. Ved udløbet af 2. skoleår  

 klassificeres forstanderstillingen efter reglerne i stk. 1, med virkning fra  

 skolens oprettelse.
Undervisningsministeriet kan, hvis det på et tidligere  

 tidspunkt sandsynliggøres, at årselevtallet i væsentligt omfang vil overstige  

 30, fastsætte stillingens klassificering før udløbet af de 2 første skoleår.
 Stk. 6. En forstanders indplacering i lønramme kan ikke ændres i  

 nedadgående retning under den pågældendes ansættelse som forstander ved samme  

 skole.
 Stk. 7. Reglerne i stk. 3 til 6 finder tilsvarende anvendelse for  

 viceforstandere, stk. 4 dog kun hvis viceforstanderen er viceforstander for  

 den samlede skolevirksomhed.
 Stk. 8. De ansatte er omfattet af aftalen om udligningstillæg ved  

 institutioners flytning til lavere stedtillægsområde.
§ 4 Lærere ved husholdningsskoler, som har været heltidsbeskæftiget med  

 voksenpædagogisk virksomhed i mindst 6 år (eller har haft deltidsansættelse i  

 tilsvarende længere årrække) fortrinsvis inden for humanistiske,  

 samfundsmæssige og naturvidenskabelige fag, kan efter  

 Undervisningsministeriets godkendelse oprykkes til aflønning efter et  

 skalatrinsforløb, der ud over de i § 3, stk. 1, nr. 1) anførte skalatrin  

 tillige omfatter skalatrinnene 40, 42 og 44. Ved indplaceringen i dette  

 lønforløb tillægges den pågældende 5 års lønanciennitet, ud over den  

 lønanciennitet der følger af § 6.
 Stk. 2. Til lærere, der i 5 år har været aflønnet på skalatrin 44, ydes  

 der et særligt tillæg på 11.000 kr. årligt (grundbeløb pr. 1. oktober 1984).
 § 5.  Særligt tillæg (kostskoletillæg).
 Til lærere ved efterskoler ydes et særligt tillæg på 5.300 kr. årligt  

 (grundbeløb pr. 1. oktober 1984).
 Stk. 2. Til lærere ved husholdnings- og håndarbejdsskoler med  

 elevkollegium ydes et særligt tillæg på 4.900 kr. årligt (grundbeløb pr. 1.  

 oktober 1984). Ved husholdnings- og håndarbejdsskoler uden elevkollegium  

 udgør tillægget 3.700 kr. årligt (grundbeløb pr. 1. oktober 1984).
 Stk. 3. Til viceforstandere ydes tillægget med 50 % og til forstandere  

 med 25 % af de i stk. 1 og 2 nævnte beløb.
 Stk. 4. Til deltidsbeskæftigede udbetales tillæggene med en andel, der  

 svarer til beskæftigelsesgraden.
§ 6.  Lønanciennitet Ved ansættelsen indplaceres den ansatte på 1. trin i lønforløbet,  

 medmindre der tilllægges lønanciennitet efter nedenstående bestemmelser.  

 Lønancienniteten regnes fra den 1. i ansættelsesmåneden og altid i hele  

 måneder.
 Stk. 2. Ansatte oprykkes til næste trin i lønforløbet efter hver 2 års  

 lønanciennitet.
 Stk. 3. Ved ansættelse i stillinger som lærer medregnes undervisning i  

 folkeskolen og ved offentligt godkendte eller tilskudsberettigede skoler og  

 eksamenskurser i lønancienniteten.
Stk. 4. For ansatte ved husholdningsskoler, der har gennemgået  

 uddannelsen til ernærings- og husholdningsøkonom (husholdningslærer), gælder,  

 at tidligere virksomhed, hvor denne uddannelse har været en forudsætning for  

 ansættelsen, medregnes ved fastsættelsen af lønancienniteten.
Tilsvarende  

 gælder for ansatte ved håndarbejdsskoler, der har gennemgået uddannelsen til  

 håndarbejdslærer.
 Stk. 5. Ved ansættelse i stillinger som viceforstander medregnes  

 tidligere ansættelse som viceforstander ved en fri kostskole i  

 lønancienniteten.
Stk. 6. Der optjenes fuld lønanciennitet for beskæftigelse på 15/37 eller  

 derover.
Ved en beskæftigelsesgrad på under 15/37 optjenes lønanciennitet  

 forholdsmæssigt.
 Stk. 7. Hvis en ansat i en periode har (haft) mere end en  

 deltidsansættelse kan ansættelserne sammenlægges til brug ved beregningen af  

 lønancienniteten i henhold til stk. 6.
 Stk. 8. I ganske særlige tilfælde kan lønancienniteten forhøjes ved  

 ansættelsen, selv om den forudgående beskæftigelse ikke kan medregnes i  

 lønancienniteten i henhold til stk. 3. Det forudsættes, at en konkret  

 vurdering af den ansattes tidligere arbejdsmæssige erfaringer og  

 kvalifikationer mv. set i relation til stillingen giver grundlag herfor.
 Stk. 9. Kun beskæftigelse af 1 måneds varighed eller derover medregnes  

 ved fastsættelse af lønancienniteten.
Stk. 10. En ansat, der overgår til et højere skalatrinsforløb end det  

 hidtidige, får en lønanciennitet, som svarer til, at pågældende opnår den løn  

 i det højere skalatrinsforløb, der ligger nærmest over den senest opnåede løn  

 i det lavere skalatrinsforløb.
Indplaceringen i det nye skalatrinsforløb  

 foretages således, at den ansatte allerede på indplaceringstidspunktet sikres  

 såvel en aktuel som en fremtidig højere lønmæssig placering i forhold til det  

 hidtidige skalatrinsforløb.
 Stk. 11. Ved overgang til en stilling i et lavere skalatrinsforløb  

 fastsættes lønancienniteten således, at såvel ansættelsestiden i det højere  

 skalatrinsforløb som eventuel tidligere ansættelse i det lavere  

 skalatrinsforløb medregnes.
§ 7.  Deltidsbeskæftigelse Til deltidsbeskæftigede ydes løn i forhold til den nedsatte arbejdstid med  

 undtagelse af eventuelle tillæg, der ydes uafhængigt af arbejdstiden.
Stk. 2. Fuldtidsbeskæftigede kan opnå nedsættelse af arbejdstiden efter  

 ansøgning, hvis tjenesten tillader det.
Nedsættelsen kan enten være  

 tidsbegrænset for et eller to skoleår eller gives indtil videre.
Efter en  

 tidsbegrænset nedsættelse har den ansatte ret til at vende tilbage til en hel  

 stilling.
Er nedsættelsen givet indtil videre, har den pågældende fortrinsret  

 til ledige timer ved skolen, såfremt nedsættelsen ønskes ændret til en højere  

 arbejdstid eller fuld tid.
§ 8.  Pension Skolen betaler pensionsbidrag til Lærernes Pension for ansatte, bortset  

 fra ansatte der som personlig ordning har pensionsdækning i en  

 statsgaranteret pensionskasse eller anden lignende statslig  

 tjenestemandspensionsordning.
Stk. 2. Med virkning fra 1. august 1995 indbetales pensionsbidrag for  

 ansatte med mindre end 15 timers ugentlig beskæftigelse, når ansættelsen ved  

 skolen har varet 6 måneder.
Pensionsbidraget indbetales med tilbagevirkende  

 kraft fra ansættelsen.
 Stk. 3. Pensionsbidraget udgør i alt 15 % fordelt med 5 % i egetbidrag og  

 10 % i arbejdsgiverbidrag.
 Stk. 4. Pensionsbidraget beregnes af den pensionsgivende løn opregnet med  

 100/95.
 Stk. 5. Vedtægter/regulativer for pensionsordningerne og fremtidige  

 ændringer heri skal godkendes af overenskomstens parter.
 Tilbagekøb uden forbindelse med pensionsbegivenhedens indtræden (bortset  

 fra emigration) kan ikke finde sted.
 Stk. 6. Ud over de nævnte pensionsbidrag har den ansatte ikke nogen ret  

 til pension eller understøttelse fra staten på grundlag af ansættelsen.
§ 9.  Gruppeliv Skolen indbetaler bidrag for alle månedslønnede ansatte til  

 gruppelivsordning i Forenede Gruppeliv for overenskomstansatte (nr. 85034).
§ 10.  Udbetaling af løn og indbetaling af  

 pensionsbidrag Lønudbetaling og indbetaling af eventuelle pensionsbidrag finder sted  

 månedsvis bagud.
 Stk. 2. Ansatte, der umiddelbart forud for ansættelse efter aftalen har  

 været forudlønnet, bevarer retten til forudløn.
 Stk. 3. Skolen indbetaler egetbidraget og arbejdsgiverbidraget til  

 pensionsordningen i tilknytning til lønudbetalingen.
Stk. 4. Medarbejderne følger de regler, der gælder for tjenestemænd om  

 lønfradrag/lønberegning, jf. for tiden cirkulære af 24. maj 1985 om  

 lønfradrag/lønberegning for tjenestemænd. (* 6) § 11.  Lokalløn De ansatte er omfattet af aftalen mellem Finansministeriet og  

 centralorganisationerne om lokalløn og chefløn. (* 7) § 12.  Effektivisering og udvikling De ansatte er omfattet af rammeaftalen mellem Finansministeriet og  

 centralorganisationerne om effektivisering og udvikling (* 8) § 13.  Arbejdstid Ansatte ved efterskoler er omfattet af aftale af 26. april 1993 om  

 arbejdstid mv. for forstandere og lærere ved efterskoler (* 9) samt aftale af  

 26 maj 1994 om arbejdstid mv. for ledere ansat ved efterskoler (* 10).
 Stk. 2. Ansatte ved husholdnings- og håndarbejdsskoler er omfattet af  

 aftale af 25. juni 1993 om arbejdstid mv. for hhv. forstandere og lærere ved  

 husholdnings- og håndarbejdsskoler.
 Stk. 3. De for tjenestemænd gældende regler om konvertering af  

 ikke-afviklet over-/merarbejde til omsorgsdage gælder for ansatte efter denne  

 aftale.
§ 14.  Konvertering af ydelser til faste tillæg De ansatte er omfattet af rammeaftalen mellem Finansministeriet og  

 centralorganisationerne om konvertering af over-/merarbejde,  

 arbejdstidsbestemte ydelser mv. til faste tillæg.
§ 15.  Funktion i højere stilling Hvis skolens ledelse bestemmer, at en ansat midlertidigt skal fungere i en  

 højere stilling, ydes funktionstillæg efter de for tjenestemænd gældende  

 regler.
§ 16.  Ferie Der ydes ferie med løn efter ferielovens regler med de afvigelser, der  

 fremgår af stk. 2 - 7.
 Stk. 2. Til ansatte, som ved feriens afholdelse har anden arbejdstid end  

 i det forudgående kalenderår (optjeningsår), ydes ferielønnen med samme  

 brøkdel, som tjenesten har andraget i gennemsnit i det foregående kalenderår  

 (optjeningsår).
 Stk. 3. Der ydes særlig feriegodtgørelse i stedet for ferietillæg efter  

 ferielovens § 14, stk. 1.
Beregningsgrundlaget for den særlige feriegodtgørelse er den ansattes  

 skattepligtige indkomst for tjenstligt arbejde i optjeningsåret med  

tillæg af og fradrag af Pensionsbidrag, der ikke er skattepligtig indkomst, indgår ikke i  

 beregningsgrundlaget.
 Den særlige feriegodtgørelse udgør 1,5 pct. af dette beregningsgrundlag.
 Stk. 4. Til deltidsansatte, der i optjeningsåret har udført tjeneste ud  

 over den faste arbejdstid, men inden for den normale 37 timers arbejdsuge,  

 ydes for sådan tjeneste feriegodtgørelse med 12,5 pct.
Stk. 5. Når en medarbejder overgår til månedslønsansættelse, jf. § 31,  

 stk. 2, skal der ske fradrag i lønnen, når medarbejderen holder ferie med feriegodtgørelse.
Der foretages fradrag i lønnen for hver afholdt  

 ferietime.
Fradraget beregnes som 1/1924 af årslønnen for en fuldtidsansat på  

 det aktuelle løntrin.
 Stk. 6. Hvis ikke skolen inden udgangen af marts måned har fastsat andet,  

 anses ferien for placeret med 5 uger regnet fra og med mandag i den uge, som  

 omfatter den 1. juli.
Stk. 7. Såfremt en ansat bliver syg under afvikling af ferie, kan der -  

 efter skolens skøn - ydes erstatningsfrihed, når særlige omstændigheder taler  

 herfor.
Det bør herved tages i betragtning, f.eks. om sygdommen er af længere  

 varighed eller alvorligere karakter, om den hindrer den ansatte i at udnytte  

 ferien på rimelig måde, eller om den skyldes tilskadekomst i tjenesten.
Det  

 er op til skolen at bestemme, om sygdom kræves dokumenteret ved  

 lægeerklæring.
Skolen fastsætter tidspunktet for afholdelse af denne frihed.
§ 17.  Sygdom De ansatte får fuld løn under sygdom, herunder fravær på grund af  

 tilskadekomst i tjenesten.
I grundlaget for beregningen af løn i disse  

 fraværssituationer indgår visse fast påregnelige særlige ydelser, jf.  

 Finansministeriets cirkulære af 25. maj 1977 og 2. maj 1978 (* 11).
§ 18.  Barsel, adoption og omsorgsdage De ansatte er omfattet af aftalen mellem Finansministeriet og  

 centralorganisationerne om fravær fra tjenesten på grund af barsel, adoption  

 og omsorgsdage (* 12).
§ 19.  Job på særlige vilkår (socialt kapitel) De ansatte er omfattet af aftalen mellem Finansministeriet og  

 centralorganisationerne om lokale aftaler om job på særlige vilkår (* 25).
§ 20.  Tjenestefrihed Tjenestefrihed uden løn kan gives, når det ikke strider mod skolens interesser.
Der optjenes ikke ret til ferie med løn eller  

 feriegodtgørelse.
 Stk. 2. Tjenestefrihed uden løn til de formål, der er nævnt i  

 Finansministeriets bekendtgørelse nr. 518 af 3. juli 1991 om ret for  

 tjenestemænd til tjenestefrihed uden løn til nærmere afgrænsede formål, ydes  

 i det omfang, det ikke strider mod skolens interesser.
 Stk. 3. Det er skolens ansvar, at der er en stilling ledig til den  

 pågældende ved tjenestefrihedens ophør.
Stk. 4. Tjenestefrihed med hel eller delvis løn og evt. pensionsbidrag  

 til uddannelsesformål kan gives efter reglerne i Finansministeriets  

 bekendtgørelse nr. 543 af 14. september 1988, jf.
Finansministeriets  

 cirkulære af 8. marts 1990 (* 13).
Stk. 5. Skolen kan give hel eller delvis tjenestefrihed til varetagelse  

 af organisationsarbejde.
Gives tjenestefrihed, følges reglerne i  

 Finansministeriets cirkulære af 24. august 1981 om vilkår for tjenestefrihed  

 til organisationsarbejde for tjenestemænd i staten, folkeskolen og  

 folkekirken (* 14).
 Stk. 6. Finansministeriet og Lærernes Centralorganisation kan aftale, at  

 skolen og den ansatte indbetaler sædvanlige pensionsbidrag af den hidtidige  

 løn i de tilfælde, hvor tjenestefrihed ville kunne medregnes i  

 pensionsalderen for tjenestemænd.
§ 21.  Barns 1. sygedag Skolen kan give den ansatte hel eller delvis tjenestefrihed til pasning af  

 et sygt barn, når:
- det er barnets første sygedag, - hensynet til barnets forhold gør dette nødvendigt, - forholdene på tjenestestedet tillader det, - barnet er under 18 år og - barnet er hjemmeværende.
 Fraværet noteres på den liste, der føres om de ansattes sygefravær.
 Stk. 2. Den ansatte oppebærer under tjenestefriheden indtægt, svarende  

 til den indtægt, som den ansatte ville have oppebåret i sygdomstilfælde, idet  

 der dog i denne fraværssituation ikke indgår de særlige ydelser, som er  

 omhandlet i Finansministeriets vejledning om udbetaling af visse særlige  

 ydelser under sygdom, jf. cirkulærer af 25. maj 1977 og 2. maj 1978 (* 11).
 Stk. 3. Adgangen til tjenestefrihed efter stk. 1 kan for den enkelte  

 ansatte inddrages ved misbrug.
 § 22.  Militærtjeneste mv.
 Funktionærlovens § 6, stk. 2, om løn under genindkaldelse finder  

 tilsvarende anvendelse for månedslønnede ikke-funktionærer.
§ 23.  Efterindtægt De ansatte er omfattet af funktionærlovens regler om efterindtægt.
Stk. 2. Efterindtægten er lønnen på tidspunktet for dødsfaldet.
Lønnen i  

 den måned, i hvilken dødsfaldet sker, medregnes ikke i efterindtægten.
§ 24.  Opsigelse Funktionærlovens regler om varsling af opsigelse og om  

 fratrædelsesgodtgørelse gælder.
 Stk. 2. Ansatte, der d. 31.7.95 har længere opsigelsesvarsler end  

 Funktionærlovens, bevarer de hidtidige krav på opsigelsesvarsler, så længe  

 pågældende er ansat ved skolen, men kan vælge at overgå til denne aftales  

 regler om opsigelse.
§ 25.  Særlig godtgørelse ved uansøgt afsked ved  

 efterskoler Varsles en ansat, der har funktionærlovens opsigelsesvarsler, og som har  

 været ansat ved samme efterskole 2 år eller længere, til fratræden på et  

 andet tidspunkt end en 31. juli, ydes en godtgørelse, der udgør - 2 måneders løn for ansatte, der har været ansat ved skolen 2 år, men  

 mindre end 4 år - 3 måneders løn for ansatte, der har været ansat ved skolen 4 år men  

 mindre end 6 år - 4 måneders løn for ansatte, der har været ansat ved skolen 6 år eller  

 længere på fratrædelsestidspunktet.
 Stk. 2. Den særlig godtgørelse i hh. til stk. 1 ydes ikke, ved opsigelser  

 der varsles i tidsrummet 1. januar til 15. marts (begge dage inkl.),  

 medmindre fratrædelse sker inden 31. juli.
Stk. 3. Endvidere ydes godtgørelse i hh. til stk. 1 ikke, hvis  

 afskedigelsen er begrundet i - alder - sygdom - strafbart forhold - alvorlig misligholdelse af den ansattes forpligtelser i  

 ansættelsesforholdet.
§ 26.  Afskedigelsesprocedure Ved afskedigelse af en ansat må vilkårligheder ikke finde sted, og klager  

 over påståede urimelige afskedigelser kan behandles efter nedenstående  

 regler:
1. Sager om påståede urimelige afskedigelser behandles hurtigst  

 muligt.
Sager, i hvilke der nedlægges påstand om underkendelse af en  

 afskedigelse, skal så vidt muligt være afsluttet inden udløbet af den  

 pågældende arbejdstagers opsigelsesvarsel.
2. Det påhviler skolen at meddele enhver opsigelse til den ansatte  

 skriftligt med begrundelse for opsigelsen.
Der gives samtidig skriftlig  

 meddelelse om opsigelsen til organisationen.
 3. Skønner organisationen, at afskedigelsen ikke kan anses for  

 rimeligt begrundet i den pågældendes eller skolens forhold, kan  

 organisationen inden for en frist af en måned efter opsigelsen (juli måned  

 fraregnet) kræve spørgsmålet forhandlet med skolen.
 4. Opnås der ikke enighed ved forhandlingen i hh. til pkt. 3,  

 eller mener den ansatte, at afskedigelsen ikke er rimeligt begrundet, kan den  

 ansatte/organisationen begære sagen indbragt for et i forbindelse med  

 underskrivelsen af denne overenskomst nedsat forligsnævn inden for hver  

 skoleforms område.
 5. Indbringelse for forligsnævnet skal af den ansatte foretages  

 inden for en frist af 1 måned fra den skriftlige opsigelse (juli måned  

 fraregnet), jf. pkt. 2, og af organisationen senest 1 måned efter (juli måned  

 fraregnet) den i pkt. 3 nævnte forhandling.
 6. Såfremt enighed ikke opnås i forligsnævnet, og hvis den ansatte  

 har været uafbrudt beskæftiget på skolen i mere end 8 måneder, kan  

 organisationen inden for en frist af 1 måned (juli måned fraregnet) henvise  

 sagen til endelig afgørelse ved en i denne anledning nedsat voldgiftsret, som  

 består af 4 medlemmer, hvoraf organisationen og skolen hver vælger 2, samt en  

 opmand, der udpeges af voldgiftsrettens medlemmer.
 7. Hvis der ikke opnås enighed om udpegning af opmanden, anmodes  

 den pågældende landsrets præsident om at udpege denne.
8. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne afskedigelse er urimelig  

 og ikke begrundet i arbejdstagerens eller skolens forhold, kan det pålægges  

 skolen at afbøde virkningerne af opsigelsen.
Det kan herved pålægges skolen, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, at  

 betale den pågældende en godtgørelse, hvis størrelse fastsættes af  

 voldgiftsretten og skal være afhængig af sagens omstændigheder og pågældendes  

 anciennitet ved skolen.
Godtgørelsen kan maximalt udgøre 9 måneders løn, for  

 skoleledere dog 12 måneders løn.
 Hvis der for voldgiftsretten indbringes sager med påstand om, at der er  

 sket en urimelig afskedigelse, og den afskedigede i henhold til lovgivningen  

 har en bedre retsstilling end i henhold til bestemmelserne i denne aftale,  

 lægger voldgiftsretten den pågældende lovgivning til grund ved sagens  

 afgørelse.
 9. Bortvisning er ikke omfattet af ovennævnte afskedigelsesregler.  

 Berettigelsen af en bortvisning kan dog efterfølgende inden for en frist af 1  

 måned (juli måned fraregnet) af den ansatte/organisationen begæres indbragt  

 for forligsnævnet.
10. Opnås der ikke enighed i forligsnævnet, kan organisationen  

 kræve bortvisningens berettigelse gjort til genstand for behandling ved en i  

 denne anledning nedsat voldgiftsret.
Voldgiftsrettens nedsættelse og virke  

 følger de i punkterne 6-8 angivne regler.
§ 27.  Frivillige fratrædelsesordninger De ansatte er omfattet af aftalen mellem Finansministeriet og  

 centralorganisationerne om frivillige fratrædelsesordninger (* 15).
§ 28.  Seniorordninger for gradvis tilbagetrækning De ansatte er omfattet af aftalen mellem Finansministeriet og  

 centralorganisationerne om seniorordninger for gradvis tilbagetrækning (*  

 16).
§ 29.  Omstilling og efteruddannelse De ansattte er omfattet af rammeaftalen mellem Finansministeriet og  

 centralorganisationerne om omstilling og efteruddannelse.
§ 30.  Videre- og efteruddannelse De ansatte er omfattet af aftalen mellem Finansministeriet og  

 centralorgani- sationerne om en styrket videre- og efteruddannelsesindsats i  

 staten (* 17).
§ 31.  Dækning af udgifter De ansatte får på tjenesterejser og ved udstationering  

 befordringsgodtgørelse samt time/dagpenge mv. (* 18) efter de regler og  

 satser, der til enhver tid er gældende for statens tjenestemænd.
 Stk. 2. De i stk. 1 nævnte regler kan fraviges ved lokalaftale på den  

 enkelte skole.
§ 32.  Flyttegodtgørelse Skolens bestyrelse kan i det enkelte tilfælde bestemme, om der skal ydes  

 godtgørelse for afholdte udgifter ved flytning af bohave, og, i givet fald,  

 om der ydes hel eller delvis godtgørelse. (* 19) § 33.  Funktionærbolig Hvis der til en stilling er knyttet en funktionærbolig, og det af  

 tjenstlige grunde er nødvendigt, at denne bliver beboet af den ansatte, er  

 den pågældende forpligtet til at flytte ind i boligen.
Lejevilkårene  

 fastsættes efter de regler, der gælder for statens tjenestemænds  

 tjenesteboliger. (* 20) Stk. 2. Hvis der stilles bolig til rådighed for den ansatte, som  

 pågældende ikke har pligt til at bebo, men pligt til at fraflytte ved  

 fratræden af stillingen, fastsættes lejevilkårene efter de regler, der gælder  

 for statens tjenestemænds lejeboliger.
§ 34.  Telefongodtgørelse og tjenestestedstelefoner De ansatte er omfattet af aftalen mellem Finansministeriet og  

 centralorganisationerne om telefongodtgørelse og tjenestestedstelefoner.(*  

 21) § 35.  Jubilæumsgratiale Jubilæumsgratiale ydes efter de for statens tjenestemænd gældende regler  

 (* 22), jf. dog stk. 2 og 3.
Stk. 2. Kun ansættelse ved samme skoleform indgår i  

 jubilæumsancienniteten.
Stk. 3. Ansættelse inden for beslægtede skoleområder  

 kan efter skolens bestemmelse medregnes i jubilæumsancienniteten.
§ 36.  Tillidsrepræsentantregler De ansatte er omfattet af aftale mellem Finansministeriet og  

 centralorganisationerne om tillidsrepræsentanter for ansatte på  

 overenskomstvilkår i staten, folkekirken mv. (* 23) § 37.  Lokal uoverensstemmelse Forinden en sag om lokal uenighed om forståelsen eller anvendelsen af  

 aftalen og tilhørende regler indbringes for mæglingsmøde, jf. hovedaftalens §  

 7, stk. 1, skal der lokalt afholdes møde mellem repræsentanter for skolen og  

 organisationens lokale afdeling.
Mødet skal afholdes inden for en frist af 2 uger.
Fristen kan ved aftale  

 mellem skolen og organisationens lokale afdeling forlænges.
Hvis en part ikke  

 overholder fristen, kan den anden part forlange sagen indbragt direkte for  

 mæglingsmøde.
 Såfremt en af parterne ønsker det, udarbejdes skriftlige mødereferater,  

 som bør indeholde:
 Der kan ikke ved lokale forhandlinger træffes aftale, som strider mod  

 denne aftales bestemmelser.
§ 38.  Hovedaftale De ansatte er omfattet af hovedaftale af 3. marts 1994 mellem  

 Finansministeriet, Lærernes Centralorganisation og Overenskomstansattes  

 Centralorganisation. (* 24) II.
SÆRLIGE BESTEMMELSER FOR TIMELØNNEDE § 39 Som timelønnede ansættes personer, der ikke antages med henblik på varig  

 beskæftigelse, men som vikarer i forbindelse med sygdom, andet fravær og  

 lignende eller til anden midlertidig beskæftigelse af under 3 måneders  

 varighed.
 Stk. 2. Timelønnede lærere ansat i henhold til stk. 1 overgår til  

 månedsløn senest på det tidspunkt, hvor der er læst fast skema i 3 måneder,  

 medmindre de er ansat som vikarer for lærere omfattet af § 40.
 Stk. 3. Timelønnede lærere ansat i henhold til stk. 1 varetager  

 almindelige læreropgaver.
§ 40 Som timelønnede kan endvidere ansættes lærere, der ansættes til mere end 3  

 måneders beskæftigelse, hvis det årlige arbejdstimetal ikke overstiger 320  

 timer.
Timetallet nedsættes forholdsmæssigt, hvis ansættelsesperioden er  

 kortere end 1 år.
Stk. 2. Timelønnede lærere ansat i henhold til stk. 1 varetager  

 undervisningsopgaver og den dertil hørende forberedelse mv.
I det i stk. 1  

 nævnte timetal kan indgå varetagelse af forældremøder, lærermøder o. lign.  

 opgaver, hvor den timelønnede lærers deltagelse af skolen skønnes nødvendig.
§ 41.  Løn Timelønnede lærere aflønnes efter skolens vurdering med mindst kr. 85,- og  

 højst kr. 120,- (grundbeløb pr. 1. oktober 1984) pr. time for det faktisk  

 udførte antal arbejdstimer.
 Stk. 2. Lønnen udbetales månedsvis bagud, også ved ansættelse i kortere  

 perioder end 1 måned.
§ 42.  Arbejdstid Arbejdstiden beregnes som for månedslønnede lærere.
§ 43.  Opsigelse For timelønnede gælder følgende opsigelsesvarsler:
 Det er forudsat, at den ansatte har været uafbrudt ansat ved skolen i de  

 anførte tidsrum.
 Varslerne bortfalder i tilfælde af, at der midlertidigt ikke kan tilbydes  

 beskæftigelse på grund af arbejdsmangel.
§ 44.  Sygdom For timelønnede gælder i sygdomstilfælde og ved tilskadekomst i tjenesten  

 reglerne i dagpengeloven.
§ 45.  Ferie Til timelønnede ydes feriegodtgørelse efter ferielovens regler.
§ 46.  Øvrige ansættelsesvilkår For timelønnede gælder endvidere følgende bestemmelser i denne aftale:
III.
IKRAFTTRÆDEN OG OPSIGELSESBESTEMMELSER § 47.  Ikrafttræden Aftalen træder i kraft 1. august 1995 og kan opsiges skriftligt af  

 parterne med 3 måneders varsel til en 31. marts, dog tidligst til den 31.  

 marts 1997.
 Stk. 2. Samtidig ophæves aftale af 31. maj 1995 om ansættelsesvilkår for  

 forstandere, viceforstandere og lærere ansat ved efterskoler og husholdnings-  

 og håndarbejdsskoler.
§ 48.  Opsigelse Opsiges LC/OC fællesoverenskomsten af 19. juni 1995 eller  

 organisationsaftalen for forstandere, viceforstandere og lærere ansat ved  

 efterskoler og husholdnings- og håndarbejdsskoler, er denne aftale automatisk  

 opsagt pr. samme dato.
København, den 19. juni 1995 Lærernes Finansministeriet Centralorganisation P.M.V.
Anni Herfort Andersen E.B.
Hans C.
Jensen BILAG 1 8. februar 1995 Undervisningsministeriet Frederiksholms Kanal 21-25 1220 København K I tilknytning til den mellem Lærernes Centralorganisation og  

 Finansministeriet indgåede organisationsaftale for forstandere,  

 viceforstandere og lærere ved efterskoler, husholdnings- og håndarbejdsskoler  

 etableres nedenstående overgangsordning for så vidt angår pensionsdækningen  

 for de pågældende personalegrupper.
 Finansministeriet skal bede Undervisningsministeriet gøre de pågældende  

 skoler opmærksom på overgangsordningen:
For så vidt angår medregning i pensionsalderen af perioder med  

 tjenestefrihed uden løn gælder ud over det i punkt 3 nævnte tilfælde reglerne  

 i pensionskassens vedtægt, d.v.s. at medregning efter statens regler  

 forudsætter indbetaling af pensionsbidrag, jf.
Finansministeriets vejledning  

 af 18. marts 1992.
 Finansministeriet vil i 1995 søge etableret bevillingsmæssig hjemmel til,  

 at der gives ret til opsat pension/fratrædelsesgodtgørelse til lærere, der  

 afskediges uansøgt, selv om de pågældende ikke har opnået 3 års  

 pensionsalder.
 Disse overgangsordninger er ikke til hinder for, at en forstander,  

 viceforstander eller lærer vælger at overgå til den under 1) nævnte  

 pensionsordning i Lærernes Pension A/S.
Med venlig hilsen Lene Larsen BILAG 2 2. marts 1995 Lærernes Centralorganisation Løngangsstræde 25 1468 København K Att.
Bruno Mortensen Under henvisning til telefonsamtale med Bruno Mortensen den 2. marts 1995  

 skal Finansministeriet meddele følgende:
 I breve af 8. februar 1995 vedrørende pensionsdækningen for lærere m.fl.  

 ved henholdsvis frie grundskoler og efterskoler, husholdnings- og  

 håndarbejdsskoler fremgår det af 3), at de pr. 31. juli 1995 optagne  

 medlemmer af henholdsvis Efterlønskassen, Pensionskassen af 1925 eller  

 Højskolekassen via hjemmel i pensionskassernes vedtægter efter denne dato få  

 adgang til fortsat at være aktive medlemmer af vedkommende pensionskasse,  

 hvis de pågældende får ansættelse i folkeskolen, forudsat at læreren eller  

 vedkommende kommune løbende indbetaler det overenskomstaftalte pensionsbidrag  

 til staten i stedet for Lærernes Pension A/S.
 Det skal her understreges, at »folkeskolen« omfatter den gruppe,  

 der er defineret i lov nr. 382 af 20. maj 1992 om tjenestemænd i folkeskolen  

 i primærkommunerne som ændret ved lov nr. 208 af 28. april 1993 om ændring af  

 tjenestemands- og folkeskolelovgivningen m.v.
