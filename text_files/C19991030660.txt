Vejledning om pinsepakkens begrænsning  

 af successionsadgangen ved udlodning fra dødsboer Skatteministeriet har udarbejdet en vejledning i anledning  

 af de ved lov nr. 431 af 26/6 1998 skete ændringer i reglerne for  

 udlodning med succession fra et dødsbo.
Reference DBSL §§ 29 og 36 ABL § 4 LV 1998 B.B.3.4.6.3 1. Ved lov nr. 431 af 26/6-1998 om ændring af  

 dødsboskatteloven og aktieavancebeskatningsloven er der indført  

 begrænsninger i mulighederne for at udlodde aktiver med succession fra  

 dødsboer.
Begrænsningerne er sket ved ændringer i  

 dødsboskattelovens § 29 og § 36 samt ved en konsekvensændring i  

 aktieavancebeskatningslovens § 4.
 Loven har virkning for dødsboer, hvor  

 dødsfaldet er indtruffet den 1/1-1999 eller senere samt ved skifte af  

 uskiftede boer i den efterlevende ægtefælles live, hvor  

 anmodningen om skifte er indgivet den 1/1-1999 eller senere.
2. I dødsboskattelovens § 36 er fastsat  

 regler for, under hvilke betingelser der kan ske udlodning af aktiver med  

 succession fra et dødsbo.
Efter § 36, stk. 1, kan der dog ikke ske  

 udlodning med succession, hvis det efter dødsboskattelovens § 29 er  

 bestemt, at gevinsten ved udlodningen skal beskattes i boet. § 29 indeholder  

 objektive regler for, at gevinst ved udlodning af visse aktivtyper altid skal  

 beskattes i dødsboet.
 3. Ved lov nr. 431 er der gennemført dels en  

 begrænsning af den personkreds, der kan modtage en udlodning med  

 succession (dødsboskattelovens § 36), dels en begrænsning af  

 arten af aktiver, hvori der kan succederes, idet det er bestemt, at gevinst  

 ved udlodning af aktiver   med visse undtagelser   skal beskattes i  

 dødsboet (dødsboskattelovens § 29).
 Ændringer i personkredsen, der kan succedere.
Loven indeholder ikke begrænsninger i  

 successionsadgangen ved udlodning til afdødes efterlevende  

 ægtefælle i forhold til de tidligere gældende regler.
Dog  

 gælder den ændring om erhvervsmæssig anvendelse i  

 forbindelse med udlodning af fast ejendom, der er gennemført ved  

 loven, jf. nedenfor, også for en efterlevende  

 ægtefælle.
 Efter loven er successionsadgangen generelt blevet  

 begrænset til udlodning til fysiske personer, jf.  

 dødsboskattelovens § 36, stk. 1, således at juridiske personer  

 ikke længere kan modtage udlodning med succession.
 Ændringer i aktivkredsen, hvori der kan  

 succederes.
 Loven indeholder tillige begrænsninger i  

 successionsadgangen for følgende aktivgrupper:
 Visse aktiver: Efter de tidligere gældende  

 regler kunne der som hovedregel ske succession ved udlodning af alle  

 aktivtyper.
Efter lovændringen kan der kun succederes ved  

 udlodning af aktiver, som udgør en erhvervsvirksomhed eller en (ideel)  

 andel heraf.
Dette svarer til de regler for aktivkredsen, der gælder  

 ved succession i levende live, jf. kildeskattelovens § 33C.
Se evt.  

 yderligere herom LV 1998 E.I.7.
 Visse faste ejendomme: Succession ved udlodning af  

 faste ejendomme i dødsboer var efter de hidtidige regler  

 begrænset til ejendomme, der helt eller delvis blev benyttet i  

 afdødes eller dennes efterlevende ægtefælles  

 erhvervsvirksomhed.
Ved lovændringen er kriteriet for, hvornår  

 ejendommen delvis benyttes i en erhvervsvirksomhed, blevet ændret, idet  

 det nu er en betingelse, at ejendommen for mere end halvdelens vedkommende  

 benyttes erhvervsmæssigt.
Ved denne vurdering lægges den  

 ejendomsværdimæssige fordeling mellem erhverv og beboelse til  

 grund.
Udlejning af fast ejendom, bortset fra bortforpagtning af  

 landbrugsejendomme m.v., vurderingslovens § 33, stk. 4 og 7, anses fortsat  

 ikke for erhvervsvirksomhed.
 Visse aktier: Efter de hidtil gældende regler  

 har der alene været en begrænsning i successionsadgangen ved  

 udlodning af børsnoterede aktier, jf. nedenfor.
De nye regler indeholder yderligere begrænsninger i  

 fysiske personers adgang til succession ved udlodning af aktier.
Der er dels  

 tale om en begrænsning som følge af et nyt skærpet  

 mindstekrav vedrørende størrelsen af den aktiepost, som den  

 enkelte udlodningsmodtager får, for at der kan succederes, og dels om  

 en begrænsning i successionsadgangen vedrørende visse  

 aktie-/virksomhedstyper.
 For at en fysisk person skal kunne succedere ved udlodning  

 af aktier (børsnoterede som unoterede), er det en generel betingelse,  

 at udlodningen til den enkelte modtager udgør mindst 1 % af  

 aktiekapitalen i det pågældende selskab.
Ved udlodning af børsnoterede aktier gælder  

 endvidere som hidtil den særregel, at den enkelte udlodning til den  

 enkelte udlodningsmodtager kun kan udloddes med succession, i det omfang  

 udlodningen overstiger et grundbeløb på 83.300 kr.
Hvis der til  

 den enkelte udlodningsmodtager udloddes børsnoterede aktier i  

 forskellige selskaber, medtages alle aktierne ved opgørelsen af denne  

 bundgrænse.
Det gælder både aktier, der udgør mindst  

 1 % af aktiekapitalen i det pågældende selskab samt aktier, der  

 ikke opfylder 1 %-kravet, og som derfor allerede af denne grund ikke kan  

 udloddes med succession.
De aktier, der er erhvervet først, anses for  

 fortrinsvis at indgå i den del af udlodningen, der ligger under  

 bundgrænsen, hvor succession er udelukket.
Se nærmere om denne  

 bundgrænse LV 1998 B.B.3.4.6.3.
 Uanset at de nævnte minimumsgrænser er  

 opfyldt, er succession dernæst udelukket vedrørende aktier  

 omfattet af ABL § 2a (finansielle selskaber i skattelylande) og aktier  

 omfattet af ABL § 2c (visse aktier erhvervet for lånte midler  

 før 1/1-1994). Se nærmere om disse aktietyper LV 1998 S.G.2.4.,  

 S.G.2.4.1. og S.G.2.4.2.
 Succession er endvidere udelukket i aktier omfattet af ABL  

 §§ 2, 2d, 2e eller 4, når selskabets virksomhed i væsentligt  

 omfang består i at besidde værdipapirer eller at udleje fast  

 ejendom.
 Om selskabets virksomhed i væsentligt omfang  

 består i at besidde værdipapirer eller at udleje fast ejendom  

 beror på en konkret vurdering.
 Vurderingen kan tage udgangspunkt i formålet med  

 selskabets virksomhed.
 I vurderingen indgår en sammenligning mellem  

 selskabets indkomst ved passiv pengeanbringelse og udlejning af fast ejendom  

 overfor selskabets andre indtægtskilder.
 Ved vurderingen kan endvidere lægges vægt  

 på, hvilke aktiver virksomhedens formue er anbragt i, herunder hvor  

 stor en del af formuen, der er passivt placeret i værdipapirer eller i  

 udlejningsejendomme.
Der kan uanset det foran anførte altid ske  

 succession, hvis selskabet udøver næring ved køb og salg  

 af sine værdipapirer.
Der kan endvidere ske succession, hvis selskabet  

 driver finansieringsvirksomhed, men der skal være tale om  

 finansieringsvirksomhed af et væsentligt omfang, før denne regel  

 vil give adgang til succession.
Ved vurderingen af, om  

 finansieringsvirksomheden har været væsentlig, kan der tages  

 udgangspunkt i, om kursværdien af de direkte udlån   det kan  

 være sig til eksterne eller koncerninterne parter   udgør 25 %  

 eller mere af selskabets regnskabsmæssigt opgjorte egenkapital.
 Virksomhed ved bortforpagtning af landbrugsejendomme m.v.,  

 vurderingslovens. § 33, stk. 4 og 7, anses ikke som udlejning af fast  

 ejendom, og der kan succederes i aktier i en sådan virksomhed, forudsat  

 at 1%-kravet er opfyldt.
 Ved vurderingen af om selskabets virksomhed i  

 væsentligt omfang består i at besidde værdipapirer eller at  

 udleje fast ejendom, medregnes endvidere virksomhed i datterselskaber, hvori  

 selskabet m.v. direkte eller indirekte ejer mindst 25 % af aktiekapitalen.  

 Dette betyder, at moderselskabets del af datterselskabets virksomhed i disse  

 tilfælde lægges til moderselskabets virksomhed ved vurderingen  

 af, om moderselskabets aktier kan udloddes med succession.
