Bekendtgørelse om ændring af bekendtgørelse om ansvaret for og styringen af den aktive beskæftigelsesindsats § 1 I bekendtgørelse nr. 1157 af 4. oktober 2007 om ansvaret for og styringen af den aktive beskæftigelsesindsats foretages følgende ændringer:
 1. I § 25, stk. 1, ændres »der viser resultater og effekter af« til: »der viser resultater af«.
 2. § 26, stk. 1, affattes således:
»Resultatrevisionen viser udviklingen i beskæftigelsesindsatsen over mindst 1 år.
Resultatrevisionen viser endvidere resultater af indsatsen set i forhold til resultater i sammenlignelige jobcentre.« 3. § 27 affattes således:
»§ 27.  Resultatrevisionen udarbejdes på grundlag af data, som indgår i Arbejdsmarkedsstyrelsens landsdækkende målesystem, Jobindsats.dk.
Arbejdsmarkedsstyrelsen offentliggør data, der skal være trukket af de ansvarlige for beskæftigelsesindsatsen i jobcenteret inden udgangen af 1. kvartal af året.
Resultatrevisionen omfatter oplysningerne i § 28, stk. 1.« 4. § 28, stk. 1, affattes således:
 »Resultatrevisionen skal mindst indeholde følgende:
 1) Resultater af beskæftigelsesindsatsen opgjort ved beskæftigelsesministerens mål for beskæftigelsesindsatsen, jf. § 39, stk. 2, i lov om ansvaret for og styringen af den aktive beskæftigelsesindsats.
 2) Udvikling i bestanden af personer på offentlige ydelser fordelt på målgrupper.
3) Opgørelse af de besparelser, der kan opnås ved en mere effektiv beskæftigelsesindsats.« 5. § 29 ophæves.
§ 2 Bekendtgørelsen træder i kraft den 14. februar 2009.
