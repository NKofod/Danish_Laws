Denne At-meddelelse oplyser om arbejdsmiljølovgivningens krav til  

 mejetærskere og giver vejledning om deres forsvarlige brug.  

Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
Indretning Mejetærskere skal være sikret, så føreren eller andre ikke udsættes for  

 fare.
Nærmere retningslinier findes i At-anvisning Nr. 2.2.2.1 om  

 mejetærskere.
Brug Føreren af en mejetærsker skal enten have traktorførerbevis eller være  

 fyldt 18 år.
 Førerpladsen bør ikke forlades, uden at kraften til mejetærskeren er  

 frakoblet og motoren standset.
 Passagertransport må kun ske, når mejetærskeren er indrettet til det med  

 særlig passagerplads.
 Under transport, og når mejetærskeren ikke er i arbejdet, skal de  

 sort-gul-stribede transportskærme for knivbjælker og stråskillere være  

 monteret.
Afhjælpning af funktionsfejl Leverandørens forskrifter i brugsanvisningen om afhjælpning af  

 funktionsfejl skal nøje følges.
 Funktionsfejl må kun rettes eller afhjælpes når motoren er frakoblet og  

 standset og alle dele iøvrigt står helt stille.
 Lynkoblingen for skærebordet har til formål at forhindre material skade.  

 Den må ikke benyttes som eneste stopindretning før fejlretning.
På nogle mejetærskere drives vinden af en hydraulikmotor, som ikke  

 frakobles, når lynkoblingen for skærebordet betjenes.
Dette betyder, at  

 selvom vinden er gået i stå, fordi noget er kommet i klemme, kan den uventet  

 gå i gang, selvom lynkoblingen har frakoblet skærebordets andre funktioner.
 På nye mejetærskere skal lynkoblingen frakoble alle skærebordets  

 funktioner, altså også vinden.
 Skal der rettes funktionsfejl under skærebordet, skal det sikres mod  

 nedsænkning ved mekanisk låseanordning eller støtteben.
Tilstopninger og »brodannelser« i korntanken må også kun  

 fjernes, når motoren er frakoblet og standset.
Når mejetærskeren startes  

 igen, kan man med en træstang og fra en sikker plads rode i materialet.
Gå  

 aldrig ned i korntanken, når mejetærskeren er i gang.
Personlige værnemidler Støv fx fra mejetærskerens skærebord kan på førerpladsen optræde i  

 sundhedsskadelige koncentrationer.
Hvis mejetærskeren ikke har førerhus, skal  

 der i almindelighed anvendes maske med støvfilter Hvis støjbelastningen er over 85 dB (A), skal arbejdsgiveren stille  

 høreværn til rådighed.
Er støjbelastningen over 90 dB (A), skal høreværnet  

 benyttes.
Vedligeholdelse Mejetærskere skal vedligeholdes, så de altid er i forsvarlig stand.  

 Leverandørens anvisninger skal nøje følges, både ved klargøring før  

 høstsæsonen og ved vedligeholdelse i sæsonen.
 Styretøj, bremser, dæk, lygter og signalapparater skal efterses og  

 kontrolleres, så de altid er i orden når de anvendes.
 Lygter og signalapparater skal være tilstede og i orden, når  

 færdselslovgivningen kræver det.
Kædetræk, remtræk og koblinger skal være rigtigt indstillet.
Knivene skal  

 være skarpe.
Anlægsfladerne på skærebordets fingre skal regelmæssigt  

 undersøges for, om de ligger på linie (flugter). Gør de ikke det, skal de  

 straks rettes ind eller udskiftes for at undgå funktionsfejl og stop.
 Ved vedligeholdelsesarbejde med løftet skærebord skal bordet sikres  

 mekanisk mod sænkning ved låseanordning eller støtteben.
