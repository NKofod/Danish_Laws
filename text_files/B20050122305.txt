Bekendtgørelse om indretning og drift af  

 medicindepoter I medfør af § 39, stk. 4, og § 104, stk. 2,  

 i lov nr. 1180 af 12. december 2005 om lægemidler fastsættes:
Kapitel 1 Bekendtgørelsens område § 1.  

  

 Et medicindepot er et centralt  

 lager af lægemidler, som skal bruges i behandlingen, på et sygehus eller en  

 anden behandlende institution.
Fra medicindepotet udleveres lægemidler til de  

 enkelte afdelinger.
 § 2.  

  

 Medicindepoter oprettes og drives  

 af sygehusejeren eller den behandlende institutions ejer.  


  

 Stk. 2.  

  

 Oprettelse og nedlæggelse af  

 medicindepoter skal anmeldes til Lægemiddelstyrelsen.
§ 3.  

  

 Medicindepoter er underkastet Lægemiddelstyrelsen  

 kontrol.
Kontrollen omfatter lægemidlernes indkøb, opbevaring og udlevering  

 samt det hermed for visse lægemidler forbundne regnskab, jf. § 9.
 Stk. 2.  

  

 De i forbindelse med Lægemiddelstyrelsen  

 eftersyn udfærdigede rapporter skal af medicindepotet opbevares i kronologisk  

 orden i mindst 5 år.
Kapitel 2 Personale og organisation § 4.  

  

 Der skal gives meddelelse til Lægemiddelstyrelsen  

 om, hvem der er ansvarlig leder for medicindepotet.
Som ansvarlig leder kan  

 udpeges en farmaceut eller læge.
 Stk. 2.  

  

 Af øvrige ansatte, som er beskæftiget med  

 håndtering af lægemidler ved depotet, skal mindst en være farmakonom eller  

 sygeplejerske.
 § 5.  

  

 Personalets ansvarsområde skal  

 være fastlagt i skriftlig form, jf. § 13, stk. 1.
 Stk. 2.  

  

 De ansatte, der er beskæftiget med  

 lægemiddelhåndtering, skal være bekendt med gældende regler for området.
Kapitel 3 Lokaler § 6.  

  

 Lokalerne skal i størrelse, udformning  

 og indretning være velegnede til deres formål.
 Stk. 2.  

  

 Lokaler og inventar skal vedligeholdes, og  

 lokalerne skal holdes i god ordens- og renlighedstilstand.
 Stk. 3.  

  

 Såfremt der i lokalerne lagerholdes  

 lægemidler, for hvilke der stilles krav om særlige opbevaringsbetingelser,  

 f.eks. med hensyn til temperatur, brandfare eller tyverisikring, skal  

 lokalerne  

 eller dele deraf være indrettet hertil.
 Stk. 4.  

  

 Lægemidlerne skal opbevares på en sådan måde,  

 at uvedkommende ikke har adgang.
Kapitel 4 Indkøb, opbevaring og udlevering af lægemidler § 7.  

  

 Indkøb (rekvirering) af  

 lægemidler, som det er forbeholdt apotekerne at forhandle til brugere, skal  

 foretages fra apotek.
 Stk. 2.  

  

 Rekvirering af lægemidler fra apotek skal  

 foretages af medicindepotets ansvarlige leder eller dennes stedfortræder  

 efter  

 reglerne i kapitel 7 i receptbekendtgørelsen.
§ 8.  

  

 Ved modtagelse af en  

 lægemiddelforsendelse skal det sikres, at denne er i overensstemmelse med den  

 afgivne rekvisition.
Eventuelle uoverensstemmelser skal straks afklares.
 Stk. 2.  

  

 Lægemidler skal opbevares i de pakninger, i  

 hvilke de er modtaget, og omhældning og anden form for fremstilling må ikke  

 finde sted.
Stk. 3.  

  

 Lægemidler skal opbevares i henhold til de  

 oplysninger, der er fastsat i markedsføringstilladelsen.
Magistrelle  

 lægemidler  

 skal opbevares ved stuetemperatur, medmindre andet fremgår af etiketten.
 Stk. 4.  

  

 Lægemidler må ikke udleveres, hvis udløbstiden  

 er overskredet eller der er tvivl om lægemidlernes kvalitet.
 § 9.  

  

 Medicindepotet skal føre regnskab  

 med omsætning og lagerhold af lægemidler indeholdende euforiserende stoffer  

 efter reglerne i bekendtgørelsen om apotekernes regnskab med omsætning og  

 lagerhold af euforiserende midler.
 § 10.  

  

 Udlevering af lægemidler fra  

 medicindepot kan kun ske til afdelinger tilknyttet sygehuset eller  

 institutionen.
 Stk. 2.  

  

 Udlevering af lægemidler fra medicindepotet  

 skal ske efter reglerne i kapitel 7 i receptbekendtgørelsen.
 § 11.  

  

 Den for ekspeditionen ansvarlige  

 person skal omhyggeligt kontrollere overensstemmelse mellem det anførte på  

 rekvisitionen og det udleverede.
 § 12.  

  

 Lægemidler, som transporteres til  

 afdelingerne, skal være indpakket eller forseglet således, at modtageren kan  

 konstatere, at pakningerne ikke har været åbne.
Kapitel 5 Diverse bestemmelser § 13.  

  

 Der skal foreligge skriftlige  

 instruktioner m.v. i et sådant omfang, at rekvirering og håndtering af  

 lægemidler kan foregå efter gældende regler.
 Stk. 2.  

  

 Der skal forefindes de for driften af  

 medicindepotet nødvendige bekendtgørelser, meddelelser m.v.
§ 14.  

  

 Håndtering af radioaktive  

 lægemidler sker efter reglerne i bekendtgørelsen om indkøb og håndtering af  

 radioaktive lægemidler på sygehuse, laboratorier m.v.
Bekendtgørelsen gælder  

 ikke for medicinske gasser.
 § 15.  

  

 Lægemiddelstyrelsen kan i særlige  

 tilfælde og på vilkår, der fastsættes i hvert enkelt tilfælde, meddele d  

 isp  

 ensation  

 fra en eller flere foranstående bestemmelser samt stille yderligere krav.
Kapitel 6 Straf- og ikrafttrædelsesbestemmelser § 16.  

  

 Med bøde straffes den, der:
1)  

 	  

 Overtræder § 3,  

 stk. 2, § 4, stk. 2, §§ 5-6, § 7, stk. 1,  

 §§ 8-9, § 10, stk. 1, eller §§ 11-12, eller 2)  

 	  

 undlader at  

 efterkomme en oplysningspligt, der har hjemmel i § 2, stk. 2, eller  

 § 4, stk. 1.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 17.  

  

 Bekendtgørelsen træder i kraft  

 den 17. december 2005.
 Stk. 2.  

  

 B  

 ekendtgørelse  

 nr. 643 af 2. august 1993 om indretning og drift af medicindepoter ophæves.
