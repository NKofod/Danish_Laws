Tillæg: Fordelingsliste Erstatter:FKOBST 0.041-1, JAN 1975.
GENERELT 1. Denne bestemmelse er udarbejdet specielt for  

 Statens Istjenestes benyttelse af forsvarets luftfartøjer og begrænser ikke  

 civile myndigheders mulighed for i almindelighed at anmode om assistance fra  

 forsvaret i fredstid.
 2. Flyvning for Statens Istjeneste udføres inden for  

 rammerne af den som bilag 1 af Handelsministeriet og Forsvarsministeriet  

 godkendte aftale.
 3. Nærværende bestemmelse er udarbejdet i samarbejde  

 med Statens Istjeneste.
REKVISITION Ved rekvisition af isrekognoscering, islodsning eller nødproviantering af  

 skibe med forsvarets fly og helikoptere fremsætter Statens Istjeneste så  

 tidligt som muligt anmodning til Søværnets operative Kommando (SOK) tlf.:  

 (06) 12 30 99.
 Anmodningen vil herefter blive videregivet til Flyvertaktisk Kommando, der  

 ved koordineret indsats med SOK yder nødvendig assistance på den mest  

 hensigtsmæssige måde.
Anmodning om assistance af omhandlede art, der af rederier eller  

 enkeltpersoner fremsættes direkte til forsvaret, vil blive henvist til 5. Isrekognoscering.
 Ved rekvisition af isrekognoscering meddeler Statens Istjeneste følgende  

 oplysninger til SOK: - Det ønskede tidspunkt for flyvningens udførelse. -  

 Hvilket område der ønskes rekognoseret. - Hvilke fjorde, havneindløb m.v.,  

 der ønskes dækket. - Om der vil være is-observatør til disposition. - Hvilke  

 oplysninger, der ønskes transmitteret til hvilke radiostationer under  

 flyvningen. - Proceduren for afgivelse af rapport efter flyvningens  

 afslutning.
 6. Islodsning.
Ved rekvisition af islodsning meddeler Statens Istjeneste desuden følgende  

 oplysninger til SOK: - Hvilket skib, der ønsker assistance med angivelse af  

 NAVN og REDERI. - Position i grader og minutter. - Skibets hensigter og  

 bestemmelsestid. - Efter omstændighederne opgives radioudstyrets art,  

 kaldesignal, frekvenser, relæstationer, lyttevagt. - Hvilke informationer,  

 der gives til skibet vedrørende flyvningen.
 Forinden islodsning ved hjælp af fly eller helikoptere iværksættes, vil  

 Statens Istjeneste så vidt muligt sikre, at det pågældende skib er bekendt  

 med de i Den danske Lods, bind I, givne instrukser herom.
 7. Nødproviantering.
 Ved rekvisition af nødproviantering af indefrosne skibe meddeler Statens  

 Istjeneste følgende oplysninger til SOK:
AFREGNING 8. Afregninger af flyvninger udført mod betaling, jf.  

 pkt. 4, vil ske ved Flyvestation Værløses foranstaltning.
 E.B.
C.S.
BØRGESEN GENERALMAJOR Chef for Operationsstaben BILAG SAMARBEJDSAFTALE VEDRØRENDE STATENS ISTJENESTES BENYTTELSE AF  

 FORSVARETS LUFTFARTØJER OPGAVER 1. I den udstrækning det er foreneligt med forsvarets  

 primære opgaver, kan der med forsvarets luftfartøjer efter de i nærværende  

 aftale indeholdte retningslinier efter anmodning ydes assistance til Statens  

 Istjeneste i de tilfælde, hvor der måtte opstå behov for isrekognoscering,  

 islodsning og nødproviantering.
Fortrinsret 2. Følgende flyvninger har til enhver tid fortrinsret  

 frem for flystøtten til Statens Istjeneste - forsvarets primære opgaver,  

 herunder flyvning i forbindelse med forsvarets øvelsesaktivitet, - flyvning  

 for redningscentralen i Karup (Rescue Coordination Center, RCC), - andre  

 flyvninger af livsvigtig betydning for myndigheder og institutioner i og uden  

 for forsvaret og - flyvning fra søværnets inspektionsskibe, herunder planlagt  

 udstationering.
 Bortset herfra vil rekvisitioner på de omhandlede flyvninger for Statens  

 Istjeneste blive imødekommet, når luftfartøjer og piloter er til rådighed.
 Tvivlsspørgsmål vedrørende prioritering og eventuel afbrydelse af  

 flyvninger for forsvaret til fordel for Statens Istjeneste forelægges  

 Forsvarskommandoen til afgørelse.
KOMMANDOFORHOLD 3. Statens Istjeneste stiller opgaven for flyvningen i  

 overensstemmelse med den givne rekvisition.
 Piloten træffer selvstændigt den faglige afgørelse af, om den rekvirerede  

 flyvning kan udføres under hensyn til de for militære luftfartøjer gældende  

 bestemmelser af teknisk, operativ og flyvesikkerhedsmæssig art.
ØKONOMI 4. Statens Istjeneste afholder følgende udgifter  

 vedrørende flyvninger: a.
Løn, forsikringer og eventuelle andre særlige  

 ydelser til eget personale. b.
Særlige ydelser, bortset fra løn, forsikring  

 og flyvetillæg til piloter og andet militærpersonel, der deltager i  

 assistanceydelsen. c.
Personaleudgifter som følge af vagter og  

 beredskabsordninger etableret på begæring af Statens Istjeneste. d.  

 Flyvetimeprisen, jf. pkt. 6, for hver påbegyndt 1/2 time flyvningen har  

 varet, principielt regnet fra afgang fra basen til hjemkomst til basen. 5.  

 Forsvaret afholder udgifterne til løn, flyvetillæg, forsikring m.v. til pilot  

 og andet militærpersonel, der deltager i assistanceydelsen. 6.  

 Flyvetimeprisen beregnes på grundlag af omkostningerne ved drift,  

 vedligeholdelse, reparation samt eftersyn af luftfartøjer og omfatter således  

 ikke afskrivning af luftfartøjerne.
 Ved ændring i flyvetimepriserne meddeler Forsvarskommandoen Statens  

 Istjeneste den nye pris.
SUPPLERENDE BESTEMMELSER 7. De detaljerede bestemmelser for så vidt angår  

 rekvisitioner, udførelse, afregning etc. vil fremgå af de af Statens  

 Istjeneste og Forsvarskommandoen udarbejdede bestemmelser herom.
 Nærværende aftale omfatter kun assistanceydelser i farvandene ved Danmark.
FORHOLD VED BEREDSKABSFORØGELSE 8. Ved beredskabsforøgelse sættes nærværende  

 bestemmelser uden varsel ud af kraft.
