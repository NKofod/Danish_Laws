Nr LSF 98 Forslag til Lov om afgift af visse chlorfluorcarboner og haloner  

 (CFC-afgift) Fremsat af miljøministeren (Lone Dybkjær) den 17. november 1988 Vedtaget ved tredjebehandling den 15. december 1988 Lov nr. 832 af 21/12/1988 § 1. Den, der erhvervsmæssigt fremstiller eller indfører følgende kemiske stoffer, der anvendes til fremstilling m.v. af de i stk. 2 nævnte varer, skal betale en afgift til statskassen:
 1) Trichlorfluormethan (CFC-11).
 2) Dichlordifluormethan (CFC-12).
 3) Trichlortrifluorethan (CFC-113).
 4) Dichlortetrafluorethan (CFC-114).
 5) Chlorpentafluorethan (CFC-115).
 6) Bromchlordifluormethan (halon-1211).
 7) Bromtrifluormethan (halon-1301).
 8) Dibromtetrafluorethan (halon-2402).
 Stk. 2. Afgift betales af disse stoffer, når de anvendes til fremstilling  

 og vedligeholdelse m.v. af følgende varer:
 1) Fjernvarmerør.
 2) Køleskabe.
 3) Frysere.
 4) Køle- og frysediske og køle- og frysereoler.
 5) Køle- og fryseanlæg til industriel brug.
 6) Køle- og fryseanlæg til transportmidler.
 7) Paneler til køle- og fryserum.
 8) Isolerede porte og døre.
 9) Ekstruderet polystyren til isolering.
 10) Konstruktionsskum.
 11) Fugeskum.
 12) Polyurethan-slipmiddel.
 13) Spraydåser.
 14) Dåser indeholdende CFC bl.a. beregnet på at frembringe støj  

 (tågehorn).
 15) Brandslukningsanlæg indeholdende haloner.
 Stk. 3. Afgift skal også betales af de i stk. 1 nævnte stoffer, når de  

 findes i blandinger med andre stoffer.
 Stk. 4. Miljøministeren kan fritage de i stk. 2 nævnte varegrupper eller  

 dele heraf for afgift, såfremt ganske særlige omstændigheder taler herfor.
 § 2. Afgiften udgør 30 kr. pr. kg af stoffernes nettovægt.
 § 3. Af de i § 1, stk. 2, nævnte varer, der indeholder et eller flere af  

 de i § 1, stk. 1, nævnte stoffer, betales i forbindelse med erhvervsmæssig  

 indførsel en dækningsafgift til statskassen.
Stk. 2. Dækningsafgiften udgør 30 kr. pr. kg af varens indhold af det  

 afgiftspligtige stof.
Miljøministeren fastsætter regler om beregning af  

 vægten.
 Stk. 3. Afgiften afregnes efter reglerne i toldlovens kapitel 8.
 § 4. Virksomheder, der erhvervsmæssigt fremstiller eller indfører stoffer,  

 der er afgiftspligtige efter § 1, skal registreres hos toldvæsenet.
 Stk. 2. Toldvæsenet udsteder et bevis for registreringen.
 Stk. 3. Registrerede virksomheder er berettiget til, uden at afgiften er  

 berigtiget, at indføre eller modtage stoffer, der er afgiftspligtige efter §  

 1.
 § 5. Afgiftsperioden er kvartalet.
 Stk. 2. Registrerede virksomheder skal opgøre den afgiftspligtige vægt for  

 en afgiftsperiode som vægten af den mængde afgiftspligtige stoffer, der i  

 perioden er udleveret fra virksomheden.
 Stk. 3. Registrerede virksomheder, der udtager afgiftspligtige stoffer til  

 fremstilling af varer, skal medregne forbruget til udleveringen efter stk. 2.
 Stk. 4. Opgørelsen specificeres efter regler, som fastsættes af  

 toldvæsenet.
§ 6. I den afgiftspligtige vægt opgjort efter § 5, stk. 2, fradrages:
1) Vægten af stoffer, der er udleveret til en anden registreret virksomhed  

 efter § 4, stk. 3, og 2) vægten af stoffer, der er udført.
 Stk. 2. Toldvæsenet kan fastsætte regler om kontrol for fradrag efter stk.  

 1.
 § 7. Ved erhvervsmæssig udførsel af de i § 1, stk. 2, nævnte varer, der er  

 fremstillet her i landet ved anvendelse af et eller flere i § 1, stk. 1,  

 nævnte stoffer, eller som er afgiftsberigtiget ved indførslen efter reglerne  

 i § 3, tilbagebetales afgiften af den mængde afgiftspligtige stoffer, der er  

 indeholdt i varen.
 Stk. 2. Toldvæsenet fastsætter nærmere regler for afgiftsgodtgørelse efter  

 stk. 1.
 § 8. Registrerede virksomheder skal føre regnskab over fremstilling,  

 indførsel og udlevering m.v. af afgiftspligtige stoffer.
 Stk. 2. Toldvæsenet fastsætter nærmere regler om de registrerede  

 virksomheders regnskabsførelse, herunder udstedelse af fakturaer m.v.
 Stk. 3. Registrerede virksomheder skal opbevare regnskabsmateriale i 5 år  

 efter regnskabsårets udløb.
 § 9. Registrerede virksomheder skal efter udløbet af hver afgiftsperiode  

 og senest den 15. i den følgende måned til toldvæsenet angive mængden af  

 stoffer, hvoraf virksomheden skal betale afgift, jf. §§ 5 og 6.
 Stk. 2. Angivelsen, der skal være underskrevet af virksomhedens ansvarlige  

 ledelse, skal afgives på en særlig blanket, hvori toldvæsenet kan kræve andre  

 oplysninger, der er nødvendige for kontrollen.
 Stk. 3. Afgives angivelsen ikke inden udløbet af den i stk. 1 nævnte  

 frist, kan toldvæsenet inddrage registreringen af virksomheden, indtil den  

 manglende angivelse er toldvæsenet i hænde.
 § 10. Afgiften for en afgiftsperiode skal indbetales til toldvæsenet inden  

 udgangen af den måned, der følger efter afgiftsperioden.
 Stk. 2. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra sidste rettidige betalingsdag,  

 dog mindst 10 kr.
 Stk. 3. Skatteministeren fastsætter nærmere regler for afgiftens  

 indbetaling.
 Stk. 4. Skatteministeren kan fastsætte regler om gebyr for  

 erindringsskrivelser vedrørende betaling af afgift m.v.
 § 11. Toldvæsenet kan pålægge en virksomhed, der ikke betaler afgiften  

 rettidigt, at afgive den i § 9 omhandlede angivelse for kortere perioder end  

 et kvartal.
 Stk. 2. Toldvæsenet kan endvidere pålægge en virksomhed, der ikke betaler  

 afgiften rettidigt, en kortere betalingsfrist end den, der er nævnt i § 10,  

 og kræve, at der stilles fuld sikkerhed for afgiftens betaling.
 § 12. Betales forfalden afgift ikke senest den 14. dag efter  

 betalingsfristens udløb, kan toldvæsenet inddrage registreringen af  

 virksomheden, indtil de forfaldne afgifter er betalt.
Stk. 2. Er der efter § 11 sket forkortelse af afgiftsperioden eller  

 betalingsfristen, og betales afgiften ikke rettidigt, kan registreringen  

 inddrages straks efter betalingsfristens udløb.
Registreringen kan endvidere  

 inddrages, hvis virksomheden undlader at stille fuld sikkerhed, når  

 toldvæsenet har fremsat krav herom i henhold til § 11, stk. 2.
 § 13. Såfremt det konstateres, at en virksomhed har afgivet urigtig  

 angivelse efter § 9, således at virksomheden har betalt for lidt i afgift,  

 afkræves det skyldige beløb til betaling senest 14 dage efter påkrav.
 Stk. 2. Kan størrelsen af det afgiftsbeløb, der påhviler virksomheden,  

 ikke opgøres på grundlag af virksomhedens regnskaber m.v., kan toldvæsenet  

 foretage skønsmæssig ansættelse af afgiftstilsvaret.
Stk. 3. Virksomheden kan indbringe ansættelsen for det i § 16 omhandlede  

 nævn.
Begæring om indbringelse for nævnet skal være fremsat over for  

 toldvæsenet senest 4 uger efter, at virksomheden er gjort bekendt med  

 afgørelsen.
 Stk. 4. Betales den skyldige afgift ikke rettidigt, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 10 kr.
§ 14. Toldvæsenet har, hvis det skønnes nødvendigt, til enhver tid mod  

 behørig legitimation uden retskendelse adgang til 1) at foretage eftersyn i den registreringspligtige virksomhed og 2) at efterse virksomhedens forretningsbøger og øvrige regnskabsmateriale  

 samt korrespondance m.v.
 Stk. 2. Den, der er ansvarlig for en registreringspligtig virksomhed, samt  

 de personer, der er beskæftiget i virksomheden, skal yde toldvæsenet fornøden  

 vejledning og hjælp ved foretagelsen af de i stk. 1 nævnte eftersyn.
 Stk. 3. Det i stk. 1, nr. 2, nævnte materiale skal på toldvæsenets  

 anmodning udleveres eller indsendes til toldvæsenet.
 Stk. 4. Leverandører af råvarer m.v. til fremstilling af stoffer, der er  

 afgiftspligtige efter § 1, skal på begæring meddele toldvæsenet oplysning om  

 de leverede varer.
 Stk. 5. Erhvervsdrivende skal på begæring meddele toldvæsenet oplysninger  

 om deres indkøb af afgiftspligtige stoffer.
 Stk. 6. Toldvæsenet er berettiget til, hvis det skønnes nødvendigt, mod  

 behørig legitimation uden retskendelse at foretage eftersyn af regnskaber  

 m.v. hos de i stk. 4 og 5 omhandlede virksomheder.
 Stk. 7. Skatteministeren kan fastsætte de bestemmelser om  

 kontrolforanstaltninger, der er nødvendige til lovens gennemførelse.
 § 15. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
 § 16. Det efter § 37 i lov om almindelig omsætningsafgift (merværdiafgift)  

 nedsatte nævn har den endelige administrative afgørelse af:
 1) Spørgsmål om afgiftspligt efter § 1 og § 3.
 2) Klager over skønsmæssige ansættelser efter § 13, stk. 2.
 Stk. 2. Andre afgørelser efter loven, der er truffet af Direktoratet for  

 Toldvæsenet, kan ikke indbringes for højere administrativ myndighed.
§ 17. Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for kontrollen med afgiften, 2) overtræder § 4, stk. 1, § 8, stk. 1 og stk. 3, § 9, stk. 1 og stk. 2, §  

 14, stk. 2-5, og § 20, stk. 3 og stk. 4.
 3) undlader at efterkomme et påbud, der er meddelt efter § 11, stk. 1.
 4) fortsætter driften af en registreringspligtig virksomhed, efter at  

 toldvæsenet har inddraget registreringen efter § 9, stk. 3, og § 12, stk. 1  

 og stk. 2.
 Stk. 2. I regler, der udstedes i medfør af loven, kan der fastsættes straf  

 i form af bøde for den, der forsætligt eller groft uagtsomt overtræder  

 bestemmelserne.
 Stk. 3. Den, der begår en af de nævnte overtrædelser med forsæt til at  

 unddrage statskassen afgift, straffes med bøde, hæfte eller fængsel i indtil  

 2 år.
 Stk. 4. Begås en af de nævnte overtrædelser af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 18. Skønnes en overtrædelse ikke at ville medføre højere straf end bøde,  

 kan skatteministeren tilkendegive den pågældende, at sagen kan afgøres uden  

 retslig forfølgning, såfremt han erklærer sig skyldig i overtrædelsen og  

 erklærer sig rede til inden for en nærmere angiven frist, der efter begæring  

 kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelserne i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelsen  

 inddrevet eller afsonet, bortfalder videre forfølgning.
§ 19. Når sager om de overtrædelser, der er nævnt i § 17, indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 20. Loven træder i kraft den 1. januar 1989.
 Stk. 2. Loven finder anvendelse på stoffer og varer, der er  

 afgiftspligtige efter § 1 eller § 3, og som efter lovens ikrafttræden  

 udleveres eller udtages fra registreringspligtige virksomheder eller angives  

 til fortoldning.
 Stk. 3. Virksomheder, der er omfattet af § 4, stk. 1, skal anmelde sig til  

 registrering senest ved lovens ikrafttræden.
 Stk. 4. Registreringspligtige virksomheder skal pr. 1. januar 1989 opgøre  

 lagerbeholdningen af stoffer, der er afgiftspligtige efter § 1. Toldvæsenet  

 fastsætter de nærmere regler for denne opgørelse.
 § 21. Loven gælder ikke for Færøerne og Grønland.
Oprindeligt fremsat forslag § 1. Den, der erhvervsmæssigt fremstiller eller indfører følgende kemiske stoffer, skal betale en afgift til statskassen:
 1) Trichlorfluormethan (CFC-11).
 2) Dichlordifluormethan (CFC-12).
 3) Trichlortrifluorethan (CFC-113).
 4) Dichlortetrafluorethan (CFC-114).
 5) Chlorpentafluorethan (CFC-115).
 6) Bromchlordifluormethan (halon-1211).
 7) Bromtrifluormethan (halon-1301).
 8) Dibromtetrafluorethan (halon-2402).
 Stk. 2. Afgift skal også betales af disse stoffer, når de findes i  

 blandinger med andre stoffer.
 § 2. Afgiften udgør 30 kr. pr. kg af stoffernes nettovægt.
 § 3. Af følgende varer, der indeholder et eller flere af de i § 1 nævnte  

 stoffer, betales i forbindelse med erhvervsmæssig indførsel en dækningsafgift  

 til statskassen:
 1) Fjernvarmerør.
 2) Køleskabe.
 3) Frysere.
 4) Paneler til kølerum og fryserum.
 5) Fugeskum.
 6) Polyurethan - slipmiddel.
 7. Spraydåser.
 8. Dåser indeholdende CFC beregnet på at frembringe støj (tågehorn).
Stk. 2. Dækningsafgiften udgør 30 kr. pr. kg af varens indhold af det  

 afgiftspligtige stof.
Miljøministeren fastsætter regler om beregning af  

 vægten.
 Stk. 3. Afgiften afregnes efter reglerne i toldlovens kapitel 8.
 § 4. Virksomheder, der erhvervsmæssigt fremstiller eller indfører stoffer,  

 der er afgiftspligtige efter § 1, skal registreres hos toldvæsenet.
 Stk. 2. Toldvæsenet udsteder et bevis for registreringen.
 Stk. 3. Registrerede virksomheder er berettiget til, uden at afgiften er  

 berigtiget, at indføre eller modtage stoffer, der er afgiftspligtige efter §  

 1.
 § 5. Afgiftsperioden er kvartalet.
 Stk. 2. Registrerede virksomheder skal opgøre den afgiftspligtige vægt for  

 en afgiftsperiode som vægten af den mængde afgiftspligtige stoffer, der i  

 perioden er udleveret fra virksomheden.
 Stk. 3. Registrerede virksomheder, der udtager afgiftspligtige stoffer til  

 fremstilling af varer, skal medregne forbruget til udleveringen efter stk. 2.
 Stk. 4. Opgørelsen specificeres efter regler, som fastsættes af  

 toldvæsenet.
§ 6. I den afgiftspligtige vægt, opgjort efter § 5, stk. 2, fradrages:
1) Vægten af stoffer, der er udleveret til en anden registreret virksomhed  

 efter § 4, stk. 3, og 2) vægten af stoffer, der er udført.
 Stk. 2. Toldvæsenet kan fastsætte regler om kontrol for fradrag efter stk.  

 1.
 § 7. Ved erhvervsmæssig udførsel af de i § 3, stk. 1, nævnte varer, der er  

 fremstillet her i landet ved anvendelse af et eller flere i § 1 nævnte  

 stoffer, eller som er afgiftsberigtiget ved indførslen efter reglerne i § 3,  

 tilbagebetales afgiften af den mængde afgiftspligtige stoffer, der er  

 indeholdt i varen.
 Stk. 2. Toldvæsenet fastsætter nærmere regler for afgiftsgodtgørelse efter  

 stk. 1.
 § 8. Registrerede virksomheder skal føre regnskab over fremstilling,  

 indførsel og udlevering m.v. af afgiftspligtige stoffer.
 Stk. 2. Toldvæsenet fastsætter nærmere regler om de registrerede  

 virksomheders regnskabsførelse, herunder udstedelse af fakturaer m.v.
 Stk. 3. Registrerede virksomheder skal opbevare regnskabsmateriale i 5 år  

 efter regnskabsårets udløb.
 § 9. Registrerede virksomheder skal efter udløbet af hver afgiftsperiode  

 og senest den 15. i den følgende måned til toldvæsenet angive mængden af  

 stoffer, hvoraf virksomheden skal betale afgift, jf. §§ 5 og 6.
 Stk. 2. Angivelsen, der skal være underskrevet af virksomhedens ansvarlige  

 ledelse, skal afgives på en særlig blanket, hvori toldvæsenet kan kræve andre  

 oplysninger, der er nødvendige for kontrollen.
 Stk. 3. Afgives angivelsen ikke inden udløbet af den i stk. 1 nævnte  

 frist, kan toldvæsenet inddrage registreringen af virksomheden, indtil den  

 manglende angivelse er toldvæsenet i hænde.
 § 10. Afgiften for en afgiftsperiode skal indbetales til toldvæsenet inden  

 udgangen af den måned, der følger efter afgiftsperioden.
 Stk. 2. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra sidste rettidige betalingsdag,  

 dog mindst 10 kr.
 Stk. 3. Skatteministeren fastsætter nærmere regler for afgiftens  

 indbetaling.
 Stk. 4. Skatteministeren kan fastsætte regler om gebyr for  

 erindringsskrivelser vedrørende betaling af afgift m.v.
 § 11. Toldvæsenet kan pålægge en virksomhed, der ikke betaler afgiften  

 rettidigt, at afgive den i § 9 omhandlede angivelse for kortere perioder end  

 et kvartal.
 Stk. 2. Toldvæsenet kan endvidere pålægge en virksomhed, der ikke betaler  

 afgiften rettidigt, en kortere betalingsfrist end den, der er nævnt i § 10,  

 og kræve, at der stilles fuld sikkerhed for afgiftens betaling.
 § 12. Betales forfalden afgift ikke senest den 14. dag efter  

 betalingsfristens udløb, kan toldvæsenet inddrage registreringen af  

 virksomheden, indtil de forfaldne afgifter er betalt.
Stk. 2. Er der efter § 11 sket forkortelse af afgiftsperioden eller  

 betalingsfristen, og betales afgiften ikke rettidigt, kan registreringen  

 inddrages straks efter betalingsfristens udløb.
Registreringen kan endvidere  

 inddrages, hvis virksomheden undlader at stille fuld sikkerhed, når  

 toldvæsenet har fremsat krav herom i henhold til § 11, stk. 2.
 § 13. Såfremt det konstateres, at en virksomhed har afgivet urigtig  

 angivelse efter § 9, således at virksomheden har betalt for lidt i afgift,  

 afkræves det skyldige beløb til betaling senest 14 dage efter påkrav.
 Stk. 2. Kan størrelsen af det afgiftsbeløb, der påhviler virksomheden,  

 ikke opgøres på grundlag af virksomhedens regnskaber m.v., kan toldvæsenet  

 foretage skønsmæssig ansættelse af afgiftstilsvaret.
Stk. 3. Virksomheden kan indbringe ansættelsen for det i § 16 omhandlede  

 nævn.
Begæring om indbringelse for nævnet skal være fremsat over for  

 toldvæsenet senest 4 uger efter, at virksomheden er gjort bekendt med  

 afgørelsen.
 Stk. 4. Betales den skyldige afgift ikke rettidigt, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 10 kr.
§ 14. Toldvæsenet har, hvis det skønnes nødvendigt, til enhver tid mod  

 behørig legitimation uden retskendelse adgang til 1) at foretage eftersyn i den registreringspligtige virksomhed og 2) at efterse virksomhedens forretningsbøger og øvrige regnskabsmateriale  

 samt korrespondance m.v.
 Stk. 2. Den, der er ansvarlig for en registreringspligtig virksomhed samt  

 de personer, der er beskæftiget i virksomheden, skal yde toldvæsenet fornøden  

 vejledning og hjælp ved foretagelsen af de i stk. 1 nævnte eftersyn.
 Stk. 3. Det i stk. 1, nr. 2, nævnte materiale skal på toldvæsenets  

 anmodning udleveres eller indsendes til toldvæsenet.
 Stk. 4. Leverandører af råvarer m.v. til fremstilling af stoffer, der er  

 afgiftspligtige efter § 1, skal på begæring meddele toldvæsenet oplysning om  

 de leverede varer.
 Stk. 5. Erhvervsdrivende skal på begæring meddele toldvæsenet oplysninger  

 om deres indkøb af afgiftspligtige stoffer.
 Stk. 6. Toldvæsenet er berettiget til, hvis det skønnes nødvendigt, mod  

 behørig legitimation, uden retskendelse at foretage eftersyn af regnskaber  

 m.v. hos de i stk. 4 og 5 omhandlede virksomheder.
 Stk. 7. Skatteministeren kan fastsætte de bestemmelser om  

 kontrolforanstaltninger, der er nødvendige til lovens gennemførelse.
 § 15. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
 § 16. Det efter § 37 i merværdiafgiftsloven nedsatte nævn har den endelige  

 administrative afgørelse af:
 1) Spørgsmål om afgiftspligt efter § 1 og § 3.
 2) Klager over skønsmæssige ansættelser efter § 13, stk. 2.
 Stk. 2. Andre afgørelser efter loven, der er truffet af Direktoratet for  

 Toldvæsenet, kan ikke indbringes for højere administrativ myndighed.
§ 17. Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for kontrollen med afgiften, 2) overtræder § 4, stk. 1, § 8, stk. 1 og stk. 3, § 9, stk. 1 og stk. 2, §  

 14, stk. 2-5 og § 22, stk. 3 og stk. 4.
 3) undlader at efterkomme et påbud, der er meddelt efter § 11, stk. 1.
 4) fortsætter driften af en registreringspligtig virksomhed, efter at  

 toldvæsenet har inddraget registreringen efter § 9, stk. 3 og § 12, stk. 1 og  

 stk. 2.
 Stk. 2. I regler, der udstedes i medfør af loven, kan der fastsættes straf  

 i form af bøde for den, der forsætligt eller groft uagtsomt overtræder  

 bestemmelserne.
 Stk. 3. Den, der begår en af de nævnte overtrædelser med forsæt til at  

 unddrage afgift, straffes med bøde, hæfte eller fængsel i indtil 2 år.
 Stk. 4. Begås en af de nævnte overtrædelser af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 18. Skønnes en overtrædelse ikke at ville medføre højere straf end bøde,  

 kan skatteministeren tilkendegive den pågældende, at sagen kan afgøres uden  

 retslig forfølgning, såfremt han erklærer sig skyldig i overtrædelsen og  

 erklærer sig rede til indenfor en nærmere angiven frist, der efter begæring  

 kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelserne i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelsen  

 inddrevet eller afsonet, bortfalder videre forfølgning.
§ 19. Når sager om de overtrædelser, der er nævnt i § 17, indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 20. Loven træder i kraft den 1. januar 1989.
 Stk. 2. loven finder anvendelse på stoffer og varer, der er  

 afgiftspligtige efter § 1 eller § 3, og som efter lovens ikrafttræden  

 udleveres eller udtages fra registreringspligtige virksomheder eller angives  

 til fortoldning.
 Stk. 3. Virksomheder, der er omfattet af § 4, stk. 1, skal anmelde sig til  

 registrering senest ved lovens ikrafttræden.
 Stk. 4. Registreringspligtige virksomheder skal pr. 1. januar 1989 opgøre  

 lagerbeholdningen af stoffer, der er afgiftspligtige efter § 1. Toldvæsenet  

 fastsætter de nærmere regler for denne opgørelse.
 § 21. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Sigtet med lovforslaget.
Den foreslåede miljøafgift er et element i et forslag til handlingsplan  

 for reduktion af CFC-forbruget.
Hovedsigtet med handlingsplanen og  

 lovforslaget er at begrænse udslippet af visse kemiske stoffer, som kan  

 medføre nedbrydning af ozonlaget og ændringer i klimaet.
Sigtet er dermed i  

 overensstemmelse med de forpligtelser, som Danmark har indgået ved at  

 underskrive en international aftale i FN-regi om stoffer, der nedbryder  

 ozonlaget (»Montreal-protokollen«) i september 1987. EF-landene  

 vedtog i juni 1988 en rådsbeslutning om at ratificere protokollen og en  

 forordning, der implementerer protokollen i EF.
Handlingsplanen og dette  

 lovforslag om miljøafgift foreslås som et supplement til forordningen.
Samtidig vil Danmark som et led i handlingsplanen i internationalt regi  

 arbejde for, at Montrealprotokollen skærpes svarende til det danske  

 reduktionsmål.
De øvrige EF-lande opfordres til at tage tilsvarende skridt  

 som de danske og samarbejdet med de øvrige nordiske lande om globalt ophør af  

 anvendelse af ozonnedbrydende stoffer fortsættes.
Handlingsplanen har som målsætning, at dansk CFC-forbrug reduceres jævnt,  

 således at forbruget af CFCere så vidt muligt ophører i slutningen af  

 1990erne.
Den foreslåede afgift er et af virkemidlerne til at begrænse  

 udslippet til atmosfæren af ozonnedbrydende stoffer.
Afgiften vil sammen med  

 de øvrige elementer i handlingsplanen have en generelt forbrugsbegrænsede  

 effekt, idet virksomhederne tilskyndes til øget genvinding og genanvendelse,  

 anvendelse af alternative teknologier og fremstilling af alternative  

 produkter.
Afgift pålægges 8 kemiske stoffer, såkaldte chlorfluorcarboner og haloner.  

 Andre kemiske stoffer af samme type, som kun har ringe eller ingen  

 ozonnedbrydende effekt, er ikke omfattet af bestemmelserne.
Afgiften pålægges  

 endvidere erhvervsmæssig indførsel af en række varekategorier, som indeholder  

 de nævnte kemiske stoffer.
Indførslen af disse varer svarede i 1986 til ca.  

 550 tons af disse kemiske stoffer.
 Hvis forbrugsudviklingen gør det nødvendigt, vil afgiften på CFC'ere og  

 haloner senere foreslås justeret.
Efter handlingsplanen vil det gældende forbud mod anvendelse af  

 ozonnedbrydende stoffer i visse spraydåser snarest blive udvidet til bl.a. at  

 omfatte spraydåser til industriel brug og såkaldte »tågehorn«, der  

 anvendes ved sportsarrangementer.
Hvis markedsmekanismerne ikke reducerer  

 forbruget tilstrækkeligt, varsles forbud mod visse andre CFC-anvendelser,  

 efterhånden som disse kan erstattes.
Chlorfluorcarboner (CFC) anvendes i Danmark bl.a. til fremstilling af  

 spraydåser, isolationsskum i køleskabe, frysere og fjernvarmerør, produktion  

 af blødt skum til madrasser, vaskeklude og møbler, rensning af tøj og  

 elektronik samt som kølemiddel i varmepumper, køleskabe og frysere.
Haloner  

 anvendes f.eks. i håndildslukkere og i faste brandslukningsanlæg.
Der findes  

 ikke produktion af CFC og haloner i Danmark i øjeblikket.
Dansk industri forbrugte i 1986 ca. 5800 tons chlorfluorcarboner og  

 haloner.
Heraf anvendtes 39 pct. til isolationsskum, 20 pct. til andre  

 skumtyper, 15 pct. til kølemiddel, 13 pct. til spraydåser, 11 pct. til  

 renseformål og 2 pct. til brandslukningsformål.
Danmark eksporterer en række varer, der indeholder eller er produceret ved  

 hjælp af CFC.
Eksporten omfatter især følgende varekategorier, der hver især  

 repræsenterer over 50 tons CFC:
Fjernvarmerør, køleskabe/frysere, paneler til køle-/fryserum, fugeskum,  

 blødt skum, elektronik, slipmiddel og spraydåser.
Eksporten af disse  

 varekategorier svarede i 1986 til ca. 2.400 tons CFC.
For at mindske en konkurrenceforvridning for den danske eksport af varer,  

 der indeholder de afgiftsbelagte stoffer, foreslås afgiften tilbagebetalt for  

 de eksporterede varer.
For at tilskynde til at reducere det tab af CFC til  

 omgivelserne, som sker under produktion af varerne, sker der kun  

 tilbagebetaling for den mængde af de afgiftsbelagte stoffer, som stadig  

 findes i den færdige vare.
 Det forventes, at afgiften vil medvirke til, at de industrielle forbrugere  

 på kort sigt vil reducere forbruget på områder, hvor genvinding (f.eks. ved  

 produktion af blødt skum), erstatning af CFC med alternative stoffer (f.eks.  

 i spraydåser) og bedre konstruktion og vedligeholdelse (af f.eks. køleanlæg  

 og rensemaskiner) kan gennemføres til omkostninger pr. kilo sparet CFC, der  

 er lavere end afgiftssatsen.
På nogle områder vil effekten af en afgift først vise sig på længere sigt  

 (1993-98), men her forventes afgiften at tilskyndede de industrielle  

 forbrugere af CFC til hurtigst muligt at anvende alternative stoffer og  

 fremstille alternative produkter.
Dette gælder navnlig alternativer til  

 rensning, isolationsskum og køleformål.
2. Lovforslagets økonomiske og administrative konsekvenser Der foreslås en afgift på 30 kr. pr. kilo kemisk stof.
Provenuet vil blive  

 ca. 120 mill. i 1989, men forventes at falde de følgende år, dels på grund af  

 de reduktioner af anvendelsen af de omtalte stoffer, som er fastsat i  

 »Montreal-protokollen«, dels afgiftens effekt på forbruget.  

 Afgiften vil betyde en forøgelse af fremstillingsprisen på ca. 1,5 pct. for  

 køleskabe og frysere, ca. 3,5 pct. for fjernvarmerør og ca. 25 pct. for  

 spraydåser.
På forslaget til finanslov for 1989 er der oprettet en ny konto,  

 »Miljøafgifter«, under Miljøministeriet, der vedrører merindtægter  

 i form af afgifter på bl.a. chlorfluorcarboner og haloner.
Det er forudsat,  

 at provenuet af CFC-afgiften medgår til dækning af statslige aktiviteter på  

 miljøområdet, herunder til delvis dækning af de statslige aktiviteter i  

 forbindelse med gennemførelse af den prioriterede miljøinvesteringsplan.  

 Provenuet af afgiften skal for en mindre dels vedkommende anvendes til et  

 forsknings- og udviklingsprogram vedrørende CFC, der som led i  

 handlingsplanen for reduktion af CFC-forbruget sigter på øget genvinding og  

 genanvendelse, muligheder for at anvende alternative stoffer m.v.  

 Udviklingsprogrammet skal medvirke til at gøre det muligt for dansk industri  

 at formindske CFC-forbruget.
Ordningen skønnes ikke at medføre væsentlige  

 administrative konsekvenser for Miljøministeriet.
Afgiften foreslås administreret af toldvæsenet.
Toldvæsenet har skønnet,  

 at de årlige driftsudgifter til administration af loven bliver ca. 750.000  

 kr., og at der i forbindelse med iværksættelse af afgiftsordningen vil blive  

 behov for at afholde udgifter på ca. 200.000 kr. i 1989 til  

 vejledningsmateriale, annoncering og lignende.
De nævnte omkostninger  

 refunderes toldvæsenet af afgiftsprovenuet.
Afgiften opkræves hos  

 registrerede importører af afgiftspligtige stoffer og hos importører af  

 afgiftspligtige varer, og afgiften refunderes eksportører af afgiftspligtige  

 varer.
Det drejer sig om ca. 15 importører af stoffer - CFC og haloner - og  

 ca. 200 importører og ca. 200 eksportører af varer.
Bemærkninger til lovforslagets enkelte bestemmelser Til §§ 1-2 Der svares afgift af i alt 8 chlorfluorcarboner og haloner (i det følgende  

 kaldet CFC-afgift). De pågældende stoffer produceres ikke for tiden i  

 Danmark.
Importen heraf udgør ca. 5.800 tons, og antallet af importører  

 skønnes at være ca. 15. Stofferne kan findes i blandinger med andre stoffer.  

 I alle tilfælde udgør afgiften 30 kr. pr. kg af stoffernes nettovægt.
Til § 3 Der svares endvidere afgift af import af en række varekategorier, som  

 indeholder de pågældende stoffer.
De valgte varekategorier repræsenterer  

 produktgrupper, der indeholder store mængder af CFC.
Afgiften opkræves som en  

 dækningsafgift ved indførsel til Danmark.
Miljøministeren bemyndiges til at udstede regler om, hvorledes vægten af  

 varens indhold af afgiftspligtige stoffer skal opgøres.
Det skønnes, at der  

 er ca. 200 importører af disse varekategorier.
Til § 4 Ifølge § 4 skal virksomheder, der erhvervsmæssigt fremstiller eller  

 importerer afgiftsbelagte stoffer, lade sig registrere hos toldvæsenet.
De  

 registrerede virksomheder skal ikke betale afgift ved selve indførslen eller  

 tilførslen af de afgiftsbelagte stoffer, men først ved udleveringen fra  

 virksomhederne, jf. § 5.
Til §§ 5-6 Det foreslås, at afgiftsperioden er kvartalet, idet der kvartalsvis skal  

 ske en opgørelse af mængden af afgiftspligtige stoffer, der er udleveret fra  

 virksomheder.
Til udlevering regnes også udtagning af afgiftspligtige stoffer  

 til fremstilling af varer.
I opgørelsen fradrages mængden af stoffer, som er  

 tilført en anden registreret virksomhed eller udført til udlandet.  

 Toldvæsenet vil udsende vejledning til de registrerede virksomheder om,  

 hvorledes opgørelsen skal foretages.
Til § 7 Det foreslås, at virksomheder, der erhvervsmæssigt eksporterer varer, der  

 er omfattet af § 3, stk. 1, kan få tilbagebetalt afgiften af de stoffer, som  

 er indeholdt i varen på udførselstidspunktet.
Bestemmelsen indføres for at  

 undgå konkurrenceforvridning for danske eksportører, hvis produkter ville  

 blive fordyret af afgiften og dermed dårligt stillet i forhold til  

 udenlandske producenter, der ikke belastes af en tilsvarende afgift.
 Danmark eksporterer produkter, der indeholder ca. 2.400 tons CFC  

 (fjernvarmerør, køleskabe, frysere, fugeskum m.v.).
 Afgiftsgodtgørelsen vil blive administreret som et bevillingssystem, hvor  

 de virksomheder, der skal have afgiftsgodtgørelse (bevillingsvirksomhederne),  

 kan søge om afgiftsgodtgørelse hver måned.
Til §§ 8-15 De foreslåede bestemmelser svarer til de bestemmelser, der er indeholdt i  

 nyere afgiftslove og som sikrer en effektiv tilrettelæggelse og gennemførelse  

 af afgiftsordningerne.
§ 16 Efter momslovens § 37 er der nedsat et nævn (Momsnævnet), der har den  

 endelige administrative afgørelse af en række spørgsmål i momsloven og andre  

 forbrugsafgiftslove (bortset fra registreringsafgiftsloven). Det foreslås, at  

 Momsnævnet også skal have den endelige administrative afgørelse på de  

 områder, der er nævnt i bestemmelsen.
Ifølge stk. 2 kan andre afgørelser  

 efter loven, der er truffet af Direktoratet for Toldvæsenet, ikke indbringes  

 for højere administrativ myndighed.
Til §§ 17-19 De foreslåede straffebestemmelser svarer til de bestemmelser, der er  

 indeholdt i nyere afgiftslove.
Til § 20 Det foreslås, at loven træder i kraft den 1. januar 1989 og finder  

 anvendelse på stoffer og varer, der er afgiftspligtige efter § 1 eller § 3,  

 som udleveres, udtages eller angives til fortoldning fra denne dato.
 Der er endvidere bestemmelser om frist for anmeldelse til registrering hos  

 toldvæsenet, om udarbejdelse af opgørelser over lagerbeholdning af  

 afgiftspligtige stoffer, samt om dokumentation af betalt afgift til brug for  

 afgiftsgodtgørelse efter § 7, stk. 1.
Efter 2. behandling den 13. december 1988 § 1. Den, der erhvervsmæssigt fremstiller eller indfører følgende kemiske stoffer, der anvendes til fremstilling m.v. af de i stk. 2 nævnte varer, skal betale en afgift til statskassen:
 1) Trichlorfluormethan (CFC-11).
 2) Dichlordifluormethan (CFC-12).
 3) Trichlortrifluorethan (CFC-113).
 4) Dichlortetrafluorethan (CFC-114).
 5) Chlorpentafluorethan (CFC-115).
 6) Bromchlordifluormethan (halon-1211).
 7) Bromtrifluormethan (halon-1301).
 8) Dibromtetrafluorethan (halon-2402).
 Stk. 2. Afgift betales af disse stoffer, når de anvendes til fremstilling  

 og vedligeholdelse m.v. af følgende varer:
 1) Fjernvarmerør.
 2) Køleskabe.
 3) Frysere.
 4) Køle- og frysediske og køle- og frysereoler.
 5) Køle- og fryseanlæg til industriel brug.
 6) Køle- og fryseanlæg til transportmidler.
 7) Paneler til køle- og fryserum.
 8) Isolerede porte og døre.
 9) Ekstruderet polystyren til isolering.
 10) Konstruktionsskum.
 11) Fugeskum.
 12) Polyurethan-slipmiddel.
 13) Sparydåser.
 14) Dåser indeholdende CFC bl.a. beregnet på at frembringe støj  

 (tågehorn).
 15) Brandslukningsanlæg indeholdende haloner.
 Stk. 3. Afgift skal også betales af de i stk. 1 nævnte stoffer, når de  

 findes i blandinger med andre stoffer.
 Stk. 4. Miljøministeren kan fritage de i stk. 2 nævnte varegrupper eller  

 dele heraf for afgift, såfremt ganske særlige omstændigheder taler herfor.
 § 2. Afgiften udgør 30 kr. pr. kg af stoffernes nettovægt.
 § 3. Af de i § 1, stk. 2, nævnte varer, der indeholder et eller flere af  

 de i § 1, stk. 1, nævnte stoffer, betales i forbindelse med erhvervsmæssig  

 indførsel en dækningsafgift til statskassen.
Stk. 2. Dækningsafgiften udgør 30 kr. pr. kg af varens indhold af det  

 afgiftspligtige stof.
Miljøministeren fastsætter regler om beregning af  

 vægten.
 Stk. 3. Afgiften afregnes efter reglerne i toldlovens kapitel 8.
 § 4. Virksomheder, der erhvervsmæssigt fremstiller eller indfører stoffer,  

 der er afgiftspligtige efter § 1, skal registreres hos toldvæsenet.
 Stk. 2. Toldvæsenet udsteder et bevis for registreringen.
 Stk. 3. Registrerede virksomheder er berettiget til, uden at afgiften er  

 berigtiget, at indføre eller modtage stoffer, der er afgiftspligtige efter §  

 1.
 § 5. Afgiftsperioden er kvartalet.
 Stk. 2. Registrerede virksomheder skal opgøre den afgiftspligtige vægt for  

 en afgiftsperiode som vægten af den mængde afgiftspligtige stoffer, der i  

 perioden er udleveret fra virksomheden.
 Stk. 3. Registrerede virksomheder, der udtager afgiftspligtige stoffer til  

 fremstilling af varer, skal medregne forbruget til udleveringen efter stk. 2.
 Stk. 4. Opgørelsen specificeres efter regler, som fastsættes af  

 toldvæsenet.
§ 6. I den afgiftspligtige vægt opgjort efter § 5, stk. 2, fradrages:
1) Vægten af stoffer, der er udleveret til en anden registreret virksomhed  

 efter § 4, stk. 3, og 2) vægten af stoffer, der er udført.
 Stk. 2. Toldvæsenet kan fastsætte regler om kontrol for fradrag efter stk.  

 1.
 § 7. Ved erhvervsmæssig udførsel af de i § 1, stk. 2, nævnte varer, der er  

 fremstillet her i landet ved anvendelse af et eller flere i § 1, stk. 1,  

 nævnte stoffer, eller som er afgiftsberigtiget ved indførslen efter reglerne  

 i § 3, tilbagebetales afgiften af den mængde afgiftspligtige stoffer, der er  

 indeholdt i varen.
 Stk. 2. Toldvæsenet fastsætter nærmere regler for afgiftsgodtgørelse efter  

 stk. 1.
 § 8. Registrerede virksomheder skal føre regnskab over fremstilling,  

 indførsel og udlevering m.v. af afgiftspligtige stoffer.
 Stk. 2. Toldvæsenet fastsætter nærmere regler om de registrerede  

 virksomheders regnskabsførelse, herunder udstedelse af fakturaer m.v.
 Stk. 3. Registrerede virksomheder skal opbevare regnskabsmateriale i 5 år  

 efter regnskabsårets udløb.
 § 9. Registrerede virksomheder skal efter udløbet af hver afgiftsperiode  

 og senest den 15. i den følgende måned til toldvæsenet angive mængden af  

 stoffer, hvoraf virksomheden skal betale afgift, jf. §§ 5 og 6.
 Stk. 2. Angivelsen, der skal være underskrevet af virksomhedens ansvarlige  

 ledelse, skal afgives på en særlig blanket, hvori toldvæsenet kan kræve andre  

 oplysninger, der er nødvendige for kontrollen.
 Stk. 3. Afgives angivelsen ikke inden udløbet af den i stk. 1 nævnte  

 frist, kan toldvæsenet inddrage registreringen af virksomheden, indtil den  

 manglende angivelse er toldvæsenet i hænde.
 § 10. Afgiften for en afgiftsperiode skal indbetales til toldvæsenet inden  

 udgangen af den måned, der følger efter afgiftsperioden.
 Stk. 2. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra sidste rettidige betalingsdag,  

 dog mindst 10 kr.
 Stk. 3. Skatteministeren fastsætter nærmere regler for afgiftens  

 indbetaling.
 Stk. 4. Skatteministeren kan fastsætte regler om gebyr for  

 erindringsskrivelser vedrørende betaling af afgift m.v.
 § 11. Toldvæsenet kan pålægge en virksomhed, der ikke betaler afgiften  

 rettidigt, at afgive den i § 9 omhandlede angivelse for kortere perioder end  

 et kvartal.
 Stk. 2. Toldvæsenet kan endvidere pålægge en virksomhed, der ikke betaler  

 afgiften rettidigt, en kortere betalingsfrist end den, der er nævnt i § 10,  

 og kræve, at der stilles fuld sikkerhed for afgiftens betaling.
 § 12. Betales forfalden afgift ikke senest den 14. dag efter  

 betalingsfristens udløb, kan toldvæsenet inddrage registreringen af  

 virksomheden, indtil de forfaldne afgifter er betalt.
Stk. 2. Er der efter § 11 sket forkortelse af afgiftsperioden eller  

 betalingsfristen, og betales afgiften ikke rettidigt, kan registreringen  

 inddrages straks efter betalingsfristens udløb.
Registreringen kan endvidere  

 inddrages, hvis virksomheden undlader at stille fuld sikkerhed, når  

 toldvæsenet har fremsat krav herom i henhold til § 11, stk. 2.
 § 13. Såfremt det konstateres, at en virksomhed har afgivet urigtig  

 angivelse efter § 9, således at virksomheden har betalt for lidt i afgift,  

 afkræves det skyldige beløb til betaling senest 14 dage efter påkrav.
 Stk. 2. Kan størrelsen af det afgiftsbeløb, der påhviler virksomheden,  

 ikke opgøres på grundlag af virksomhedens regnskaber m.v., kan toldvæsenet  

 foretage skønsmæssig ansættelse af afgiftstilsvaret.
Stk. 3. Virksomheden kan indbringe ansættelsen for det i § 16 omhandlede  

 nævn.
Begæring om indbringelse for nævnet skal være fremsat over for  

 toldvæsenet senest 4 uger efter, at virksomheden er gjort bekendt med  

 afgørelsen.
 Stk. 4. Betales den skyldige afgift ikke rettidigt, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 10 kr.
§ 14. Toldvæsenet har, hvis det skønnes nødvendigt, til enhver tid mod  

 behørig legitimation uden retskendelse adgang til 1) at foretage eftersyn i den registreringspligtige virksomhed og 2) at efterse virksomhedens forretningsbøger og øvrige regnskabsmateriale  

 samt korrespondance m.v.
 Stk. 2. Den, der er ansvarlig for en registreringspligtig virksomhed, samt  

 de personer, der er beskæftiget i virksomheden, skal yde toldvæsenet fornøden  

 vejledning og hjælp ved foretagelsen af de i stk. 1 nævnte eftersyn.
 Stk. 3. Det i stk. 1, nr. 2, nævnte materiale skal på toldvæsenets  

 anmodning udleveres eller indsendes til toldvæsenet.
 Stk. 4. Leverandører af råvarer m.v. til fremstilling af stoffer, der er  

 afgiftspligtige efter § 1, skal på begæring meddele toldvæsenet oplysning om  

 de leverede varer.
 Stk. 5. Erhvervsdrivende skal på begæring meddele toldvæsenet oplysninger  

 om deres indkøb af afgiftspligtige stoffer.
 Stk. 6. Toldvæsenet er berettiget til, hvis det skønnes nødvendigt, mod  

 behørig legitimation uden retskendelse at foretage eftersyn af regnskaber  

 m.v. hos de i stk. 4 og 5 omhandlede virksomheder.
 Stk. 7. Skatteministeren kan fastsætte de bestemmelser om  

 kontrolforanstaltninger, der er nødvendige til lovens gennemførelse.
 § 15. For betaling af afgift efter loven hæfter den, der som ejer,  

 forpagter eller lignende driver virksomheden for egen regning.
 § 16. Det efter § 37 i lov om almindelig omsætningsafgift (merværdiafgift)  

 nedsatte nævn har den endelige administrative afgørelse af:
 1) Spørgsmål om afgiftspligt efter § 1 og § 3.
 2) Klager over skønsmæssige ansættelser efter § 13, stk. 2.
 Stk. 2. Andre afgørelser efter loven, der er truffet af Direktoratet for  

 Toldvæsenet, kan ikke indbringes for højere administrativ myndighed.
§ 17. Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for kontrollen med afgiften, 2) overtræder § 4, stk. 1, § 8, stk. 1 og stk. 3, § 9, stk. 1 og stk. 2, §  

 14, stk. 2-5, og § 20, stk. 3 og stk. 4.
 3) undlader at efterkomme et påbud, der er meddelt efter § 11, stk. 1.
 4) fortsætter driften af en registreringspligtig virksomhed, efter at  

 toldvæsenet har inddraget registreringen efter § 9, stk. 3, og § 12, stk. 1  

 og stk. 2.
 Stk. 2. I regler, der udstedes i medfør af loven, kan der fastsættes straf  

 i form af bøde for den, der forsætligt eller groft uagtsomt overtræder  

 bestemmelserne.
 Stk. 3. Den, der begår en af de nævnte overtrædelser med forsæt til at  

 unddrage statskassen afgift, straffes med bøde, hæfte eller fængsel i indtil  

 2 år.
 Stk. 4. Begås en af de nævnte overtrædelser af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 18. Skønnes en overtrædelse ikke at ville medføre højere straf end bøde,  

 kan skatteministeren tilkendegive den pågældende, at sagen kan afgøres uden  

 retslig forfølgning, såfremt han erklærer sig skyldig i overtrædelsen og  

 erklærer sig rede til inden for en nærmere angiven frist, der efter begæring  

 kan forlænges, at betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelserne i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelsen  

 inddrevet eller afsonet, bortfalder videre forfølgning.
§ 19. Når sager om de overtrædelser, der er nævnt i § 17, indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 20. Loven træder i kraft den 1. januar 1989.
 Stk. 2. Loven finder anvendelse på stoffer og varer, der er  

 afgiftspligtige efter § 1 eller § 3, og som efter lovens ikrafttræden  

 udleveres eller udtages fra registreringspligtige virksomheder eller angives  

 til fortoldning.
 Stk. 3. Virksomheder, der er omfattet af § 4, stk. 1, skal anmelde sig til  

 registrering senest ved lovens ikrafttræden.
 Stk. 4. Registreringspligtige virksomheder skal pr. 1. januar 1989 opgøre  

 lagerbeholdningen af stoffer, der er afgiftspligtige efter § 1. Toldvæsenet  

 fastsætter de nærmere regler for denne opgørelse.
 § 21. Loven gælder ikke for Færøerne og Grønland.
Ændringsforslaget Af miljøministeren:
Til § 7 4) I § 7, stk. 1, ændres »§ 3, stk. 1« til: »§ 1,  

 stk. 2« og »§ 1« til: »§ 1, stk. 1,».
Bemærkninger Til nr. 4 Ændringsforslaget er en teknisk konsekvensrettelse af bestemmelsens  

 henvisninger til § 1 og § 3, som miljøministeren har stillet ændringsforslag  

 til i betænkningen over lovforslaget.
