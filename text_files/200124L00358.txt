Betænkning afgivet af  

 Arbejdsmarkedsudvalget den 24. april 2002 Betænkning over Forslag til lov om ændring af lov om  

 Arbejdsmarkedets Tillægspension, arbejdsmarkedsfondsloven,  

 ligningsloven, pensionsbeskatningsloven og personskatteloven (Ændring af Den Særlige Pensionsopsparing  

 m.v.) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 5  

 ændringsforslag til lovforslaget.
2. Udvalgsarbejdet Lovforslaget blev fremsat den 9. januar 2002 og var til 1.  

 behandling den 23. januar 2002. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 5 møder.
Høring Lovforslaget blev samtidig med fremsættelsen sendt i  

 høring, og beskæftigelsesministeren sendte den 1. februar 2002  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Finansrådet og Olaf Johansen, Lyngby.  

 Beskæftigelsesministeren har over for udvalget kommenteret  

 henvendelserne.
Spørgsmål Udvalget har stillet 28 spørgsmål til  

 beskæftigelsesministeren til skriftlig besvarelse, hvoraf denne har  

 besvaret 27. Udvalget har anmodet om, at spørgsmål 28 besvares  

 inden 3. behandling af lovforslaget.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de stillede ændringsforslag.
 Et andet mindretal i udvalget (S, SF, RV og EL)  

 indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
Socialdemokratiet og Socialistisk Folkeparti stemmer imod  

 lovforslaget, fordi man stopper den omfordeling, der var i Den Særlige  

 Pensionsopsparing.
Der er i Danmark behov for ordninger, der sikrer de  

 lavtlønnede en ekstra pensionsmulighed, da der ellers vil opstå  

 et nyt proletariat blandt de kommende pensionister.
Det er et faktum, at kvinderne har 12 pct. mindre i  

 lønindtægt end deres mandlige kollegaer.
Alene af den grund vil  

 kvindernes pensionsmuligheder blive stærkt forringet.
 Men også det forhold, at det er kvinderne, der  

 bliver ramt af deltidsforslaget, barselorlov og fjernelsen af arbejdsgiverens  

 pligt til at udlevere en kønsopdelt lønstatistik, gør,  

 at forskellen vil blive endnu større i de kommende år.
 Som det fremgår af regeringens lovforslag, er  

 forslaget stærkt kvindefjendsk, idet mere end 60 pct. af samtlige  

 kvindelige lønmodtagere hidtil har fået godskrevet mere, end de  

 har indbetalt.
 Det er svært at se, hvad regeringen vil med  

 lovforslaget ud over at lave en omvendt Robin Hood- ordning, der tilgodeser  

 dem, der i forvejen har mest, og at regeringen kan bruge lovforslaget til at  

 prale med, at den har nedsat skattetrykket.
 Når der er en omfordeling i opsparingsordningen,  

 betragtes det som en skat, hvorimod skattetrykket falder med knap 1 pct.,  

 når der ingen omfordeling er.
 Socialdemokratiet og Socialistisk Folkeparti tager i  

 øvrigt skarpt afstand fra det element, at regeringen har fastholdt, at  

 lovforslaget skal gælde med tilbagevirkende kraft fra år  

 2001.
Enhedslisten stemmer imod lovforslaget, fordi det er en  

 ensidig og asocial omfordeling fra de fattige til de rige.
Det er velkendt,  

 at uligheden i pensionsalderen vil stige drastisk i de kommende år,  

 bl.a. som følge af, at en stadig større del af pensionen  

 baseres på indtægtsbestemt pensionsopsparing.
Det solidariske  

 element i Den Særlige Pensionsopsparing udgjorde en modvægt til  

 ulighederne i pensionsalderen, en modvægt, som nu bliver fjernet.  

 Fjernelsen af det solidariske element vil ifølge ATP s beregninger  

 betyde et samlet tab af pension for en person, der i dag er 35 år og  

 tjener 150.000 kr. om året, på 82.000 kr. og tilsvarende en  

 gevinst for én, der tjener 750.000 kr. om året, på 411.000  

 kr., set i forhold til den gældende ordning.
Et tredje mindretal i udvalget (KRF) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af et  

mindretal (V, DF og KF):
Til titlen 1) I titlen ændres » pensionsbeskatningsloven og personskatteloven« til: »pensionsbeskatningsloven og lov om en  

 satsreguleringsprocent«.
[Henvisning til personskatteloven udgår, og lov om  

 en satsreguleringsprocent tilføjes] Til § 4 2) Nr. 1 affattes således:
» » [Konsekvensrettelse som følge af vedtagelsen af  

 lovforslag nr.
L 136] Ny paragraf 3) Efter § 4 indsættes som ny paragraf:
» I lov om en satsreguleringsprocent, jf.  

 lovbekendtgørelse nr. 840 af 13. november 1997, som ændret ved §  

 12 i lov nr. 468 af 1. juli 1998, foretages følgende  

 ændringer:
1. I § 3, stk. 2, udgår »§ 17 b og«.« [Konsekvensrettelse som følge af ophævelsen  

 af § 17 b i lovforslagets § 1, nr. 1] Til § 5 4) I stk. 2, 1.pkt., ændres »§§ 2-4« til: »§§ 2-4 og 01«, og efter »1. januar 2003« indsættes  

 ordene: », jf. dog stk. 5«.
[Konsekvensrettelse som følge af vedtagelsen af  

 lovforslag nr.
L 136] 5) Efter stk. 4 indsættes som nyt stykke:
» [Konsekvensrettelse som følge af vedtagelsen af  

 lovforslag nr.
L 136] Bemærkninger Til nr. 1 Personskatteloven er ved en fejl blevet nævnt i  

 lovforslagets titel, og tilføjelsen af lov om en  

 satsreguleringsprocent er en konsekvensændring som følge af  

 ændringsforslag nr. 3.
Til nr. 2, 4 og 5 Der er tale om konsekvensrettelser som følge af  

 vedtagelsen af lovforslag nr.
L 136 om ændring af  

 pensionsbeskatningsloven, arbejdsmarkedsfondsloven, ligningsloven og andre  

 love. (Konsekvensændringer som følge af  

 førtidspensionsreformen m.v.) ved 3. behandling den 18. april 2002.  

 Det omtalte lovforslag ændrer tillige i pensionsbeskatningslovens § 29  

 B.
Til nr. 3 Der er tale om en konsekvensændring som følge  

 af ophævelsen af kapitel 5 b i lov om Arbejdsmarkedets  

 Tillægspension, herunder § 17 b.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  Pernille Falcon (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 46 Bilagsnr.
