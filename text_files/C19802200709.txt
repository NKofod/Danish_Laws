 Cirkulære om efg-uddannelser på husholdningsskoler. (Om vilkår for  

 placering og om bevillings- og tilskudsgrundlaget samt fordelingsnormer ved  

 beregning af efg-undervisningens andel af udgifterne).
 (Til husholdningsskolerne).
 1. Efter bestemmelsen i § 12, stk. 1, i lov nr. 289 af  

 8. juni 1977 om erhvervsfaglige grunduddannelser (efg-loven) bestemmer  

 undervisningsministeren efter indstilling fra erhvervsuddannelsesrådet, på  

 hvilke uddannelsessteder den erhvervsfaglige skoleundervisning skal foregå.
 Erhvervsuddannelsesrådet har tiltrådt, at visse uddannelser under de  

 erhvervsfaglige grunduddannelser kan placeres på husholdningsskoler, der er  

 godkendt under lov nr. 259 af 4. juni 1970 om folkehøjskoler,  

 landbrugsskoler, husholdningsskoler og efterskoler (højskoleloven).
 Efg-undervisningen finder sted på husholdningsskolerne på følgende vilkår:
 2. Efg-eleverne medregnes ikke ved beregningen af, om  

 husholdningsskolerne opfylder den generelle tilskudsbetingelse efter  

 højskolelovens § 11, stk. 1, nr. 2, med hensyn til årselever.
3. Efg-undervisningen tilrettelægges efter de  

 uddannelsesregler m.v., som fastsættes i medfør af efg-loven.
Bekendtgørelse  

 nr. 380 af 31. juli 1978 om optagelse og om uddannelsesaftaler m.v. for  

 elever i de erhvervsfaglige grunduddannelser (retsbekendtgørelsen), gælder  

 for efg-elever på husholdningsskoler.
4. Ledere og lærere, som varetager efg-undervisningen  

 på husholdningsskolerne, skal opfylde de kvalifikationskrav, der i øvrigt  

 stilles inden for efg-undervisningen, og godkendes af direktoratet for  

 erhvervsuddannelserne.
For ledere og lærere, der varetager efg-undervisning,  

 gælder iøvrigt de løn- og ansættelsesvilkår, der følger af bestemmelserne i  

 højskolelovens § 11, stk. 1, nr. 3 og 4.
 5. Skolernes samlede tilskudsberettigede  

 løntimeforbrug for efg- undervisningen og for den øvrige undervisning  

 beregnes efter det antal løntimer pr. årselev, som er fastsat for  

 husholdningsskoler, jfr. bekendtgørelse nr. 536 af 31. oktober 1974 om  

 tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler (betingelsesbekendtgørelsen), som ændret  

 ved bekendtgørelse nr. 119 af 10. april 1975. I årselevtallet medregnes  

 efg-eleverne.
 6. Efg-eleverne har ikke ret til elevstøtte efter  

 højskoleloven, men får løn under skoleopholdene i 2. delsuddannelsen efter  

 efg-lovens § 10.
7. I medfør af § 12, stk. 2, i efg-loven dækker staten  

 fuldt ud de driftsudgifter, som er forbundet med efgundervisningen.
Som  

 fordelingsnorm ved fordeling af driftsudgifterne på efg- undervisningen og  

 skolens øvrige undervisning anvendes skolens samlede årselevtal, hvori  

 medregnes efg-eleverne. Årselevtallet beregnes efter § 3 i  

 betingelsesbekendtgørelsen.
Staten afholder med 100% den andel af udgifterne,  

 som svarer til efg-elevernes beregnede andel af årselevtallet.
 8. Med de i punkt 9 og 10 anførte undtagelser afholdes  

 skolernes udgifter til efg-undervisning inden for de rammer, som fastsættes  

 for tilskudsgrundlaget til visse private skoler, jfr. bekendtgørelse nr. 188  

 af 6. maj 1970 om statstilskud til visse private skoler  

 (skolestøttebekendtgørelsen), kapitel 3, som ændret ved bekendtgørelse nr.  

 515 af 26. september 1975.
 9. Staten afholder den forholdsmæssige andel, som  

 svarer til efg- elevernes andel af årselevtallet, af de samlede faktiske  

 udgifter til opvarmning, belysning, rengøring og forsyning med kraft og vand.
 10. Udover det tilskud til udstyr og inventar, som  

 afholdes efter bestemmelserne i § 11 i skolestøttebekendtgørelsen, og hvoraf  

 staten afholder dem forholdsmæssige andel, som svarer til efg-elevernes andel  

 af årselevtallet, kan staten stille udstyr og inventar til rådighed for  

 efg-undervisningen på skolerne med forbehold af ejendomsretten, jfr.  

 efg-lovens § 12, stk. 3. Det nævnte udstyr og inventar registreres efter  

 reglerne i undervisningsministeriets cirkulære af 14. marts 1968 om  

 anskaffelse af udstyr, inventar m.v. til handelsskoler, tekniske skoler,  

 maskinmester- og maskinistskoler samt skolehjem og optages i skolernes årlige  

 status som statens ejendom.
 11. Modregning i tilskudsgrundlaget, jfr. pkt. 8 til  

 10, af lejeindtægter m.v. efter skolestøttebekendtgørelsens § 12 fordeles  

 således, at den forholdsmæssige andel i skolens indtægter, som svarer til  

 efg-elevernes andel af årselevtallet, fradrages i statens udgifter til  

 efg-undervisningen.
12. Staten afholder den forholdsmæssige andel af  

 ordinære afdrag på godkendte lån i skolens faste ejendom, som svarer til  

 efg-elevernes andel af årselevtallet.
De afholdte beløb kan kræves  

 tilbagebetalt til statskassen, når skolen ophører med at drive godkendt  

 undervisning under højskoleloven og efg-loven.
Statens andel opføres som gæld  

 til statskassen i skolens status, første gang pr. 31. december 1979. Statens  

 krav på tilbagebetaling sikres ved tinglyst deklaration i skolens ejendom.
På  

 samme måde forholdes med hensyn til udgifter, som statskassen måtte afholde  

 til indfrielse eller overtagelse af gæld.
Tilsvarende forholdes med hensyn  

 til betaling af faste anlæg eller installationer, hvori der ikke kan tages  

 gyldigt ejendomsforbehold.
 13. Udgifter til opførelse, til- og ombygning og køb  

 af ejendomme afholdes efter kapitel 3 i lov om statsstøtte til visse private  

 skoler, jfr. lovbekendtgørelse nr. 12 af 5. januar 1971 (skolestøtteloven) og  

 efg-lovens § 12, stk. 4.
 14. Efg-eleverne, som under efg-uddannelsen bor på  

 husholdningsskoler, betaler samme bidrag for kost og logi, som afkræves  

 efg-elever på skolehjem, oprettet i medfør af lov nr. 191 af 4. juni 1964 om  

 godkendelse af handelsskoler, tekniske skoler samt maskinmester- og  

 maskinistskoler og tilskud m.v. til disse skoler, jfr. bekendtgørelse nr. 270  

 af 28. juni 1965 om driftstilskud til godkendte skolehjem for lærlinge, § 4  

 som ændret ved bekendtgørelse nr. 197 af 24. marts 1976. Staten afholder  

 forskellen mellem elevbetalingen og de faktiske udgifter til kost og logi  

 m.v. ved efg-elevernes ophold på husholdningsskoler.
 15. Særskilt budget og regnskab for  

 efg-undervisningen, henholdsvis husholdningsskolens øvrige undervisning,  

 indsendes til direktoratet for erhvervsuddannelserne, henholdsvis  

 direktoraternes tilskudsforvaltning, efter nærmere fastsatte regler.
 16. Cirkulæret har virkning fra 1. august 1979.
 Undervisningsministeriet, den 21.  

 februar 1980.
 P.m.v.
V.
Hammer Afd. chef Tove Witt fm.
