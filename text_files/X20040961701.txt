Arbejdsgiverbetalt tyverialarm 1.  

  

 Kan en arbejdsgiver betale installation og  

 løbende abonnementsudgift vedrørende en tyverialarm i en medarbejders hjem,  

 uden at medarbejderen beskattes efter reglerne om personalegoder, hvis  

 formålet  

 med tyverialarmen udelukkende er at sikre arbejdsgiverens værdier i  

 medarbejderens hjem? 2.  

  

 Hvis spørgsmål 1 besvares benægtende, vil  

 medarbejderens skattemæssige stilling da kunne fastlægges efter  

 bagatelgrænsen  

 i ligningslovens § 16, stk. 3? 3.  

  

 Hvis en arbejdsgiverbetalt alarm i en  

 medarbejders hjem henføres til beskatning efter bagatelgrænsen i  

 ligningslovens § 16, stk. 3, kan Ligningsrådet da bekræfte, at det  

 kun  

 er en skønsmæssig andel af godets værdi svarende til den forholdsmæssige  

 private anvendelse, der er undergivet beskatning? 4.  

  

 Under den forudsætning, at alarmen er  

 skattepligtig som et personalegode, enten efter ligningslovens § 16,  

 stk. 3, 1. punktum, fordi arbejdsgivers motiv til at betale for alarmen  

 er  

 at give medarbejderne et gode, eller efter bagatelgrænsen i § 16,  

 stk. 3, 3. punktum, fordi der primært er tale om en overvejende  

 erhvervsmæssig disposition, vil den skattepligtige værdi for medarbejderen,  

 da  

 kunne beregnes på grundlag af arbejdsgivers udgift? 5.  

  

 Kan arbejdsgiver fradrage udgifter til  

 installation og abonnement som en driftsudgift? 6.  

  

 Kan arbejdsgivers udgift til en  

 tyverialarm i medarbejdernes hjem helt eller delvist finansieres ved en  

 nedsættelse af medarbejdernes bruttoløn efter de til enhver tid gældende  

 regler  

 og praksis for personalegoder i kombination med bruttolønsnedgang? Svar Ad spørgsmål 1)  

 Nej.
Ad spørgsmål 2)  

 Nej.
Se dog sagsfremstilling og begrundelse.
 Ad spørgsmål 3) Nej.
 Ad spørgsmål 4)  

 Ja.
 Ad spørgsmål 5)  

 Ja.
 Ad spørgsmål 6) Ja.
Beskrivelse af de faktiske forhold En virksomhed indenfor vagt- og sikkerhedsbranchen ønsker bindende  

 forhåndsbesked med henblik på i forbindelse med salg af alarmanlæg at kunne  

 informere selskabets kunder om den skattemæssige stilling for kunden og  

 kundens medarbejdere, når der for arbejdsgivers regning installeres en  

 tyverialarm i en medarbejders hjem.
Anledningen til at installere en alarm kan være et ønske om at sikre  

 arbejdsgiverens værdier i form af f.eks.
IT-udstyr (hjemmearbejdspladser  

 eller  

 bærbare computere m.v.) og fortrolige informationer, der er placeret  

 permanent  

 eller midlertidigt i medarbejderens hjem.
 Baggrunden for en alarm i medarbejderens hjem kan også være, at arbejdsgiver  

 ønsker at tilbyde medarbejderen tyverialarmen som et personalegode, der  

 udelukkende har private formål.
Tyverialarmen I medarbejderens hjem installeres en trådløs alarm, som består af  

 rumfølere, dørkontakter, sirene og fjernbetjening samt eventuelt røgmelder.  

 Forbindelsen til alarmcentralen sker via GSM eller via det faste  

 telefonnet.  Anlægget tilhører vagtselskabet.
Udgifter Der betales et installationsgebyr i størrelsesordenen 1.900 - 4.700 kr.  

 inkl. moms afhængig af, om der er tilsluttet røgmeldere og antallet af  

 medarbejdere i en virksomhed, der er omfattet af ordningen.
 Herudover betales et abonnement på knap 4.000 kr. inkl. moms om året.
 Alle udgifter til installation og abonnement betales af arbejdsgiver.
Aftalegrundlag Der indgås en rammeaftale mellem vagtselskabet og kunden (arbejdsgiveren),  

 som kan opsiges fra begge parters side med 3 måneders varsel, dog tidligst  

 efter 1 år.
Abonnementer under rammeaftalen er uopsigelige fra vagtselskabets  

 side i 5 år.  Fra kundens side (arbejdsgiver) er abonnementet  

 uopsigeligt  

 i 9 måneder fra oprettelsesdatoen.  Efter udløbet af  

 uopsigelighedsperioden  

 kan begge parter opsige aftalen med et varsel på 3 måneder.
Revisors bemærkninger til spørgsmål 1 Forudsætningen for  

 spørgsmålet er, at der foreligger et konkret og velbegrundet behov for  

 arbejdsgiver  

 i at sikre sine værdier i form af f.eks.
IT-udstyr og fortroligt materiale,  

 der  

 permanent eller midlertidigt er placeret i medarbejderens hjem.
 Når alarmen  

 således er installeret på arbejdsgivers initiativ efter en konkret vurdering  

 af  

 behovet for at beskytte virksomhedens værdier, er det vor vurdering, at den  

 ansatte ikke vil blive beskattet af en - uundgåelig - afledet privat nytte af  

 tyverialarmen.
 Ved vurderingen  

 lægger revisor vægt på, at der er tale om en situation, hvor arbejdsgiver  

 ikke  

 ved at afholde udgiften til en alarm i medarbejderens hjem har tilsigtet at  

 yde  

 et vederlag.  Det forhold, at et tiltag, som utvivlsomt er  

 erhvervsmæssigt  

 initieret, objektivt set kan have en afledet personlig værdi for den ansatte  

 -  

 som ikke kan fravælges - bør ikke kunne resultere i, at medarbejderen anses  

 for at have modtaget et skattepligtigt gode.
 De områder, hvor  

 bagatelgrænsen i ligningslovens § 16, stk. 3, efter praksis finder  

 anvendelse, er typisk områder, hvor den ansatte har en mulighed for at vælge  

 at  

 tage en afledet fordel, herunder f.eks. ferie i forlængelse af en  

 tjenesterejse, privat brug af frikort til offentlig befordring og  

 lejlighedsvis  

 privat brug af en erhvervsmæssig mobiltelefon.
Revisors bemærkninger til spørgsmål 2 I tilfælde af at  

 beskatning ikke kan undgås, jf. spørgsmål 1, synes det at være utvivlsomt, at  

 reglerne om en bagatelgrænse i ligningslovens § 16, stk. 3, 3.  

 punktum, finder anvendelse.
Revisors bemærkninger til spørgsmål 3 I bestemmelsen i  

 ligningslovens § 16, stk. 3, 3. punktum, hedder det, at "Goder, som  

 arbejdsgiveren i overvejende grad har ydet af hensyn til den ansattes  

 arbejde,  

 beskattes kun, hvis den samlede værdi af disse goder fra en eller flere  

 arbejdsgivere m.v. overstiger et grundbeløb på 3.000 kr. der reguleres efter  

 personskattelovens § 20." Værdibegrebet i 3.  

 punktum er det samme, som fremgår af hovedbestemmelsen i § 16,  

 stk. 1, 1. punktum, hvorefter "godet fastsættes til den værdi, som  

 det måtte antages at koste den skattepligtige at erhverve godet i almindelig  

 fri handel." Det ville være  

 nærliggende i relation til bagatelgrænsen at fortolke dette  

 værdiansættelsesprincip  

 sådan, at den skattepligtige værdi kan fastsættes ud fra den antagelse, at  

 den  

 ansatte kunne have erhvervet godet i fællesskab med sin arbejdsgiver på det  

 vilkår, at den ansatte betaler en del af udgiften til godet i  

 overensstemmelse  

 med den forventede private anvendelse eller nytte.
Den omstændighed at godet  

 er  

 direkte knyttet til arbejdet, indebærer, at medarbejderen ikke har fuld  

 råderet  

 over godet, hvorfor fuld beskatning ikke synes velbegrundet.
Revisor henviser  

 desuden til en bindende forhåndsbesked om deleleasing af firmabiler, jf.
SKM  

 2001.255.LR, hvor en medarbejder deler den samlede leasingudgift vedrørende  

 en  

 bil med sin arbejdsgiver, idet arbejdsgiveren og medarbejderen indgår  

 parallelle aftaler med leasingfirmaet om henholdsvis den erhvervsmæssige og  

 den  

 private brug af bilen.
 Når medarbejderen  

 betaler den del af leasingudgiften, der svarer til den private kørsel, anses  

 medarbejderen ikke for at have modtaget et skattepligtigt gode.   

 Forhåndsbeskeden fik det udfald på trods af, at det er åbenbart, at det ikke  

 ville være muligt for medarbejderen på egen hånd at lease en bil med den  

 samme rådighed  

 som i den konkrete sag uden at pådrage sig den fulde leasingudgift.
 Endelig bemærker  

 revisor, at overgrænsen i ligningslovens § 16, stk. 3, 3. punktum, synes  

 at indicere, at beskatningen ikke skal ske på grundlag af den fulde udgift  

 til  

 godet, idet bagatelgrænsen da ville være nærmest illusorisk, når de eksempler  

 på goder, der efter forarbejderne kan tænkes omfattet af bestemmelsen, tages  

 i  

 betragtning.
Revisors bemærkninger til spørgsmål 4 Det er revisors  

 opfattelse, at beskatningen af godet kan ske på grundlag af arbejdsgivers  

 udgift.   

 Det er således revisors vurdering, at i tilfælde af at arbejdsgiver har  

 opnået  

 en lavere pris end den pris, som medarbejderen skulle betale, hvis han som  

 enkeltperson indgik aftale med vagtselskabet om en alarm, kan der ikke  

 stilles  

 krav om, at godet beskattes på grundlag af det beløb, som medarbejderen selv  

 skulle betale i markedet.
Den rabat, som arbejdsgiveren måtte kunne opnå som  

 storkunde, er således ikke skattepligtig for den ansatte.
Revisors bemærkninger til spørgsmål 5 Det er revisors  

 vurdering, at samtlige udgifter under ordningen kan fradrages som  

 driftsudgifter.  

 Det bemærkes herved, at for så vidt bestemmelserne i afskrivningslovens  

 § 43 om tilslutningsafgifter finder anvendelse, er installationsudgiften  

 vedrørende den enkelte medarbejder under beløbsgrænsen for straksafskrivning  

 på 10.800 kr. (2004).
Revisors bemærkninger til spørgsmål 6 Det er revisors  

 vurdering, at tyverialarmer ligesom andre personalegoder kan indgå i en  

 bruttotrækordning,  

 hvorefter medarbejderen beskattes af den nedsatte løn, og godet beskattes  

 efter  

 de retningslinjer, der i øvrigt vil fremgå af Ligningsrådets svar på  

 spørgsmålene i nærværende forhåndsbesked.
Styrelsens indstilling og begrundelse Ad spørgsmål 1.
Arbejdsgiverens betaling  

 af en tyverialarm til sikring af en medarbejders hjem udgør et skattepligtigt  

 personalegode for den ansatte uanset om formålet med installationen er at  

 sikre  

 arbejdsgiverens egne værdier.
Installationen indebærer, at medarbejderens  

 hjem  

 og indbogenstande også sikres.
Det følger af statsskattelovens § 4, at alle  

 indkomster - økonomiske fordele - er skattepligtige, hvad enten de fremtræder  

 i  

 form af penge eller i form af formuegoder af pengeværdi.
Det er i denne  

 forbindelse uden betydning om der er tilsigtet et vederlag eller ej.
Det er  

 ligeledes uden betydning om den ansatte har mulighed for at fravælge den  

 private nytte eller ej.
Det afgørende er, at den ansatte har opnået en  

 økonomisk fordel ved at få sikret sit hjem.
 Told- og  

 Skattestyrelsen indstiller på denne baggrund, at der svares nej til spørgsmål  

 1.
Ad spørgsmål 2 Bagatelgrænsen i  

 ligningslovens § 16 stk. 3, 3. pkt., omfatter goder, der i overvejende grad  

 er  

 ydet af hensyn til den ansattes arbejde.
Det vil bero på en  

 konkret bedømmelse om en tyverialarm kan siges at være stillet til rådighed i  

 overvejende grad af hensyn til arbejdet.
Ved bedømmelsen heraf kan man lægge  

 vægt på om det er værdifulde arbejdsrelevante aktiver eller konfidentielt  

 materiale, det er der søges sikret.
Om udstyret eller materialet permanent  

 befinder sig på bopælen, eller det kun er lejlighedsvist.
Om der er  

 proportionalitet mellem udgiften til tyverialarmen og det arbejdsrelevante  

 materiale,  

 der søges sikret.
Endvidere kan værdien af det sikrede private indbo indgå i  

 bedømmelsen.
 Man kan endvidere  

 lægge vægt på om installationen af en tyverialarm er et krav fra  

 arbejdsgiverens  

 side eller et valg fra den ansattes side.
Det er Told- og  

 Skattestyrelsens opfattelse, at installation af en tyverialarm i en ansats  

 private bolig som udgangspunkt ikke kan antages i overvejende grad at være  

 stillet til rådighed af hensyn til arbejdet.
Det gælder i særdeleshed i de  

 tilfælde, hvor tyverialarmen indgår i en frivillig bruttotrækordning.
 Told- og  

 Skattestyrelsen indstiller under henvisning hertil, at der svares nej til  

 spørgsmål 2, med den tilføjelse, at svaret i ganske særlige tilfælde vil være  

 ja, såfremt tyverialarmen efter en konkret bedømmelse af de ovennævnte  

 forhold  

 i overvejende grad må antages at være installeret af hensyn til arbejdet.
Ad spørgsmål 3 Det fremgår af  

 ligningslovens § 16, stk. 3, 1. pkt., at udgangspunktet for værdiansættelse  

 af  

 naturalieydelser m.v. er den objektive markedsværdi.
Den  

 privatforbrugsbesparelse, som den ansatte opnår ved at få sikret sit hjem og  

 sine private indbogenstande gennem en tyverisikring, er den fulde  

 markedspris,  

 ikke en forholdsmæssig andel.
Det fremgår  

 endvidere af Ligningsvejledningen alm. del.  

  

 A.B.1.9.1  

  

 at værdiansættelsen  

 foretages som udgangspunkt uafhængigt af om arbejdsgiveren stiller  

 arbejdsmæssige betingelser til ydelsen af goder.
Sådanne ulemper reducerer  

 ikke  

 den skattemæssige værdi af godet, idet det forudsættes at den ansatte er  

 vederlagt herfor med pengeløn.
For så vidt angår  

 revisors henvisning til afgørelsen SKM 2001.255LR om deleleasing af en  

 firmabil,  

 gik afgørelsen jo netop på, at der ikke var tale om et personalegode, fordi  

 den  

 ansatte betalte alle udgifter vedrørende den private anvendelse af bilen  

 direkte  

 til leasingselskabet.
I denne sag er der tale om et egentligt personalegode,  

 idet den arbejdsgiverbetalte tyverialarm sikre den ansattes hjem og indbo, og  

 den ansatte betaler ikke En virksomhed noget for denne sikring.
 Told- og  

 Skattestyrelsen indstiller under henvisning hertil, at der svares nej til  

 spørgsmål 3.
Ad spørgsmål 4 Som anført under  

 svaret på spørgsmål 3 fastslår ligningslovens § 16, stk. 3, 1. pkt., at  

 udgangspunktet for værdiansættelse af naturalieydelser m.v. er den objektive  

 markedsværdi.
Såfremt arbejdsgiveren kan opnå en rabat i forhold til den  

 normale pris i forbindelse med installation af tyverialarmen i medarbejderens  

 hjem og det løbende abonnement for tyverialarmen, vil den lavere pris efter  

 styrelsens  

 opfattelse kunne anses som markedsprisen.
 Told- og  

 Skattestyrelsen indstiller under henvisning hertil, at spørgsmål 4 besvares  

 med  

 ja.
Ad spørgsmål 5 Arbejdsgiverens  

 udgift til installation af tyverialarm i en medarbejders hjem og betaling af  

 det løbende abonnement herfor vil efter Told- og Skattestyrelsens opfattelse  

 være en fradragsberettiget driftsomkostning efter statsskattelovens § 6 a,  

 uanset om formålet er at sikre egne værdier, eller der er tale om et  

 lønaccessorium.
 Told- og  

 Skattestyrelsen indstiller under henvisning hertil, at spørgsmål 5 besvares  

 med  

 ja.
Ad spørgsmål 6 Told- og  

 Skattestyrelsen er enig med revisor om, at tyverialarmer ligesom andre  

 personalegoder kan indgå i en bruttotrækordning.
 Told- og  

 Skattestyrelsen indstiller, at spørgsmål 6 besvares med ja.
 Ligningsrådet  

  

 tiltræder indstillingen.
