 I medfør af § 16 i lov om værn for dyr, jfr. lovbekendtgørelse nr. 335 af  

 8. juli 1983, fastsættes:
§ 1.  Ved slagtning af husdyr skal dyret altid bedøves  

 fuldstændigt, umiddelbart før blodudtømningen påbegyndes.
Fjerkræ kan dog  

 slagtes ved, at hovedet med et hastigt hug skilles fra kroppen.
 Stk. 2.  Det skal dog være tilladt at slagte husdyr uden  

 bedøvelse, når slagtningen foretages efter jødisk eller muhamedansk ritus.  

 Hvor slagtning af andre husdyr end fjerkræ herefter finder sted uden  

 bedøvelse, er det dog en betingelse herfor, at slagtningen foretages på et  

 eksportslagteri, og at der ved slagtningen af kreaturer og fedekalve med en  

 levende vægt over 70 kg anvendes en maskine, hvorved dyret fastholdes og  

 kastes så skånsomt som muligt, medens mindre kalve samt får, lam og geder kan  

 anbringes i rygleje og fastholdes på forsvarlig måde ved håndkraft.  

 Slagtningen skal foregå ved, at halsen overskæres med et skarpt redskab,  

 umiddelbart efter at dyret er kastet.
 Stk. 3.  Ved slagtning af hornkvæg, får, svin, geder og  

 hovdyr på godkendte slagtesteder må bedøvelse alene udføres ved brug af:
1. et mekanisk instrument, 2. elektricitet og 3. gas (der ikke har indvirkning på kvaliteten af kød  

 og slagteaffald).
Stk. 4.  Den tilsynsførende dyrlæge ved de godkendte  

 slagtesteder påser, at bedøvelsen sker ved en metode, der er godkendt for den  

 pågældende dyreart af veterinærdirektoratet.
Han påser endvidere, at  

 bedøvelsen gennemføres med et apparat, som veterinærdirektoratet har godkendt  

 til dyrearten, at dette apparat fungerer rigtigt, og at det anvendes korrekt  

 af en person, der har de fornødne færdigheder og kundskaber.
 § 2.  Børn under 14 år må ikke udføre slagtninger, og  

 de må ikke overvære slagtninger på slagteri eller slagtehus.
 § 3.  Hvis det er nødvendigt, at et dyr på grund af  

 sygdom eller tilskadekomst straks aflives, kan foranstående regler fraviges i  

 fornødent omfang.
 § 4.  Den, der overtræder forskrifterne i denne  

 bekendtgørelse, straffes efter § 18, stk. 2, i lov nr. 256 af 27. maj 1950 om  

 værn for dyr, forsåvidt højere straf ikke er forskyldt i medfør af andre  

 bestemmelser.
 § 5.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Samtidig ophæves bekendtgørelse nr. 336 af 8.  

 juli 1983 om slagtning af husdyr.
