Vejledning til  

 bekendtgørelse om ændring af bekendtgørelse  

 om dagpenge under ferie Direktoratet har i bekendtgørelse nr. 109 af 1. marts 2002  

 foretaget ændringer i bekendtgørelse nr. 134 af 1. marts 2001 om  

 dagpenge under ferie.
Samtidig har direktoratet ved denne vejledning  

 ændret vejledning nr. 22 af 1. marts 2001.
 Afsnittet »Indledning« affattes således:
Indledning »Reglerne om dagpenge under ferie hænger i et vist  

 omfang sammen med reglerne om at optjene og afholde ferie med  

 feriegodtgørelse eller løn efter ferieloven.
Derfor  

 gennemgås denne lovs vigtigste principper nedenfor.
 Der er herudover fastsat regler om at optjene og afholde  

 ferie med feriegodtgørelse eller løn i:
1)	Arbejdsdirektoratets bekendtgørelse om ferie, 2)	lov om visse arbejdsforhold i landbruget m.v., 3)	Finansministeriets cirkulære om ferieaftalen nr. 57/97, 4)	Erhvervsministeriets bekendtgørelse om ferie for  

 søfarende, og 5)	kollektive overenskomster.
Visse kollektive overenskomster giver ret til et antal  

 feriefridage.
Feriefridage er ikke optjent efter ferieloven eller dermed  

 ligestillede regler.
Der kan ikke udbetales dagpenge under ferie for  

 sådanne dage.
Se vejledningen til § 3, stk. 4.
Efter ferieloven optjener man som udgangspunkt 2,08 dages  

 ferie for hver måned, man arbejder i optjeningsåret.
Fuld optjent  

 ferie efter ferieloven udgør 25 dage (optjent i en 5 dages uge).
 Ferie kan dog fortsat optjenes og holdes i en 6 dages uge.  

 Se vejledningen til § 13.
 Ferieåret går fra 1. maj til 30. april.
Ferielovens § 8 giver ret til et antal supplerende  

 feriedage, hvis man ikke har optjent ret til fuld ferie på baggrund af  

 arbejde i optjeningsåret.
Det samlede antal feriedage i et  

 ferieår udgør 25 dage.
Man har ret til enten  

 feriegodtgørelse eller løn til den optjente ferie efter  

 ferieloven.
Man har ikke ret til feriegodtgørelse eller løn til  

 de supplerende feriedage.
Efter bekendtgørelsen kan man optjene ret til 25  

 dage med dagpenge under ferie.
Det svarer til 5 ugers ferie.
Der regnes med  

 en 5 dages uge, ligesom i ferieloven, hvor der som udgangspunkt også  

 regnes med en 5 dages uge.
Dagpenge under ferie er en særlig form for dagpenge,  

 som et medlem under visse betingelser kan få udbetalt.
Medlemmet  

 optjener ikke selve feriedagpengene, men alene et antal dage med en betinget  

 ret til disse.
Der er således ikke tale om, at medlemmet - som det er  

 tilfældet med feriegodtgørelse efter ferieloven - optjener et  

 bestemt beløb.
I modsætning til feriegodtgørelse, er  

 dagpenge under ferie derfor ikke medlemmets »egne penge«.
Der er derfor ikke  

 fastsat regler om overførsel af dagpenge under ferie.
Af samme grund  

 er der heller ikke fastsat regler om dagpenge under ferie i relation til  

 feriehindringer.« Afsnittet »Placering og afholdelse af ferie« affattes således:
Placering og afholdelse af ferie »Reglerne om dagpenge under ferie regulerer som  

 udgangspunkt ikke, hvordan man placerer og holder ferien.
Det reguleres i  

 ferieloven eller i de regelsæt, der er nævnt ovenfor.
Hvis man er omfattet af reglerne i ferieloven mv., betyder  

 det blandt andet, at det er arbejdsgiveren, der så vidt muligt efter  

 aftale med den ansatte fastsætter, hvornår ferien skal holdes.  

 Det gælder også, når man arbejder på nedsat tid og  

 får supplerende dagpenge eller har flere arbejdsgivere.
Se vejledningen  

 til § 13, stk. 1, om de særlige forhold, der gælder,  

 når man har flere arbejdsgivere.
Er man i arbejde, kan man ikke pålægges at  

 holde ferie, hvis ferien ikke er optjent efter ferieloven mv.
Se dog  

 vejledningen til § 13, stk. 4.
Hvis man er ledig og har optjent ret til ferie med  

 feriegodtgørelse, er man omfattet af reglerne om placering og  

 afholdelse af ferie i ferieloven.
Da der ikke er nogen arbejdsgiver, der kan  

 placere ferien, kan man selv vælge, hvornår man i ferieåret  

 ønsker at holde ferie med feriegodtgørelse.
Hvis man ikke har  

 optjent ret til ferie med feriegodtgørelse, kan man også selv  

 vælge, hvornår man ønsker at holde feriedage med dagpenge.  

 Før ferien skal man give arbejdsformidlingen (AF) og a-kassen besked  

 om ferien.
Hvis man ikke giver besked, kan det få konsekvenser.
Se  

 vejledningen til § 2, stk. 1, § 3, stk. 1, og § 6,  

 samt direktoratets bekendtgørelser om rådighed og om  

 selvforskyldt ledighed og Arbejdsmarkedsstyrelsens bekendtgørelse om  

 en aktiv arbejdsmarkedsindsats.
Er man ledig, har man hverken pligt til at holde optjent  

 ferie med feriegodtgørelse eller feriedage med dagpenge.
Hvis man som  

 ledig ikke ønsker at holde ferie, må a-kassen f.eks. ikke  

 undlade at udbetale dagpenge i et antal dage, der svarer til ferien.  

 Forholdet mellem en a-kasse og et ledigt medlem kan ikke i denne relation  

 sidestilles med et arbejdsgiver/lønmodtagerforhold.« I vejledningen til § 2, stk. 1, nr. 2 og § 3,  

 stk. 1, »Andre forhold« ændres »lov om seniorydelse« til »lov om  

 fleksydelse« og »lov om orlov« ændres til »lov om  

 børnepasningsorlov«.
 Vejledningen til § 3, stk. 4, affattes således:
Til § 3, stk. 4 Forhold der udelukker dagpenge under ferie »Man kan kun få dagpenge under ferie, hvis man har  

 mistet en arbejdsindtægt eller arbejdsløshedsdagpenge i de dage,  

 hvor man holder ferie.
Det betyder, at man ikke kan få dagpenge under  

 ferie, hvis man under ferien får fuld eller delvis løn fra sin  

 arbejdsgiver uden at have ret til det efter ferieloven mv.
Det kan f.eks.  

 ske, hvis en arbejdsgiver i forbindelse med kollektiv ferielukning ikke har  

 varslet ferie.
Se § 17, stk. 2, i ferieloven.
 Man kan heller ikke få dagpenge under ferie, hvis en  

 arbejdsgiver pr. kulance giver en nyansat løn under ferie, eller hvis  

 man uden at have optjent ret hertil har ret til ferie med løn efter  

 f.eks. § 9, i ferieloven.
 Man kan heller ikke få dagpenge under ferie på  

 feriefridage, da man får betaling fra arbejdsgiveren for disse  

 dage.
Hvis man arbejder på nedsat tid og man får løn under sin ferie uden at have optjent ret hertil  

 efter ferieloven mv., har holdt et forholdsmæssigt antal feriedage, kan man få dagpenge under ferie.
Det er dog en forudsætning,  

 at man havde ret til supplerende dagpenge, hvis ikke der havde været  

 afholdt ferie.
Se direktoratets bekendtgørelse om supplerende  

 dagpenge.
 Omregningen sker ved at dele de timer, som lønnen  

 svarer til med 7,4 (fuldtidsforsikrede) eller 4,8 (deltidsforsikrede).  

 Faktoren 7,4 / 4,8 er værdien af en feriedag (37/5 = 7,4 og 24/5 =  

 4,8). Der rundes af til nærmeste hele antal dage.
 Eksempel:
Et fuldtidsforsikret medlem arbejder 20 timer ugentlig og  

 får under sin ferie løn for disse timer.
Medlemmet har ikke  

 optjent ret til ferie med feriegodtgørelse eller løn.
 Medlemmet har i ferieåret ret til 15 feriedage med  

 dagpenge.
 Medlemmet holder 3 ugers ferie = 15 dage.
 Den udbetalte løn dækker 3 x 20 timer = 60  

 timer.
Timerne regnes om til feriedage ved at dividere med 7,4.  

 Lønnen dækker således 8 feriedage, og medlemmet vil  

 først kunne få dagpenge under ferie fra den 9. feriedag.« I vejledningen til § 8, stk. 5, »Andre ydelser«  

 ændres »§ 133« til »§ 136«.
 Vejledningen til § 11 affattes således:
Til § 11, stk. 1 »Hvis man på baggrund af arbejde har optjent ret til  

 ferie med feriegodtgørelse eller løn efter ferieloven mv., skal  

 der ske fradrag i antallet af feriedage med dagpenge.
Der skal også ske  

 fradrag, hvis man har fået feriegodtgørelse sammen med eller som  

 en del af lønnen.
Der skal ikke ske fradrag hvis  

 feriegodtgørelsen udbetales efter § 30, stk. 2 eller 3,  

 eller § 38 i ferieloven.
Der gælder særlige regler for  

 overført ferie.
Se vejledningen til § 13.
Man skal til brug for a-kassens beregning oplyse antallet  

 af løntimer i optjeningsåret.
Det skal ske på  

 ansøgningen om dagpenge under ferie.
 Hvis man i hele optjeningsåret har haft arbejde som  

 lønmodtager i fuldt omfang, har man ikke ret til dagpenge under ferie,  

 da fradraget så vil overstige antallet af feriedage med dagpenge efter  

 § 10.
 Når antallet af arbejdstimer skal opgøres,  

 regnes højst et antal timer, der svarer til fuld  

 overenskomstmæssig arbejdstid inden for det fag eller faglige  

 område, man arbejder inden for.
Kursusperioder i et ansættelsesforhold med  

 VEU-godtgørelse og supplerende løn skal regnes med.
Perioder,  

 hvor der i et sædvanligt arbejdsforhold er givet undervisning i  

 tilknytning til arbejdet, skal også regnes med, hvis der er udbetalt  

 løn.
Hvis man underviser, skal man oplyse undervisningstimerne.  

 A-kassen skal på grund af den anvendte forberedelsestid omregne  

 timerne.
Det sker med den omregningsfaktor, der gælder inden for den  

 pågældende undervisning.
Hvis man på grund af arbejdets art  

 ikke kan oplyse arbejdstiden (ukontrollabelt arbejde), beregnes arbejdstiden  

 ud fra indtægten.
Det sker med omregningssatsen.
Se direktoratets  

 bekendtgørelse om supplerende dagpenge.
 Overarbejdstimer skal kun regnes med, hvis de  

 afspadseres.
Sygedage skal kun regnes med, hvis der er ydet hel eller  

 delvis løn, eller der er optjent sygeferiegodtgørelse.
Se  

 f.eks. § 7, stk. 2, i ferieloven.
 Barselsorlov skal kun regnes med, hvis der under orloven  

 er ydet hel eller delvis løn.
 Bibeskæftigelse ved selvstændig virksomhed  

 skal ikke regnes med.
Feriedage skal ikke regnes med.
Det gælder, uanset  

 om der er tale om ferie med feriegodtgørelse eller løn,  

 feriedage med dagpenge eller ferie for egen regning.
Søgnehelligdage og overenskomstmæssige  

 fridage skal ikke regnes med.
Det gælder, uanset om der er ydet  

 løn på disse dage.
Grunden hertil er administrative hensyn.
 Hvis man har haft arbejde i optjeningsåret, men ikke  

 har optjent ret til ferie med feriegodtgørelse eller løn efter  

 ferieloven mv., i ferieåret, har man ret til dagpenge under ferie uden  

 fradrag.
 Som eksempler herpå kan nævnes:
1)	dimittender, der var beskæftiget under lov om visse  

 arbejdsforhold i landbruget m.v., 2)	dimittender, der i optjeningsåret drev selvstændig  

 virksomhed, og 3)	dimittender, der i optjeningsåret har arbejdet som  

 ulandsfrivillige med pligt til at holde ferie inden kontraktperiodens  

 udløb.« Vejledningen til bekendtgørelsens § 13 affattes  

 således:
Til § 13 Optjent og overført ferie efter ferieloven mv.
»Som udgangspunkt optjenes og holdes ferie efter  

 ferieloven i en 5 dages uge.
Ferie kan dog fortsat optjenes og holdes i en 6  

 dages uge.
Hvis ferie opgøres i en 6 dages uge, skal der ske omregning  

 efter reglen i stk. 2.
Til § 13, stk. 1 Man vil som hovedregel først kunne få  

 udbetalt dagpenge under ferie, når man har holdt sin optjente ferie  

 efter ferieloven mv.
 Hvis man i et optjeningsår sammenlagt har optjent  

 ret til ferie efter ferieloven og dagpenge under ferie til mere end 25 dage,  

 kan man få udbetalt dagpenge under ferie, når man har holdt  

 forskellen mellem 25 dage og antallet af feriedage med dagpenge.
 Man kan herefter få både dagpenge under ferie  

 og feriegodtgørelse eller løn for et antal feriedage.
Hvis man har overført ferie efter ferieloven,  

 gælder der dog særlige regler om afholdelse af den  

 overførte ferie, før der kan udbetales dagpenge under ferie.
Se  

 vejledningen til § 13, stk. 6.
 Eksempel:
 I eksemplet er der ikke sket overførsel af  

 ferie efter ferieloven mv.
Et medlem har i et ferieår optjent ret til 10  

 feriedage med dagpenge.
Medlemmet skal derfor højst holde 25 minus 10  

 dage, dvs. 15 dage, før den pågældende kan få  

 dagpenge under ferie.
a)	Hvis medlemmet kun har optjent ret til 5 dages ferie efter  

 ferieloven, har medlemmet ret til at få dagpenge under ferie, når  

 de 5 dage er holdt.
Da medlemmet højst skal holde 15 dages  

 ferie, før der kan udbetales dagpenge under ferie, og da medlemmet kun  

 har optjent ret til 5 dages ferie efter ferieloven, kan medlemmet ikke  

 pålægges at holde mere ferie, end der er optjent ret til,  

 før medlemmet kan få dagpenge under ferie.
b)	Har medlemmet i stedet optjent ret til 20 dages ferie efter  

 ferieloven i et ferieår, kan medlemmet få dagpenge under ferie,  

 når 15 dages ferie efter ferieloven er holdt.
Medlemmet kan i 5 dage  

 få både dagpenge under ferie og betalt ferie efter ferieloven, og  

 herefter få 5 dages ferie med dagpenge.
 c)	Hvis medlemmet slet ikke har optjent ret til ferie efter ferieloven  

 i et ferieår, kan medlemmet få dagpenge under ferie straks ved 1.  

 feriedag, forudsat de øvrige betingelser for udbetaling er  

 opfyldt.
 Hvis man holder ferie i timer efter ferieloven, omregner  

 a-kassen disse timer til feriedage.
Hvis man er ledig, kan man kun få udbetalt dagpenge  

 under ferie for hele dage bortset fra tilfælde, hvor man afvikler en  

 effektiv karantæne for en del af feriedagen.
Se vejledningen til  

 § 3, stk. 1.
Hvis man er i arbejde, kan man også kun få  

 udbetalt dagpenge under ferie for hele feriedage.
Der kan således ikke  

 udbetales »supplerende dagpenge under ferie«.
Det gælder dog ikke,  

 når arbejdsgiveren efter de herom gældende regler har placeret  

 ferie på halve dage f.eks. 1. maj, 5. juni, 24. og 31. december.
 Der gælder dog flere undtagelser fra hovedreglen, se  

 nedenfor.
Forholdsmæssig udbetaling ved arbejde hos flere  

 arbejdsgivere Hvis man har arbejde hos flere arbejdsgivere, og man ikke  

 holder ferie på samme tid i alle arbejdsforhold, kan dagpenge under  

 ferie udbetales forholdsmæssigt.
 Eksempel:
Man har f.eks. to arbejdsforhold.
I arbejdsforhold I  

 arbejder man 37 timer, og i arbejdsforhold II arbejder man 10 timer.
 Man arbejder dermed samlet 47 timer pr. uge.
 Man har optjent ret til 15 feriedage med dagpenge.
 Man holder 15 dages ferie fra arbejdsforhold I og senere  

 15 dages ferie fra arbejdsforhold II.
 Man har herefter ret til at få udbetalt dagpenge  

 under ferie for:
og Til § 13, stk. 2 Hvis ferie efter ferieloven mv. er holdt i en 6 dages uge,  

 skal a-kassen omregne dagene til en 5 dages uge ved at gange antallet af  

 optjente feriedage efter ferieloven mv. med 5/6.
 Når man har omregnet den optjente ferie, skal denne  

 ferie i relation til dagpenge under ferie holdes med 5 dage pr. uge.
Til § 13, stk. 4 § 13, stk. 1, 2 og 3, gælder også,  

 hvis man er ansat i en virksomhed, der holder kollektivt ferielukket efter  

 reglerne i ferieloven.
Hvis man har holdt al optjent ferie efter ferieloven eller  

 alle sine feriedage med dagpenge - eller hvis man ikke har optjent ret hertil  

 - kan man under den kollektive ferielukning vælge at melde sig  

 midlertidigt ledig.
Man kan derved have ret til arbejdsløshedsdagpenge  

 under den kollektive ferielukning, hvis betingelserne herfor i øvrigt  

 er opfyldt.
Hvis man arbejder i en virksomhed, der har kollektivt  

 ferielukket på hverdage mellem jul og nytår, kan arbejdsgiveren  

 vælge at reservere optjent ferie til hverdage mellem jul og  

 nytår, jf. § 17, stk. 2, i ferieloven.
Det gælder dog  

 ikke, hvis man har optjent mindre end 15 feriedage efter ferieloven (5 dages  

 uge).
 § 17, stk. 2, i ferieloven har følgende  

 indhold:
»§ 17, stk. 2. Hvis en virksomhed holder lukket  

 på arbejdsdage mellem jul og nytår, skal arbejdsgiveren, jf.  

 § 15, fastsætte, at lønmodtageren holder ferie i disse  

 dage, hvis lønmodtageren har optjent mere end 15 feriedage.  

 Fastsætter arbejdsgiveren ikke ferien, skal arbejdsgiveren betale  

 lønmodtageren løn for de pågældende dage.  

 Lønnen beregnes på grundlag af lønmodtagerens  

 sædvanlige løn i de sidste 4 uger før jul.« Tilsvarende regler gælder for ferie optjent i en 6  

 dages uge.
Hvis arbejdsgiveren har placeret optjente feriedage ud  

 over 15 dage under en julelukning, kan man få udbetalt dagpenge under  

 ferie, uanset at den optjente ferie efter ferieloven endnu ikke er holdt.
Der  

 vil således kunne udbetales dagpenge under ferie før de 15 dages ferie om sommeren, mellem de 15 dage og julelukningen og efter julelukningen.
 Desuden kan der udbetales dagpenge under ferie under  

 julelukning i tilfælde, hvor der ikke efter § 17, stk. 2, i  

 ferieloven, skal holdes optjent ferie eller udbetales løn.
 § 17, stk. 2, i ferieloven finder kun anvendelse  

 i tilfælde, hvor man er blevet ansat i virksomheden på et  

 tidspunkt, hvor arbejdsgiveren har mulighed for at placere ferie under en  

 kollektiv julelukning.
 Eksempel:
Et medlem har efter ferieloven optjent 18 dages ferie i en  

 5 dages uge.
Medlemmet har desuden optjent ret til 6 feriedage med  

 dagpenge.
Arbejdsgiveren har placeret 15 dages ferie om sommeren, og  

 de sidste 3 optjente feriedage mellem jul og nytår.
Virksomheden holder  

 ferielukket i 4 hverdage mellem jul og nytår.
 Man holder efter aftale med arbejdsgiveren en uges  

 efterårsferie.
 Reglen i § 13, stk. 4, medfører, at man  

 vil kunne få udbetalt dagpenge under ferie for 5 dage under  

 efterårsferien, selv om man endnu ikke har holdt de sidste 3 dage med  

 ferie efter ferieloven.
 Man vil desuden, jf. § 13, stk. 1, 2 og 3, kunne  

 få udbetalt dagpenge under ferie for den sidste feriedag mellem jul og  

 nytår, hvortil der ikke er optjent ret til ferie efter ferieloven.
Til § 13, stk. 5 Overført ferie betragtes som holdt i det  

 ferieår, ferien overføres fra.
For at have ret til dagpenge  

 under ferie i det ferieår, ferien overføres fra, skal den egen  

 optjente ferie derfor enten være holdt eller overført, jf. dog  

 stk. 1 og 4.
 Overført ferie kan kun sidestilles med holdt ferie  

 i stk. 1, 2 og 3, hvis man dokumenterer, at ferien vil blive  

 overført, jf. § 14, stk. 2.
 Eksempel 1:
Et fuldtidsforsikret medlem arbejder 5 timer om ugen og er  

 ansat uden opsigelsesvarsel.
Medlemmet får supplerende dagpenge og er  

 dermed ikke omfattet af tidsbegrænsningen.
 Medlemmet har i optjeningsåret 2001 optjent ret til  

 25 dage med betalt ferie efter ferieloven og til 19 dage med dagpenge under  

 ferie, til ferieåret 2002   2003. Medlemmet overfører 4 dages  

 ferie fra dette ferieår til ferieåret 2003   2004. Dette er  

 dokumenteret ved en skriftlig aftale med arbejdsgiveren.
Reglen i § 13, stk. 1, indebærer, at  

 medlemmet har ret til dagpenge under ferie, når der er holdt 25 dage  

 minus 19 dage (antallet af dage med dagpenge under ferie), dvs. 6 dage.
Der  

 skal således være holdt 6 dages betalt ferie efter ferieloven,  

 før der kan udbetales dagpenge under ferie.
Reglen i stk. 5 indebærer, at overført  

 ferie kan sidestilles med holdt ferie.
Da der er overført 4 dages  

 ferie, kan medlemmet få dagpenge under ferie, når medlemmet har  

 holdt 2 dages betalt ferie.
Ferien er i eksemplet overført efter § 19 i  

 ferieloven, hvorefter medlemmet skal holde mindst 4 ugers optjent eller  

 overført ferie i ferieåret.
Medlemmet kan herefter maximalt  

 overføre én uges ferie det første ferieår.
Er ferien overført efter § 40 i ferieloven  

 (feriehindringer), gælder begrænsningen vedrørende 4 ugers  

 holdt ferie ikke.
Der kan derfor overføres op til 5 ugers optjent  

 ferie til næste ferieår ved feriehindringer efter § 40.
 Eksempel 2:
Et medlem er blevet optaget i en a-kasse som dimittend den  

 31. juli 2002. Efter § 10, stk. 2, har medlemmet ret til 15 dage  

 med dagpenge under ferie i ferieåret 2002 - 2003. I  

 optjeningsåret 2001 har medlemmet arbejdet 5 timer om ugen (235 timer  

 hele året). Medlemmet har derfor efter § 11, stk. 1 og 2, ret  

 til 11 dage med dagpenge under ferie.
På baggrund af lønarbejde  

 har medlemmet i 2001 optjent ret til 25 dage med betalt ferie efter  

 ferieloven, til ferieåret 2002   2003. Medlemmet overfører 3  

 dages ferie fra dette ferieår til ferieåret 2003   2004. Dette er  

 dokumenteret ved en skriftlig aftale med arbejdsgiveren.
 Reglen i stk. 3, jf. § 11, indebærer, at  

 medlemmet som udgangspunkt har ret til dagpenge under ferie, når der er  

 holdt (235 timer x 0,018 = 4,23) 4 dages betalt ferie efter ferieloven.
 Da medlemmet overfører 3 dages ferie, kan medlemmet  

 efter reglen i stk. 5 få dagpenge under ferie, når der er holdt  

 (4 dage - 3 dage) 1 dags ferie.
Til § 13, stk. 6 Ferie, der er overført fra et tidligere  

 ferieår efter ferielovens regler, medregnes ikke ved beregningen i stk.  

 1. Det antal dage, der er overført fra det tidligere ferieår,  

 skal dog holdes, før der kan udbetales dagpenge under ferie efter stk.  

 1. Medlemmet skal derfor på ansøgningsblanketten oplyse, om  

 overført ferie fra et tidligere ferieår er holdt.
 Eksempel 1:
 Et medlem har fra optjeningsåret 2001  

 overført 5 dages ferie fra ferieåret 2002   2003 til 2003  

 2004. Medlemmet har i optjeningsåret 2002 optjent ret til 25 dage med  

 betalt ferie efter ferieloven og til 19 dage med dagpenge under ferie til  

 ferieåret 2003 - 2004.
Før medlemmet kan få dagpenge under ferie i  

 ferieåret 2003   2004, skal de 5 overførte dage være  

 holdt, jf. § 13, stk. 6. Reglen i § 13, stk. 1,  

 indebærer, at medlemmet har ret til dagpenge under ferie, når der  

 er holdt 25 dage minus 19 dage (antallet af dage med dagpenge under ferie),  

 dvs. 6 dage.
Efter reglen i § 13, stk. 1, jf. stk. 5, kan  

 medlemmet få dagpenge under ferie, når der er holdt eller  

 overført 6 dages optjent ferie.
Medlemmet skal derfor først  

 holde de 5 dages overført ferie, jf. § 13, stk. 6.  

 Derpå skal medlemmet holde eller overføre 6 dages optjent ferie,  

 jf. § 13, stk. 1 og 5, før der kan udbetales dagpenge under  

 ferie.
 Eksempel 2:
 Et medlem har overført 20 dages ferie fra  

 ferieåret 2002   2003 til 2003   2004. Medlemmet har i  

 optjeningsåret 2002 optjent ret til 10 dage med betalt ferie efter  

 ferieloven og til 5 dage med dagpenge under ferie til ferieåret 2003  

 2004.
Før medlemmet kan få dagpenge under ferie i  

 ferieåret 2003   2004, skal de 20 overførte dage først  

 være holdt, jf. § 13, stk. 6. Derpå skal medlemmet holde  

 eller overføre de 10 dage med betalt ferie.
Hvis medlemmet har  

 mulighed for at holde ferie herefter, kan medlemmet få dagpenge under  

 ferie.
Til § 13, stk. 7 Ifølge § 30, stk. 2 og 3, i ferieloven  

 kan mindre beløb udbetales uden at ferien holdes.
Ifølge  

 § 38 kan feriegodtgørelse, løn under ferie eller  

 ferietillæg udbetales, hvis man på grund af særlige  

 omstændigheder helt eller delvist er afskåret fra at holde ferie  

 inden ferieårets udløb.
Se direktoratets bekendtgørelse  

 om ferie.
 Hvis man efter § 30, stk. 2 eller 3, eller  

 § 38 i ferieloven har fået udbetalt feriegodtgørelse for  

 hovedferien uden at holde ferie, betragtes det som om, man har holdt det  

 antal feriedage, som svarer til den udbetalte feriegodtgørelse.
 Dækker feriegodtgørelsen mindre end 15 dage  

 (5 dages uge), kan man få dagpenge under ferie for den resterende del  

 af hovedferien.
 Det er en betingelse, at man selv gør a-kassen  

 opmærksom på forholdet, og at man fremlægger den  

 fornødne dokumentation.
Feriegodtgørelse, der udbetales efter § 30, stk. 4,  

 i ferieloven, har ingen betydning for retten til dagpenge under ferie.
Der er  

 tale om feriegodtgørelse for ferie ud over 25 dage, der udbetales  

 kontant ved fratræden, hvis man fratræder inden den  

 overførte ferie er holdt.
Til § 13, stk. 8 Lørdage, søndage og  

 søgnehelligdage Hvis man er ledig, kan man få dagpenge under ferie  

 for søgnehelligdage, som indgår i ferien.
Det gælder, selv  

 om man ikke kan placere ferie efter ferieloven, og selv om man ikke har holdt  

 sin optjente ferie eller overført ferie efter reglen i § 13,  

 stk. 1, 2, 3 og 5.
 Hvis man er ledig, vil man dog aldrig kunne få  

 udbetalt dagpenge under ferie for lørdage og søndage, uanset at  

 de er søgnehelligdage.
 Hvis man er i arbejde, kan man kun få dagpenge under  

 ferie for lørdage, søndage og søgnehelligdage, hvis man  

 skulle have været på arbejde de pågældende dage i  

 stedet for at holde ferie.
 Hvis man får udbetalt optjent  

 søgnehelligdagsbetaling, er det ikke til hinder for, at der udbetales  

 dagpenge under ferie.
Der kan ikke udbetales dagpenge under ferie for mere end 5  

 dage pr. uge.« Vejledningen til § 14 affattes således:
Til § 14 Dokumentation »Forud for et ferieår får a-kasserne  

 oplysninger om, hvilke beløb, der er udbetalt til medlemmerne efter  

 lov om dagpenge ved sygdom eller fødsel.
Se direktoratets  

 bekendtgørelse om overførsel af oplysninger om udbetalinger i  

 henhold til lov om dagpenge ved sygdom eller fødsel fra kommunerne til  

 a-kasserne.
 Hvis man bliver overflyttet til en anden a-kasse, efter at  

 overførslen er sket, skal man vedlægge optjeningsmeddelelsen som  

 dokumentation over for den nye a-kasse ved ansøgningen om dagpenge  

 under ferie.
Hvis a-kassen ikke har fået oplysningerne - f.eks.  

 fordi man på tidspunktet for overførslen var forsikret i et  

 andet EØS-land, eller fordi dagpengene er udbetalt via en arbejdsgiver  

 - må man selv dokumentere omfanget af de udbetalte ydelser.
Det kan  

 f.eks. ske ved hjælp af oplysningssedler eller kvitteringer for  

 udbetaling.
Overførsel af ferie skal efter ferieloven aftales  

 skriftligt mellem medlemmet og arbejdsgiveren.
Dokumentation for  

 overført ferie kan bestå i en kopi af den skriftlige aftale  

 eller i en erklæring fra arbejdsgiveren.
Hvis den planlagt  

 overførte ferie alligevel ikke overføres, skal a-kassen straks  

 have besked.
Det gælder også, selv om medlemmet holder ferien, i  

 stedet for at overføre den.
Hvis ferien er holdt i stedet for  

 overført, er der ikke sket udbetaling af dagpenge under ferie med  

 urette.
Det forudsættes dog, at de almindelige betingelser for at  

 få dagpenge under ferie er opfyldt på det tidspunkt, ferien  

 holdes, i stedet for at blive overført.
 Hvis man har optjent ret til feriedage med dagpenge efter  

 § 8, stk. 4, skal man på ansøgningen på tro og  

 love oplyse, i hvilket omfang der er optjent ret til ferie efter ferieloven  

 af de udbetalte ydelser, samt i hvilket omfang ydelserne er udbetalt for  

 perioder, hvor man ikke har været medlem af en a-kasse.
Hvis man har optjent ret til feriedage med dagpenge efter  

 § 8, stk. 5, skal man ved ansøgningen vedlægge  

 dokumentation for størrelsen af de modtagne ydelser.
Det kan f.eks.  

 ske ved hjælp af oplysningssedler eller lignende, hvoraf det  

 fremgår, at beløbet vedrører et givent  

 optjeningsår.
 Hvis der er udbetalt støtte til voksenuddannelse,  

 som er udbetalt til kursistens egen selvstændige virksomhed, skal der  

 foreligge dokumentation i form af udbetalingskvitteringer.
