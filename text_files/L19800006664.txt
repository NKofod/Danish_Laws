 I tilslutning til udenrigsministeriets bekendtgørelse nr. 71 af 21. august  

 1970, Lovtidende C, af overenskomst af 5 december 1968 om fælles nordisk  

 arbejdsmarked for sygeplejersker meddeles, at Danmark ved kgl. resolution af  

 29. juni 1979 har ratificeret den i Oslo den 14. juni 1979 undertegnede  

 ændring i overenskomst mellem Danmark, Finland, Norge og Sverige om fælles  

 nordisk arbejdsmarked for sygeplejersker.
 Ændringen i overenskomsten har følgende ordlyd:
OVERENSKOMST om ændring i overenskomst af 5. december 1968 mellem Danmark, Finland,  

 Norge og Sverige om fælles nordisk arbejdsmarked for sygeplejersker Regeringerne i Danmark, Finland, Norge og Sverige, som har indgået  

 overenskomst den 5. december 1968 om fælles nordisk arbejdsmarked for  

 sygeplejersker, er enedes om, at overenskomstens artikler 1 og 3 skal have  

 følgende ordlyd:
Artikel 1 Statsborgere i en af de kontraherende stater, som har opnået og  

 vedblivende har offentlig godkendelse (autorisation) som sygeplejerske i en  

 af staterne, skal have ret til at få autorisation som sygeplejerske i de  

 øvrige kontraherende stater på betingelser som angivet i denne overenskomst.
Artikel 3 Statsborgere i en kontraherende stat, som ønsker at udøve virksomhed i en  

 anden kontraherende stat, må over for den centrale sundhedsmyndighed i  

 sidstnævnte stat godtgøre at opfylde de i artiklerne 1 og 2 givne vilkår.
 Godkendelse som sygeplejerske skal gives ansøgere, som opfylder de ovenfor  

 nævnte vilkår, medmindre der foreligger omstændigheder, som kan medføre  

 tilbagekaldelse af godkendelsen.
 De centrale sundhedsmyndigheder i de kontraherende stater skal gensidigt  

 underrette hinanden om meddelte godkendelser af sygeplejersker, som tidligere  

 er godkendt i en anden kontraherende stat.
---------- Denne overenskomst skal ratificeres og ratifikationsdokumenterne deponeres  

 i det norske udenrigsministerium.
 Overenskomsten træder i kraft, så snart samtlige parters  

 ratifikationsdokumenter er deponeret.
 Til bekræftelse af foranstående har undertegnede, som er behørigt  

 bemyndiget dertil, undertegnet denne overenskomst.
 Udfærdiget i Oslo den 14. juni 1979 i et eksemplar på dansk, finsk, norsk  

 og svensk, som alle har ens gyldighed.
 Det norske udenrigsministerium vil oversende bekræftede afskrifter heraf  

 til de øvrige kontraherende staters regeringer.
 Oslo, den 14. juni 1979.
Erik Thrane 1. Lindeman Kåre Dæhlen 1. Kellberg Ændringen i overenskomsten er ratificeret af samtlige signatarmagter.
 Det sidste ratifikationsinstrument (Danmarks) blev deponeret den 24. juli  

 1979, hvorefter ændringen i overenskomsten i henhold til sine bestemmelser  

 trådte i kraft den 24. juli 1979.
