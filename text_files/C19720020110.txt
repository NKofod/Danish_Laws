(Til samtlige fredningsnævn,  

 overfredningsnævnet, rigsantikvarens fortidsmindeforvaltning, samtlige  

 fredningsplanudvalg m.fl.) Efter naturfredningslovens § 48, stk. 1, skal tilladelse til indgreb over  

 for eller fjernelse af jordfaste fortidsminder behandles såvel af  

 rigsantikvaren, hvis afgørelse kan påankes til ministeren for kulturelle  

 anliggender, som af fredningsnævnet, hvis afgørelse kan påankes til  

 overfredningsnævntet.
 Motiverigen for dobbeltkompetencen kan formodes at være en antagelse om,  

 at rigsantikvaren ved sin afgørelse væsentligst vil se på karakteren og den  

 arkæologiske betydning af det pågældende jordfaste fortidsminde, medens  

 fredningsnævnet især vil anskue problemerne ud fra hensynet til det omgivende  

 landskab.
 Denne komplicerede ordning har givet anledning til tvivlsspørgsmål og  

 vanskeligheder ikke alene for borgerne, men også de kompetente myndigheder  

 imellem.
 Til afhjælpning heraf skal ministeriet med hensyn til behandlingen af  

 sager i medfør af § 48, stk. 1, henstille, at følgende retningslinjer lægges  

 til grund:
 En bedømmelse af betydningen af et fortidsmindes beliggenhed på et bestemt  

 sted må forudsætte, at der fra kulturhistorisk side er forelagt et materiale  

 til belysning ikke alene af fortidsmindets karakter, men også af betydningen  

 af dets geografiske, eventuelt landskabelige beliggended.
 Fredningsnævnets stillingtagen bør derfor afvente rigsantikvarens  

 behandling og afgørelse.
 Såfremt der alligevel måtte finde en samtidig og parallel sagsbehandling  

 sted, eller hvis sagen af ansøgeren kun forelægges den ene myndighed, må  

 ansøgeren på det tidligst mulige tidspunkt gøres bekendt med  

 lovenskompetenceordning, der som nævnt indebærer, at såvel fredningsnævnet  

 som rigsantikvaren skal have samtykket samt at lovens almindelige klagefrist  

 skal være udløbet, jfr. ministeriet for kulturelle anliggenders cirkulære nr.  

 245 af 22. november1969, side 21*), førend en tilladelse frit kan udnyttes.
 At en sådan orientering af ansøgeren har fundet sted, bør fremgå af  

 myndighedens afgørelse eller kendelse.
 Ministeriet for kulturelle anliggender,  

 den 29. maj 1972.
 Niels Matthiasen.
 / Viggo Nielsen.
