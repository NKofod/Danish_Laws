 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Horsens Nørrestrand vildtreservat i Vejle  

 amt.
 § 1. Vildtreservatet omfatter:
a.
Følgende arealer af Horsens markjorder: matr. nr. 4 hb (2 lodder nord  

 for Nordmarksvej), 20 c , 20 d , 83 a , 793 samt den lod af matr.nr. 810, der  

 er beliggende øst for Nordmarksvej.
 Følgende arealer af Hansted By, Hansted:
 matr. nr. 4 e samt den del af matr. nr. 4 b , der er beliggende mellem St.  

 Hansted Å og fredningsgrænsen.
c.
Følgende arealer af Stensballe By, Vær: Matr. nr. 16 dæ samt lodder af  

 matr. nr. 16 ee , 16 bk , 16 ds , 16 du , 16 ci , 16 cf , 16 dt , 2 v , 12 r  

 , 12 eb , 11 by , 10 a og 8 a , der er beliggende mellem Stensballe Sund og  

 en af Horsens Kommune anlagt sti.
d.
Horsens Nørrestrand samt Stensballe Sund, der forbinder Nørrestrand med  

 Horsens Fjord, indtil den tidligere jernbanedæmnings sydside.
e.
Umatrikulerede arealer, der grænser til de under litra a, b og c nævnte  

 områder.
f.
Umatrikulerede øer og holme i Nørrestrand og Stensballe Sund.
 Stk. 2. Mod land afgrænses de i stk. 1, litra d nævnte områder af  

 højeste, daglige vandstandslinie.
 § 2. På de i § 1, stk. 1 nævnte områder er det forbudt at udøve jagt på  

 eller på anden måde at ombringe, indfange og forjage pattedyr og fugle.
 Stk. 2. Færdsel med skydevåben er forbudt.
 § 3. Det er forbudt at ødelægge eller indsamle æg.
 § 4. På følgende arealer er færdsel forbudt i perioden fra 1. april til  

 og med 15. juli:
a.
Matr. nr. 793, Horsens markjorder.
b.
Umatrikulerede øer og holme i Nørrestrand og Stensballe Sund.
c.
Umatrikulerede arealer, der er beliggende mellem Nørrestrand og matr.  

 nr. 4 hb og 83 a , Horsens markjorder.
d.
Umatrikulerede arealer, der er beliggende mellem Nørrestrand og matr.  

 nr. 4 e og 4 b , Hansted By, Hansted.
Stk. 2. Sejlads med motordrevet fartøj samt fartøj, der fremføres me d sejl, herunder windsurfing er forbudt i Nørrestrand og i den del af  

 Stensballe Sund, der er beliggende nord for Oddervej-broen.
 Stk. 3. Bestemmelserne i stk. 1 gælder ikke for:
a.
Ejere/brugere af de i stk. 1 nævnte områder.
b.
Færdsel på de af Horsens kommune anlagte stier langs Nørrestrand.
 § 5. Høstning og afbrænding af tagrør er forbudt.
 Stk. 2. Bestemmelsen i stk. 1 er ikke til hinder for, at Vejle amtsråd og  

 Horsens kommune kan gennemføre landskabspleje, herunder høstning af tagrør,  

 dog efter aftale med Landbrugsministeriets Vildtforvaltning.
 § 6. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i §§ 2, 3, 4 og 5, efter nærmere  

 af Landbrugsministeriet fastsatte retningslinier.
 § 7. Overtrædelse af bestemmelserne i §§ 2, 3, 4 og 5 straffes i medfør  

 af § 51, stk. 4 i lov om jagt og vildtforvaltning med bøde, for så vidt  

 strengere straf ikke er forskyldt efter den øvrige lovgivning.
 § 8. Bekendtgørelsen træder i kraft den 1. april 1987.
