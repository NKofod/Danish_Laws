 Ved en noteveksling af 29. marts 1967 er der i Beirut indgået følgende  

 overenskomst mellem Danmark og Libanon om gensidig fritagelse for  

 dobbeltbeskatning af skibsfarts- og luftfartsindtægter:
Oversættelse KONGELIG DANSK AMBASSADE Beirut DEN 29. MARTS 1967.
Deres Excellence, Jeg har den ære at meddele Dem, at den danske regering, med henblik på at  

 undgå dobbeltbeskatning af indtægter hidrørende fra skibsfarts- og  

 luftfartsvirksomhed og for at fremme skibsfarten og luftfarten mellem  

 Republikken Libanon og Kongeriget Danmark, er rede til med den libanesiske  

 regering at indgå en overenskomst af følgende ordlyd:
a. betyder »libanesiske foretagender« den libanesiske regering,  

 fysiske personer med fast bopæl i Republikken Libanon, som ikke har fast  

 bopæl i Kongeriget Danmark, samt virksomheder og selskaber oprettet i  

 overensstemmelse med gældende libanesisk lov og ledet og kontrolleret i  

 Libanon; b. betyder »danske foretagender« den danske regering, fysiske  

 personer med fast bopæl i Kongeriget Danmark, som ikke har fast bopæl i  

 Republikken Libanon, samt virksomheder og selskaber oprettet i  

 overensstemmelse med gældende dansk lov og ledet og kontrolleret i Danmark; c. betyder »skibsfart- og luftfartsvirksomhed« den af ejeren  

 eller befragteren af skibe eller luftfartøjer udøvede virksomhed, der går ud  

 på at befordre personer, varer eller post.
 Såfremt den libanesiske regering kan tiltræde foranstående bestemmelser,  

 har jeg den ære at foreslå, at nærværende note og Deres Excellences svar af  

 tilsvarende indhold betragtes som udgørende en mellem de to regeringer om  

 denne sag indgået overenskomst, der skal træde i kraft på den i ovenstående  

 stk. (5) omhandlede dato.
 Modtag, Deres Excellence, forsikringerne om min mest udmærkede højagtelse.
Troels Munk Charge d'affaires a.i.
Hans Excellence hr.
Mohamed Sabra, Chef for afdelingen for økonomiske, kulturelle og sociale anliggender,  

 Udenrigsministeriet, Beirut.
 Oversættelse.
DEN LIBANESISKE REPUBLIK UDENRIGSMINISTERIET Hr.
Charge d'affaires a.i., Jeg har den ære at anerkende modtagelsen af Deres note af dags dato, der  

 lyder som følger:
(Her følger teksten til den danske note) I besvarelse heraf har jeg den ære at meddele Dem, at den libanesiske  

 regering godkender foranstående forslag og anser Deres note og nærværende  

 svar for at udgøre en mellem de to regeringer om denne sag indgået  

 overenskomst, der skal træde i kraft i overensstemmelse med bestemmelserne i  

 ovenstående stk. (5).
 Jeg benytter denne lejlighed til påny at forsikre Dem om min udmærkede  

 højagtelse.
 Beirut, den 29. marts 1967.
Mohamed Sabra Hr.
Troels Munk, Danmarks charge d'affaires a.i., den kongelige danske ambassade, Beirut.
 Udenrigsministeriet, den 23. juni 1967.
 Hans Sølvhøj.
