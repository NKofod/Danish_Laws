Nr BTL 185 Betænkning over Forslag til lov om ændring af ligningsloven og  

 skattekontrolloven (Faglige kontingenter m.v.)   

 Nr L 185 1992-93, 1. samling Afgivet af Skatteudvalget Afgivet: 19930331 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig henvendelse fra Erik Boeck,  

 Frederiksberg.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med det  

 af skatteministeren stillede ændringsforslag.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de stillede ændringsforslag.
Ændringsforslag Af et mindretal (FP), tiltrådt af et mindretal (V, KF):
 Til § 1 1) Paragraffen affattes således:
 » § 1 I ligningsloven, jf. lovbekendtgørelse nr. 1223 af 17.  

 december 1992, som ændret senest ved § 3 i lov nr. 1078 af 23. december 1992,  

 foretages følgende ændring:
 I § 13 indsættes efter stk. 1 som nyt stykke:
»Stk. 2. Fradrag efter stk. 1 er betinget af, at den  

 skattepligtige over for skattemyndighederne kan dokumentere udgiftens  

 afholdelse ved f.eks. at fremlægge kvitteringer for indbetalinger eller at  

 den faglige forening, hvis den er indberetningspligtig efter  

 skattekontrollovens § 8 T, har indberettet kontingentudgiften til de  

 statslige told- og skattemyndigheder.«» Af skatteministeren , tiltrådt af udvalget :
 Til § 3 2) Efter stk. 1 indsættes som nyt stykke:
»Stk. 2. § 1 har virkning fra og med indkomståret 1995.« Bemærkninger Til nr. 1 Mindretallet finder det urimeligt, at skatteydere ikke skulle  

 kunne fradrage kontingentudgifter, fordi man fravælger en indberetning fra en  

 faglig forening.
 Mindretallet finder, at en sådan fradragsret fortsat skal være til stede i  

 lighed med retten for andre skatteydere, som eventuelt er medlem af en  

 fagforening, der ikke er indberetningspligtig.
 Til nr. 2 Det forhold, at fradraget for faglige kontingenter efter  

 lovforslaget gøres helt betinget af indberetning fra den pågældende faglige  

 forening, kan måske virke for restriktivt, hvis ikke foreningerne og  

 medlemmerne gives en overgangsperiode til at indrette sig på den nye  

 fremgangsmåde.
 Det er herved dels taget i betragtning, at faglige foreninger spænder fra  

 store landsdækkende foreninger til små klubber på den enkelte arbejdsplads,  

 dels at der er tale om at gennemføre en ny fradragsprocedure.
 Der kan således være behov for, at man i en indkøringsperiode kan sikre en  

 enkel fremgangsmåde til rettelse af eventuelle fejl og mangler ved  

 indberetningen.
 Med ændringsforslaget gives der de faglige foreninger og deres medlemmer  

 ca. to år til at indrette sig på, at fradrag for kontingentudgifter er gjort  

 betinget af indberetning af kontingentbetalingen fra foreningen til  

 skattemyndighederne.
 Indtil da vil det foreningsmedlem, hvis kontingentbetaling ikke er  

 indberettet af foreningen, kunne opnå fradrag for udgiften ved selv at  

 dokumentere betalingen og medlemskabet over for skattemyndighederne.
 Samtidig opnår foreningsmedlemmerne allerede fra lovens ikrafttræden ret  

 til at pålægge foreningen ikke at indberette kontingentbetalingen til  

 skattemyndighederne.
Hjortnæs (S) Klaus Hækkerup (S) Anne-Marie Meldgaard (S) Peder Sass (S)  

 Henning Nielsen (S) Bjarne Laustsen (S) Jes Lunde (SF) Rahbæk Møller (SF)  

 Bente Juncker (CD) Aagaard (KF) fmd.
Kirkegaard (KF) Peter Brixtofte  

 (V) nfmd.
Svend Heiselberg (V) Svend Aage Jensby (V) Ole Donner (FP)  

 Elisabeth Arnold (RV) Glønborg (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) beklager, at det  

 ikke har været muligt, på grund af tidspres, at få en kommentar fra Det  

 Danske Center for Menneskerettigheder.
 Fremskridtspartiet mener, at det er utilfredsstillende, at Folketingets  

 medlemmer ikke har alle relevante oplysninger, inden lovene vedtages.
