Skrivelse om orientering om en ny bekendtgørelse om rådighed  

 for personer, der ansøger om eller modtager kontanthjælp eller starthjælp  

 alene  

 på grund af ledighed Direktoratet har med hjemmel  

 i § 13, stk. 9, i lov om aktiv socialpolitik (L 191, § 1, nr. 9) udstedt  

 vedlagte bekendtgørelse om rådighed for personer, der ansøger om eller  

 modtager  

 kontanthjælp eller starthjælp alene på grund af ledighed.
 Da en ny lovbekendtgørelse  

 forventes at blive offentliggjort den 22. august 2003, vil der i indledningen  

 til bekendtgørelsen blive henvist hertil.
 I bekendtgørelsen er der  

 udarbejdet detailregler om rådighed for kontant- og starthjælpsmodtagere, som  

 så vidt muligt er identiske med reglerne om rådighed for de forsikrede ledige  

 -  

 uden at der dog er sket en lempelse af reglerne.
 Det bemærkes, at der er tale  

 om en samling af eksisterende og nye regler i en ny bekendtgørelse, der  

  

 træder i kraft den 1. september 2003  

                                                                         .
 Bekendtgørelsen omfatter  

 "arbejdsmarkedsparate" kontant- og starthjælpsmodtagere samt deres  

 ægtefæller, jf. princippet om gensidig forsørgelsespligt, medmindre  

 ægtefællen  

 er undtaget fra at stå til rådighed.
I bekendtgørelsen er der  

 bl.a. fastsat detailregler om; -  

 	  

    

 overtagelse af arbejde  

 med dags varsel, -  

 	  

    

 overtagelse af  

 rimeligt arbejde med op til fuld sædvanlig arbejdstid, -  

 	  

    

 transporttid, -  

 	  

    

 arbejdssøgning,  

 herunder pligten til så vidt muligt at søge arbejde med fuld sædvanlig  

 arbejdstid og arbejde, der udbydes hele året.
Som noget  

  

 nyt  

  

 er der i bekendtgørelsen fastsat  

 regler om tilmelding til AF som en betingelse for retten til hjælp og om  

 supplerende hjælp og frigørelsesattest.
Endelig er der fastsat regler om  

 kommunernes rådighedsvurderinger.
 For at give kommunerne et  

 godt værktøj i den daglige administration af reglerne og for at sikre  

 helheden  

 i reglerne er der i et vist omfang gengivet lovbestemmelser i  

 bekendtgørelsen.
 Der er udarbejdet en  

 vejledning til bekendtgørelsen, som også er vedlagt.
De nye regler i bekendtgørelsen Tilmelding til AF som en betingelse for at  

 få hjælp En person skal være tilmeldt  

 AF for at kunne få hjælp.
Kommunen sørger for, at den pågældende bliver  

 tilmeldt AF.
Tilmeldingen skal ske i overensstemmelse med reglerne i  

 bekendtgørelse om en aktiv beskæftigelsesindsats, dvs. enten ved personligt  

 fremmøde eller digitalt via internettet.
Kommunen kan dispensere for  

 en persons manglende tilmelding til AF, hvis den manglende tilmelding beror  

 på  

 fejl hos kommunen eller AF.
Hvis der er sandsynlighed for, at den manglende  

 tilmelding beror på fejl hos AF, skal kommunen høre AF herom.
 Kommunen kan endvidere  

 dispensere for en persons manglende tilmelding til AF, hvis den manglende  

 tilmelding beror på forhold hos 3. mand eller på ekstraordinære upåregnelige  

 forhold.
 Der kan ikke dispenseres for  

 en persons manglende tilmelding til AF, hvis den manglende tilmelding alene  

 beror på den pågældende selv, dvs. hvis personen har kunnet hindre eller  

 afhjælpe den manglende tilmelding.
Dette vil fx kunne være  

 tilfældet, hvis personen -  

 	  

    

 har undladt at  

 tilmelde sig AF i overensstemmelse med, hvad kommunen har bedt den pågældende  

 om, eller -  

 	  

    

 er blevet afmeldt AF  

 efter udeblivelse fra en kontaktdato på AF, og der ikke er nogen rimelig  

 grund  

 til udeblivelsen.
Supplerende  

 hjælp og frigørelsesattest En person, som har arbejde  

 på nedsat tid og er bundet til arbejdet af et opsigelsesvarsel, skal kunne  

 overtage andet arbejde med dags varsel for at få supplerende hjælp.
 Personen vil kunne overtage  

 arbejde, hvis personen til enhver tid frit kan placere den nedsatte  

 arbejdstid.
Hvis personen ikke kan  

 overtage arbejde, vil personen skulle have en frigørelsesattest fra sin  

 arbejdsgiver.
På attesten erklærer arbejdsgiveren at ville frigøre personen  

 fra  

 opsigelsesvarslet, hvis denne skulle få tilbudt andet arbejde, der bevirker,  

 at  

 den pågældende i højere grad eller helt bliver selvforsørgende.
 Frigørelsesattesten skal  

 være modtaget i kommunen senest 10 hverdage (eksklusive lørdage) efter, at  

 den  

 pågældende skal have en frigørelsesattest for at kunne få supplerende hjælp  

 (oftest 10 hverdage fra 1. ansættelsesdag). Er attesten ikke modtaget inden  

 for  

 fristen, kan den pågældende tidligst få supplerende hjælp fra dagen for  

 kommunens modtagelse af attesten.
Frigørelsesattesten (blanket  

 KB 100) findes på direktoratets hjemmeside:  

  

 www.adir.dk Som følge af de nye regler om  

 frigørelsesattest udvides fortolkningen af den rimelige grund i § 13, stk. 4,  

 nr. 1, i lov om aktiv socialpolitik (om tilbuds rimelighed), således at denne  

 også omfatter de tilfælde, hvor en person afslår et tilbud om arbejde på  

 nedsat  

 tid med et opsigelsesvarsel, fordi personen ikke kan få en frigørelsesattest  

 og  

 derfor ikke kan få supplerende hjælp.
 Samtidig vil en person, der  

 ophører i et arbejde på nedsat tid, have en rimelig grund til ophøret, hvis  

 den  

 pågældende ikke længere vil kunne få supplerende hjælp, fx fordi arbejdsgiver  

 tilbagekalder en udstedt frigørelsesattest, eller fordi ansættelsen ændrer  

 sig,  

 så den pågældende får brug for en attest, og arbejdsgiver ikke vil udstede en  

 sådan.
 For personer, der ved  

 bekendtgørelsens ikrafttræden allerede arbejder på nedsat tid med et  

 opsigelsesvarsel, træder reglerne om frigørelsesattest i kraft den 1. oktober  

 2003.
 Kommunerne bedes informere  

 alle "arbejdsmarkedsparate" kontant- og starthjælpsmodtagere om de  

 nye regler.
Rådighedsvurderinger Kommunerne skal nu - ud over  

 de rådighedsvurderinger, der skal foretages efter § 13, stk. 2, i lov om  

 aktiv  

 socialpolitik (L 191, § 1, nr. 9) - foretage en rådighedsvurdering, hvis der  

 opstår  

  

 tvivl  

  

 om rådigheden for  

 arbejdsmarkedet.
Der vil altid være tvivl om rådigheden, hvis en person  

 udebliver fra eller afviser et tilbud efter lov om en aktiv  

 beskæftigelsesindsats.
Kommunerne skal endvidere  

 foretage en rådighedsvurdering, hvis en person har  

  

 meldt sig syg  

  

 2 gange i forbindelse med kontaktforløb, formidling  

 af arbejde, tilbud efter lov om en aktiv beskæftigelsesindsats mv.
Herefter  

 skal der foretages en rådighedsvurdering, hver gang personen melder sig syg i  

 forbindelse med en af de nævnte aktiviteter.
Har personen ikke modtaget hjælp  

 i  

 6 sammenhængende måneder, ophører rådighedsvurderingerne ved sygemeldinger,  

 indtil den pågældende igen 2 gange har meldt sig syg i forbindelse med en  

 aktivitet.
 I forbindelse med  

 rådighedsvurderingerne skal kommunerne vurdere, om personen fortsat er  

 "arbejdsmarkedsparat".
Klage De almindelige regler om  

 klage over en kommunes afgørelser, som er fastsat i kapitel 10 i lov om  

 retssikkerhed og administration på det sociale område, gælder for afgørelser,  

 der træffes efter bekendtgørelsen.
Dette er præciseret i vejledningen til  

 bekendtgørelsen.
Yderligere information og vejledning Vedlagte bekendtgørelse og  

 vejledning findes på direktoratets hjemmeside:  

  

 www.adir.dk Her findes også  

 frigørelsesattesten (blanket KB 100).
 Spørgsmål til reglerne om  

 rådighed kan sendes til:  

  

 adir@adir.dk  


  

 Kommunerne bedes mærke spørgsmålene "Flere i Arbejde/rådighed".
 Direktoratet vedlægger  

 informationsmaterialet "om at stå til rådighed" om de nye  

 rådighedsregler, som kommunen kan bruge i forbindelse med information og  

    

 vejledning til  

 "arbejdsmarkedsparate" kontant-/ starthjælpsmodtagere.
