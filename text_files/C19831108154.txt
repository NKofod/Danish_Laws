I en skrivelse af 30. december 1982 (j.nr. 14-28-12) har anstalten anmodet  

 om direktoratets stillingtagen til, hvorvidt der ved tildelingen af en bolig  

 blandt ansøgere, der alle er ansatte på anstalten, skal tages hensyn til den  

 »boliganciennitet«, en ansøger har opnået ved en anden anstalt.
Det  

 er bl.a. anført, at kriminalforsorgen må betragtes som en helhed, idet en  

 væsentlig del af begrundelsen for kriminalforsorgens lejeboligsystem  

 bortfalder, såfremt boligerne ikke benyttes til at lette personalets  

 overflytning mellem anstalterne.
 I den anledning skal man meddele, at direktoratet finder det rigtigst, at  

 der tages hensyn til den »boliganciennitet«, som en ansøger har  

 opnået ved en anden anstalt.
 E.B.
A.
Ougaard.
