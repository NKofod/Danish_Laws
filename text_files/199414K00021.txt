Nr BTL 21 Betænkning over Forslag til lov om ændring af ophavsretsloven   

 Nr L 21 1994-95, 1. samling Afgivet af Kulturudvalget Afgivet: 19941130 Udvalget har behandlet lovforslaget i nogle møder og har herunder stillet spørgsmål til kulturministeren, som denne har besvaret dels skriftligt, dels i samråd.
Kulturministerens talepapir til samrådet er optrykt som bilag til betænkningen.
 Endvidere har udvalget modtaget mundtlige og skriftlige henvendelser fra  

 Forenede Danske Antenneanlæg og Lassen & Ricard Advokataktieselskab.
Herefter indstiller udvalget lovforslaget til vedtagelse  

 uændret.
Hans Jørgen Jensen (S) Søren Hansen (S) fmd.
Eva Fatum (S)  

 Poul Qvist Jørgensen (S) Peder Sass (S) Margrete Auken (SF) Elsebeth Gerner  

 Nielsen (RV) Aage Frandsen (SF) Arne Melchior (CD) Ester Larsen (V) Helge  

 Sander (V) nfmd.
Birte Rønn Hornbech (V) Hans Christian Schmidt (V) H.  

 P.
Clausen (KF) Agnete Laustsen (KF) Brian Mikkelsen (KF) Ole Donner (FP) Enhedslisten havde ikke medlemmer i udvalget.
Bilag Kulturministerens talepapir til samrådet med Kulturudvalget den 30.  

 november 1994 om lovforslag nr.
L 21, forslag til lov om ændring af  

 ophavsretsloven Samrådsspørgsmål A:
»Der ønskes en redegørelse for de eventuelle konsekvenser af, at  

 lovforslaget ikke vedtages.« Besvarelse:
 »Når det handler om at sikre vore danske kabelanlæg en adgang til på  

 rimelige vilkår at kunne videresprede radio- og tv-udsendelser, har vi i dag  

 - når det gælder ophavsmændenes rettigheder - tvangslicensordningen i  

 ophavsretslovens § 22 a.
 Det er en ordning, der har fungeret godt.
For radiofonierne var det i 1985 ikke muligt på grund af de internationale  

 forpligtelser at løse problemerne på helt samme måde.
Men der blev gennemført  

 en ordning, som i praksis stort set har fungeret ligesom tvangslicensen.
 Satellit-kabeldirektivet medfører, at dette udmærkede system om nogle år  

 må brydes op og omlægges.
- I forhold til ophavsmændene skal tvangslicensordningen senest den 31.  

 december 1997 være afskaffet.
Den skal erstattes med en kollektiv  

 rettighedsforvaltning, der minder om, hvad vi her i Norden kalder en  

 aftalelicens.
På dette område giver direktivet mulighed for, at en  

 leveringsnægtelse fra rettighedshavernes side kan underkastes nævnskompetence  

 i tilfælde af misbrug af eneretten.
- For så vidt angår radiofonierne, er det efter direktivet forbudt at  

 underkaste disse et krav om kollektiv rettighedsforvaltning.
Dermed er det  

 som udgangspunkt heller ikke muligt at anvende den nævnskontrol i tilfælde af  

 misbrug, som følger af direktivets bestemmelser om kollektiv  

 rettighedsforvaltning.
 Direktivet giver dog her en ventil, som vi fra dansk side lagde afgørende  

 vægt på, når nu vort hidtidige licenssystem skulle afskaffes.
 Ventilen findes i direktivets art. 12, stk. 2, og går ud på, at lande, der  

 pr. 1. januar 1995 har en nævnskontrol med radiofonierne i tilfælde af, at  

 den enkelte radiofoni misbruger sin eneret, foreløbig kan bevare en sådan  

 ordning i en 8-års-periode frem til år 2003.
 Det er denne ventil, vi gerne vil udnytte ved at søge det forelagte  

 lovforslag vedtaget inden den 1. januar 1995.
Virkningen af, at lovforslaget ikke skulle blive vedtaget, vil være, at  

 det ikke vil være muligt for Folketinget i forbindelse med en senere  

 omlægning af tvangslicensordningen at underkaste radiofonier samme  

 misbrugskontrol, som direktivet giver mulighed for, når det gælder den  

 kollektive rettighedsforvaltning, som efter direktivet skal gælde for  

 ophavsmændene.
Det ville give radiofonierne en stærkere retsstilling end de  

 øvrige rettighedshavere og kunne dermed skabe vanskeligheder for  

 kabelanlæggenes rettighedsclearing.
Det ønsker vi ikke.
