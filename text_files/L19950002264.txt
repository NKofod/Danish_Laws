 Der er den 1. juni 1994 i København indgået en aftale mellem Danmark og  

 Polen om samarbejde på miljøområdet.
 Aftalen har følgende ordlyd:
AFTALE MELLEM KONGERIGET DANMARKS MILJØMINISTERIUM OG REPUBLIKKEN POLENS MINISTERIUM FOR MILJØBESKYTTELSE, NATURRESSOURCER OG SKOVBRUG OM SAMARBEJDE PÅ MILJØOMRÅDET Kongeriget Danmarks Miljøministerium og Republikken Polens Ministerium for Miljøbeskyttelse, Naturressourcer og  

 Skovbrug, i det følgende kaldt »Parterne«, er enedes om følgende:
Artikel 1 Parterne vil, med henblik på at reducere grænseoverskridende forurening,  

 udvikle og fremme samarbejdet om særlige projekter vedrørende overførsel af  

 viden og teknologi på miljøområdet.
 Samarbejdet baseres på direkte bilateralt samarbejde mellem de involverede  

 myndigheder og andre interesserede parter, herunder virksomheder,  

 institutioner og private organisationer.
 Samarbejdet vil primært koncentrere sig om analyse af de miljømæssige  

 påvirkninger, fælles bestræbelser på at udvikle forslag til forbedring af den  

 miljømæssige tilstand, løsning af spørgsmål om miljøbeskyttelse og  

 miljømæssig bæredygtig udnyttelse af naturressourcer.
Artikel 2 Samarbejdet vil især omfatte emnerne:
- luftforurening fra industri og energiproduktion - vandmiljø og grundvandsforurening - affaldshåndtering - naturbeskyttelse - træning, uddannelse og videnskabeligt samarbejde på miljøområdet - lovgivningsmæssige, institutionelle og økonomiske forhold vedrørende  

 miljøbeskyttelse - administrative og lovgivningsmæssige systemer for miljøovervågning og  

 miljøbeskyttelse.
 Projekter udenfor de anførte emner vil ligeledes kunne komme i  

 betragtning.
 Projekter der sigter på at forebygge miljømæssige problemer, eller  

 afhjælpe allerede eksisterende miljøproblemer, er omfattet af denne aftale.
 På miljøbeskyttelsesområdet vil der blive lagt særlig vægt på at  

 introducere og udbrede anvendelsen af ny/renere teknologi, der kan reducere  

 forurening af miljøet.
Artikel 3 Parterne vil støtte og fremme samarbejdet mellem institutioner,  

 organisationer og virksomheder.
 Indenfor rammerne af denne aftale kan der etableres særlige aftaler om  

 samarbejde vedrørende programmer og/eller projekter på  

 miljøbeskyttelsesområdet mellem danske og polske virksomheder, institutioner  

 og organisationer.
Artikel 4 Med henblik på at sikre en effektiv gennemførelse af denne aftales  

 bestemmelser, nedsætter parterne en permanent dansk-polsk arbejdsgruppe.
 Arbejdsgruppen vil samtidig være forum for drøftelse af miljøspørgsmål,  

 der ikke er relaterede til specifikke projekter.
 Arbejdsgruppen vil tillige være forum for drøftelser af prioriteringen af  

 projekter indenfor de i artikel 2 nævnte samarbejdsområder.
 Møder i arbejdsgruppen vedrørende emner af gensidig interesse afholdes i  

 Danmark eller Polen efter behov.
Artikel 5 Regelmæssige møder i arbejdsgruppen fastlægges efter gensidig forudgående  

 overenskomst mellem Parterne.
 Udgifter til rejser i forbindelse med eksperters deltagelse i  

 arbejdsgruppens møder afholdes af den sendende part, med mindre andet  

 aftales.
Artikel 6 Alle yderligere drøftelser, der måtte være nødvendige for gennemførelsen  

 af denne aftale varetages for Danmark af Miljøministeriet i København og for  

 Polen af Ministeriet for Miljøbeskyttelse, Naturressourcer og Skovbrug i  

 Warszawa, der hver især bemyndiger sine repræsentanter.
Artikel 7 Denne aftale træder i kraft ved underskrift og forbliver i kraft i 5 år.  

 Aftalen kan fornys eller ændres efter skriftlig overenskomst mellem Parterne.
 Underskrevet i København d. 1. juni 1994, i 2 eksemplarer, hver på hhv.  

 dansk, polsk og engelsk, idet der er enighed om, at den engelske version vil  

 være bestemmende.
