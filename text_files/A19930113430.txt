 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social bistand, jf. lovbekendtgørelse nr. 829 af 1.
 oktober 1992, som ændret bl.a. ved lov nr. 499 af 30. juni 1993 og senest  

 ved lov nr. 501 af 30. juni 1993, foretages følgende ændringer:
 1. I § 69 b, stk. 1, 3. pkt., ændres »§ 9, stk.  

 3« til: »§ 10, stk.
 3«.
 2. I § 69 b, stk. 2, ophæves 2. og 3. pkt.
 3. I § 69 b indsættes efter stk. 2 som nye stykker:
»Stk. 3.  For beskæftigede orlovshavere kan  

 tilskuddet og orlovsydelsen tilsammen ikke overstige 80 pct. af den hidtidige  

 indtægt.
For beskæftigede dagpengeberettigede orlovshavere skal tilskuddet og  

 orlovsydelsen dog tilsammen mindst udgøre et beløb svarende til de  

 arbejdsløshedsdagpenge, som orlovshaveren ville være berettiget til ved fuld  

 ledighed umiddelbart forud for orloven, jf. lov om arbejdsløshedsforsikring  

 m.v., medmindre tilskuddet hermed overstiger størrelsen af det tilskud, der  

 er fastsat af kommunalbestyrelsen, jf. stk. 2.
Stk. 4.  For ledige orlovshavere kan tilskuddet og  

 orlovsydelsen tilsammen ikke overstige et beløb svarende til de  

 arbejdsløshedsdagpenge, som orlovshaveren var berettiget til ved fuld  

 ledighed umiddelbart forud for orloven, jf. lov om arbejdsløshedsforsikring  

 m.v.« Stk. 3  bliver herefter stk. 5.
§ 2 Loven træder i kraft den 1. januar 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
