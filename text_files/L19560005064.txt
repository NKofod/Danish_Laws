 Efter at folketinget den 18. maj 1956 havde meddelt sit samtykke til  

 Danmarks ratifikation af den af den Internationale Bank for Genopbygning og  

 økonomisk Udvikling den 11. april 1955 godkendte overenskomst om den  

 Internationale Finansieringsinstitution har Hans Majestæt Kongen ved  

 resolution af 25. maj 1956 ratificeret nævnte overenskomst, hvis tekst er  

 sålydende:
OVERENSKOMST OM DEN INTERNATIONALE FINANSIERINGSINSTITUTION De regeringer,der har undertegnet denne overenskomst, er enige om  

 følgende:
INDLEDENDE ARTIKEL Den Internationale Finansieringsinstitution (i det følgende kaldt  

 Institutionen) er oprettet og skal udøve sin virksomhed i overensstemmelse  

 med følgende bestemmelser:
ARTIKEL I Formål.
 Formålet med Institutionen er at fremme økonomisk udvikling ved at  

 stimulere det produktive, private næringsliv i medlemslandene, særligt i de  

 mindre udviklede områder, og således supplere den virksomhed, som udøves af  

 den Internationale Bank for Genopbygning og økonomisk Udvikling (i det  

 følgende kaldt Banken). For at opfylde dette formål skal Institutionen:
1. i samarbejde med private, der foretager  

 kapitalanbringelser, medvirke til at finansiere oprettelse, forbedring og  

 udvidelse af produktive, private foretagender, som kan bidrage til  

 medlemslandenes økonomiske udvikling, ved, uden garanti om tilbagebetaling  

 fra vedkommende medlemsregering, at foretage investeringer, når tilstrækkelig  

 privat kapital ikke kan fremskaffes på rimelige vilkår; 2. søge at bringe investeringsmuligheder, indenlandsk  

 og udenlandsk privat kapital samt erfaren ledelse i indbyrdes kontakt, og 3. søge at stimulere og bidrage til at skabe gunstige  

 betingelser for tilførelsen af privat kapital, såvel indenlandsk som  

 udenlandsk, til produktive investeringer i medlemslandene.
 Institutionen skal i alle sine afgørelser lade sig lede af bestemmelserne  

 i denne artikel.
ARTIKEL II Medlemsskab og Kapital.
 Afsnit 1. Medlemsskab.
a.
Institutionens oprindelige medlemmer er de medlemmer af Banken, som er  

 opført i vedlagte tillæg A og som tiltræder medlemsskab af Institutionen på  

 eller inden den dato, som er angivet i Artikel IX, afsnit 2, punkt C.
b.
Medlemsskab skal stå åbent for Bankens andre medlemmer på sådanne  

 tidspunkter og i overensstemmelse med de vilkår, som måtte blive foreskrevet  

 af Institutionen.
 Afsnit 2. Aktiekapital.
a.
Institutionens autoriserede aktiekapital skal være dollar 100 000 000  

 udtrykt i USA-dollars.
b.
Den autoriserede aktiekapital skal fordeles på 100 000 aktier, der hver  

 har en pålydende værdi af eet tusinde USA-dollars.
Aktier, som ikke ved  

 tiltrædelsen tegnes af de oprindelige medlemmer, skal senere kunne tegnes i  

 henhold til afsnit 3, punkt d, i denne artikel.
c.
Den til enhver tid autoriserede aktiekapital kan udvides af  

 repræsentantskabet som nedenfor anført:
1. ved et flertal af de afgivne stemmer, hvis  

 udvidelsen er nødvendig for at kunne udstede aktier, der tegnes ved  

 tiltrædelse af andre end de oprindelige medlemmer, forudsat at summen af de i  

 henhold til dette punkt hjemlede udvidelser ikke overstiger 10 000 aktier; 2. i alle andre tilfælde ved et flertal på 3/4 af det  

 samlede stemmetal.
d.
Dersom der finder en udvidelse sted i henhold til punkt c, 2 ovenfor,  

 skal hvert medlem på sådanne betingelser, som Institutionen måtte fastsætte,  

 have rimelig adgang til at tegne sig for en del af kapitaludvidelsen,  

 svarende til dets forholdsmæssige andel i Institutionens hidtidige  

 aktiekapital, men intet medlem skal være forpligtet til at tegne sig for  

 nogen del af kapitaludvidelsen.
e.
Udstedelse af andre aktier end sådanne, som tegnes ved tiltrædelsen  

 eller i henhold til punkt d ovenfor, kræver et flertal på 3/4 af det samlede  

 stemmetal.
f.
Institutionens aktier kan kun tegnes af og udstedes til medlemmer.
 Afsnit 3. Aktietegning.
a.
Hvert oprindeligt medlem skal tegne det antal aktier, som er angivet  

 udfor dets navn i tillæg A.
Institutionen bestemmer, hvor stort et antal  

 aktier, der skal tegnes af andre medlemmer.
b.
Aktier, som tegnes ved tiltrædelsen af de oprindelige medlemmer, skal  

 udstedes til parikurs.
c.
Beløb, som tegnes af oprindelige medlemmer ved tiltrædelsen skal  

 indbetales fuldtud inden 30 dage enten efter den dato, da Institutionen  

 begynder sin virksomhed i henhold til artikel IX, afsnit 3, punkt b, eller  

 efter den dato, da vedkommende land bliver medlem, idet det seneste af de to  

 tidspunkter skal være gældende, eller på en senere dato, som Institutionen  

 måtte fastsætte.
Betaling skal ske i guld eller USA-dollars efter påkrav fra  

 Institutionen, som skal angive betalingsstedet eller -stederne.
 d. prisen og andre vilkår for tegning af aktier, bortset fra aktier tegnet  

 af oprindelige medlemmer ved tiltrædelsen, skal fastsættes af Institutionen.
 Afsnit 4. Ansvarsbegrænsning.
 Intet medlem skal på grund af sit medlemsskab være ansvarlig for  

 Institutionens forpligtelser.
 Afsnit 5. Begrænsning med hensyn til overdragelse og pantsætning af  

 aktier.
 Aktier må ikke under nogen som helst form pantsættes eller behæftes, og de  

 kan kun overdrages til Institutionen.
ARTIKEL III Virksomhed.
 Afsnit 1. Finansieringsvirksomhed.
Institutionen kan foretage investeringer af sine midler i produktive,  

 private foretagener på medlemmernes landområder.
Institutionen skal ikke  

 nødvendigvis være afskåret fra at foretage investering i et foretagende,  

 hvori staten eller anden offentlig myndighed har interesser.
 Afsnit 2. Finansieringsformer.
a.
Institutionens finansiering må ikke tage form af investering i aktier.  

 Med forbehold heraf kan Institutionen foretage investering af sine midler på  

 den eller de måder, som den efter omstændighederne måtte finde passende,  

 herunder (men uden begrænsning til) investeringer, som giver indehaveren ret  

 til andel i overskud og ret til at tegne aktier eller ombytte investeringen  

 hertil.
b.
Institutionen må ikke gøre brug af nogen ret til at tegne aktier eller  

 ombytte en investering hertil.
 Afsnit 3. Retningslinier for virksomheden.
 Institutionens virksomhed skal udøves efter følgende retningslinier:
1. Institutionen må ikke påtage sig en finansiering,  

 hvortil den antager, at tilstrækkelig privat kapital kan skaffes på rimelige  

 vilkår; 2. Institutionen må ikke finansiere et foretagende på  

 et medlems landområder, hvis medlemmet modsætter sig dette; 3. Institutionen må ikke stille nogen betingelser om,  

 at provenuet af nogen af dens investeringer skal anvendes på et bestemt  

 medlems landområder.
 4. Institutionen må ikke påtage sig ansvaret for  

 ledelsen af noget foretagende, hvori den har investeret.
 5. Institutionen skal gennemføres sin  

 finansieringsvirksomhed på sådanne vilkår og betingelser, som den finder  

 passende under hensyn til foretagendets behov, den risiko Institutionen  

 påtager sig og de vilkår og betingelser, som normalt stilles ved lignende  

 finansieringsvirksomhed af private, der foretager kapitalanbringelse.
6. Institutionen skal søge at frigøre sine midler ved  

 at sælge sine investeringer til private, der foretager kapitalanbringelser,  

 når dette på passende måde kan lade sig gøre på tilfredsstillende vilkår; 7. Institutionen skal søge at opretholde en rimelig  

 spredning af sine investeringer.
 Afsnit 4. Beskyttelse af interesser.
 Intet i denne overenskomst skal forhindre Institutionen i at træffe  

 sådanne forholdsregler eller udøve sådanne rettigheder, som skønnes  

 nødvendige til beskyttelse af dens interesser i tilfælde af indtrådt eller  

 truende misligholdelse af nogen af dens investeringer, indtrådt eller truende  

 insolvens i det foretagende, hvori en sådan investering er foretaget eller i  

 andre situationer, som efter Institutionens opfattelse truer med at bringe en  

 sådan investering i fare.
 Afsnit 5. Anvendelse af visse valutarestriktioner.
 Midler modtaget af eller betalbare til Institutionen i anledning af en af  

 Institutionen foretaget investering på et medlems landområder i henhold til  

 afsnit 1 i denne artikel skal ikke på grund af nogen bestemmelse i denne  

 overenskomst være undtaget fra de i almindelighed gældende  

 valutarestriktioner, reguleringer og kontrolordninger, der er i kraft på  

 vedkommende medlems territorier.
 Afsnit 6. Diverse forretninger.
 Foruden den virksomhed, som er opregnet andetsteds i denne overenskomst,  

 skal Institutionen have beføjelse til:
1. at skaffe midler ved låntagning og i denne  

 forbindelse at deponere værdipapirer eller stille anden sikkerhed herfor som  

 skønnes passende; dog skal Institutionen, før den udbyder sine obligationer  

 på et medlems kapitalmarked, have indhentet samtykke fra dette medlem og fra  

 dem medlem, i hvis valuta obligationerne stipuleres; 2. at investere midler, som ikke er påkrævede for dens  

 finansieringsvirksomhed, i sådanne værdipapirer, som den måtte bestemme, og  

 at investere midler, som den råder over til pensioner eller lignende formål,  

 i negotiable værdiparirer, alt uden at være underkastet de indskrænkninger,  

 som er fastsat i denne artikels øvrige afsnit; 3. at garantere værdipapirer, som den har investeret  

 i, når det sker for at lette salget heraf, 4. at købe og sælge værdipapirer, som den har udstedt,  

 garanteret eller investeret i; 5. at udøve sådanne andre beføjelser i tilknytning til  

 sin virksomhed, som må anses for nødvendige eller ønskelige for at fremme  

 dens formål.
 Afsnit 7. Fastsættelse af værdiforholdet mellem valutaer.
Når det under denne overenskomst måtte blive nødvendigt at fastsætte  

 værdien af en valuta i forhold til en anden valuta, skal Institutionen efter  

 konsultation med den Internationale Valutafond foretagen en sådan  

 fastsættelse under hensyntagen til, hvad der må anses for rimeligt.
Afsnit 8.  

Værdipapirers forsyning med advarsel.
 Ethvert værdipapir, som er udstedt eller garanteret af Institutionen, skal  

 på forsiden forsynes med en iøjnefaldende erklæring om, at det ikke er en  

 forskrivning udstedt af Banken, eller, med mindre det udtrykkeligt er angivet  

 på værdipapiret, af nogen regering.
 Afsnit 9. Forbud mod politisk virksomhed.
Institutionen og dens tjenestemænd må ikke blande sig i noget medlems  

 politiske anliggender; ej heller må de i deres afgørelser lade sig påvirke af  

 vedkommende medlems eller medlemmers politiske karakter.
Kun økonomiske  

 hensyn må danne grundlag for deres afgørelser, og disse hensyn må afvejes  

 upartisk med henblik på fremme af de i denne overenskomst anførte formål.
ARTIKEL IV Organisation og ledelse.
 Afsnit 1. Institutionens struktur.
 Institutionen skal have et repræsentantskab, en bestyrelse, en formand for  

 bestyrelsen, en præsident og andre tjenestemænd og funktionærer til at  

 bestride de dem ifølge Institutionens bestemmelse overdragne hverv.
 Afsnit 2. Repræsentantskabet.
a.
Repræsentantskabet er Institutionens højeste myndighed.
b.
Enhver repræsentant og dennes stedfortræder i Banken, der er udpeget af  

 et medlem af Banken, som tillige er medlem af Instiutionen, skal ex officio  

 være henholdsvis repræsentant og stedfortræder i Institutionen.
En  

 stedfortræder kan ikke stemme undtagen når vedkommende repræsentant er  

 fraværende.
Repræsentantskabet skal vælge en af repræsentanterne til formand  

 for repræsentantskabet.
En repræsentant eller stedfortræder skal træde  

 tilbage, hvis det medlemsland, af hvilket han er udpeget, ophører med at være  

 medlem af Institutionen.
c.
Repræsentantskabet kan overdrage bestyrelsen at udøve enhver af sine  

 beføjelser undtagen beføjelsen til:
1. at optage nye medlemmer og fastsætte betingelserne  

 for deres optagelse; 2. at ændre aktiekapitalen; 3. at suspendere et medlem; 4. at træffe afgørelse i appelsager vedrørende  

 bestyrelsens fortolkning af denne overenskomst; 5. at træffe foranstaltninger med henblik på  

 samarbejde med andre internationale organisationer (bortset fra uformelle  

 foranstaltninger af midlertidig og administrativ karakter); 6. at træffe beslutning om vedvarende suspension af  

 Institutionens virksomhed og udlodning af dens aktiver; 7. at deklarere udbytte; 8. at foretage ændringer i denne overenskomst.
d.
Repræsentantskabet skal afholde et årligt møde og sådanne andre møder,  

 som repræsentantskabet måtte bestemme eller hvortil bestyrelsen indkalder.
e.
Repræsentantskabets årlige møde skal afholdes i forbindelse med det  

 årlige møde i Bankens repræsentantskab.
f.
Et repræsentantskabsmøde er beslutningsdygtigt, når et flertal af  

 repræsentanterne, der tilsammen råder over mindst 2/3 af det samlede  

 stemmetal, er tilstede.
g.
Institutionen kan fastsætte de nærmere regler, hvorefter bestyrelsen  

 kan opnå et votum fra repræsentantskabet vedrørende et specielt spørgsmål  

 uden at indkalde til et repræsentantskabsmøde.
h.
Repræsentantskabet og bestyrelsen, i det omfang, den er bemyndiget  

 hertil, kan vedtage sådanne regler og bestemmelser, som måtte være nødvendige  

 eller hensigtsmæssige for Institutionens virksomhed.
i.
Repræsentanterne og deres stedfortrædere skal udøve deres funktioner  

 uden vederlag fra Institutionen.
 Afsnit 3. Afstemning.
a.
Hvert medlem skal have 250 stemmmer plus een yderligere stemme for hver  

 aktie det ejer.
b.
Med uundtagelse af hvad der andetsteds måtte være udtrykkeligt  

 foreskrevet, skal alle Institutionens beslutninger træffes med et flertal af  

 de afgivne stemmer.
 Afsnit 4. Bestyrelsen.
a.
Bestyrelsen skal være ansvarlig for ledelsen af Institutionens  

 almindelige virksomhed og kan i så henseende udøve alle de beføjelser, som er  

 tillagt den ifølge denne overenskomst eller overdraget til den af  

 repræsentantskabet.
b.
Institutionens bestyrelse skal ex officio bestå af hvert  

 bestyrelsesmedlem i Banken, som enten 1. er udpeget af et medlem af Banken, der tillige er  

 medlem af Institutionen, eller 2. er valgt ved en afstemning, hvorunder mindst eet  

 medlem af Banken, der tillige er medlem af Institutionen, har stemt for  

 valget af den pågældende.
Stedfortræderen for et sådant bestyrelsesmedlem i  

 Banken skal ex officio være stedfortrædende bestyrelsesmedlem i  

 Institutionen.
Et bestyrelsesmedlem skal træde tilbage, hvis det medlem, der  

 har udnævnt ham, eller hvis alle de medlemmer, der stemte for ham, ophører  

 med at være medlemmer af Institutionen.
c.
Et bestyrelsesmedlem, som er udnævnt til bestyrelsesmedlem i Banken,  

 skal være berettiget til at afgive det antal stemmer, som i Institutionen  

 tilkommer det medlem, af hvilken han er udpeget.
Et bestyrelsesmedlem, som er  

 valgt til bestyrelsesmedlem i Banken, skal være berettiget til at afgive det  

 antal stemmer, som i Institutionen tilkommer det eller de medlemmer af  

 Institutionen, der stemte for hans valg i Banken.
Alle de stemmer, som  

 tilkommer et bestyrelsesmedlem, skal afgives samlet.
d.
En stedfortræder for et bestyrelsesmedlem skal have fuldmagt til at  

 handle, når det bestyrelsesmedlem, som har udpeget ham, er fraværende.
Når et  

 bestyrelsesmedlem er tilstede, kan hans stedfortræder deltage i møderne, men  

 uden stemmeret.
e.
Et bestyrelsesmøde er beslutningsdygtigt, når et flertal af  

 bestyrelsesmedlemmerne, der repræsenterer mindst halvdelen af det samlede  

 stemmetal, er tilstede.
f.
Bestyrelsen skal holde møde så ofte som Institutionens anliggende gør  

 det påkrævet.
g.
Repræsentantskabet skal vedtage bestemmelser, i henhold til hvilke et  

 medlem af Institutionen, som ikke er berettiget til at udnævne et  

 bestyrelsesmedlem i Banken, kan lade sig repræsentere ved ethvert møde i  

 Institutionens bestyrelse, i hvilke et af det pågældende medlem fremsat  

 andragende eller en sag, der særligt angår medlemmet, er genstand for  

 behandling.
Afsnit 5. -Formand, præsident og personale.- a.
Bankens præsident skal ex officio være formand for Institutionens  

 bestyrelse, men skal ikke have stemmeret, undtagen når stemmerne står lige, i  

 hvilket tilfælde hans stemme skal være afgørende.
Han kan deltage i  

 repræsentantskabets møder, men har ikke stemmeret ved sådanne møder.
b.
Institutionens præsident skal udnævnes af bestyrelsen efter indstilling  

 fra formanden. præsidenten skal være leder af Institutionens personale.
Han  

 skal efter bestyrelsens anvisning og under formandens almindelige tilsyn  

 varetage Institutionens daglige forretninger og under deres almindelige  

 kontrol være ansvarlig for organisaringen, ansættelsen og afskedigelsen af  

 tjenestemænd og funktionærer.
Præsidenten kan deltage i Præsidenten skal  

 fratræde sin stilling, når bestyrelsen med formandens samtykke træffer  

 beslutning herom.
c.
Institutionens præsident, tjenestemænd og funktionærer er med hensyn  

 til udøvelsen af deres tjenestegerning udelukkende ansvarlige overfor  

 Institutionen, og står ikke til ansvar overfor nogen anden myndighed.
Ethvert  

 medlem af Institutionen skal respektere tjenestegerningens internationale  

 karakter og skal afholde sig fra ethvert forsøg på at øve indflydelse på de  

 pågældende under udførelsen af deres pligter.
d.
Med forbehold af den afgørende betydning det må tillægges, at der  

 sikres den højeste grad af dygtighed og sagkundskab, skal der ved udnævnelsen  

 af Insmøder.
Præsidenten skal fratræde sin stilling, når  

 bestyrelsentitutionens tjenestemænd og funktionærer tages passende hensyn til  

 betydningen af, at personalet rekrutteres på en bred geografisk basis som  

 muligt.
 Afsnit 6. Forbindelsen med Banken.
a.
Institutionen skal være en fra Banken adskilt særlig enhed, og  

 Institutionens midler skal holdes adskilt og afsondret fra bankens.  

 Institutionen må ikke udlåne til eller låne fra Banken.
Bestemmelserne i  

 dette afsnit skal ikke være til hinder for, at Institutionen træffer aftaler  

 med Banken om hjælpemidler, personale og tjenesteydelser samt aftaler om  

 refusion af administrationsudgifter, som i første omgang er betalt af den ene  

 organisation på den andens vegne.
b.
Intet i denne overenskomst skal gøre Institutionen ansvarlig for  

 Bankens handlinger eller forpligtelser, eller Banken ansvarlig for  

 Institutionens handlinger eller forpligtelser.
Afsnit 7. -Forholdet til andre internationale organisationer.- Institutionen skal gennem Banken træffe formelle arrangementer med de  

 Forenede Nationer og kan træffe sådanne arrangementer med andre offentlige  

 internationale organisationer, der har særlige opgaver at varetage på  

 beslægtede områder.
 Afsnit 8. Kontorernes beliggenhed.
 Institutionens hovedsæde skal være samme sted som Bankens hovedsæde.  

 Institutionen kan oprette andre kontorer på ethvert medlems landområder.
 Afsnit 9. Forvaringssteder.
 Hvert medlem skal udpege sin centralbank som forvaringssted for  

 Institutionens beholdning af vedkommende lands valuta eller andre af dens  

 aktiver; hvis et medlem ikke har nogen centralbank, skal det til dette formål  

 udpege en anden institution, som kan godkendes af Institutionen.
 Afsnit 10. Forbindelsesled.
 Hvert medlem skal udpege en dertil egnet myndighed, som Institutionen kan  

 henvende sig til i forbindelse med spørgsmål, der opstår i henhold til denne  

 overenskomst.
 Afsnit 11. Offentliggørelse af beretninger og udsendelse af  

 meddelelser.
a.
Institutionen skal offentliggøre en årsberetning indeholdende en  

 revideret regnskabsopgørelse, og skal med passende mellemrum tilstille  

 medlemmerne en summarisk oversigt over sin finansielle stilling samt et  

 driftsregnskab, der udviser resultatet af dens virksomhed.
b.
Institutionen kan offentliggøre andre beretninger i det omfang det  

 findes ønskeligt for opfyldelsen af dets formål.
c.
Eksemplarer af alle de i dette afsnit omhandlede beretninger,  

 redegørelser og publikationer skal tilstilles medlemmerne.
 Afsnit 12. Udbytte.
a.
Repræsentantskabet kan fra tid til anden træffe bestemmelse om, hvor  

 stor en del af Institutionens nettoindtægt og overskud, der skal udbetales  

 som udbytte, efter at der er foretaget passende henlæggelse til  

 reservefonden.
b.
Udbytte skal udloddes pro rata i forhold til medlemmernes aktiekapital.
c.
Udbytte skal udbetales på en sådan måde og i den eller de valutaer, som  

 Institutionen måtte bestemme.
ARTIKEL V Udtræden; suspension af medlemsskab; suspension af virksomheden.
 Afsnit 1. medlemmernes udtræden.
 Et medlem kan til enhver tid bringe sit medlemsskab i Institutionen til  

 ophør ved at indsende en skriftlig opsigelse til Institutionens hovedsæde.  

 Udmeldelsen bliver virksom fra den dato at regne, da opsigelsen modtages.
 Afsnit 2. Suspension af medlemsskab.
a.
Hvis et medlem undlader at opfylde nogen af sine forpligtelser overfor  

 Institutionen, kan Institutionen suspendere dets medlemsskab ved en  

 beslutning, truffet af et flertal af repræsentanterne, der råder over en  

 majoritet af det samlede stemmetal.
Det således suspenderede medlem ophører  

 automatisk med at være medlem et år efter datoen for dets suspension, med  

 mindre der med samme majoritet træffes beslutning om at genoptage vedkommende  

 som medlem.
b.
Medens suspensionen varer, har et medlem ikke adgang til at udøve nogen  

 rettigheder i henhold til denne overenskomst, bortset fra retten til  

 udtræden, hvorimod det vedblivende er underkastet alle forpligtelser.
 Afsnit 3. Suspension eller ophør af medlemsskab i Banken.
 Et medlem, hvis medlemsskab i Banken suspenderes eller bringes til ophør,  

 skal automatisk suspenderes fra medlemsskab i Institutionen, respektive  

 ophøre at være medlem af denne.
 Afsnit 4. Rettigheder og forpligtelser for regeringer, der ophører at  

 være medlemmer.
a.
Når en regering ophører med at være medlem, skal den fortsat være  

 forpligtet med hensyn til de beløb, den skylder Institutionen.
Institutionen  

 skal sørge for tilbagekøb af en sådan regerings aktier, som led i afviklingen  

 af mellemværendet med den, i overensstemmelse med bestemmelserne i dette  

 afsnit, men regeringen skal ikke have andre rettigheder i henhold til denne  

 overenskomst end dem, der følger af dette afsnit og artikel VIII, punkt c.
b.
Institutionen og regeringen kan enes om tilbagekøb af regeringens  

 aktier på sådanne betingelser, som efter omstændighedernes skønnes  

 hensigtsmæssige, uden hensyn til bestemmelserne under punkt c nedenfor.
Ved  

 en sådan aftale kan der bl.a. foretages en endelig opgørelse af alle  

 regeringers forpligtelser overfor Institutionen.
c.
Hvis en sådan aftale ikke er indgået inden 6 måneder efter, at  

 regeringen ophører med at være medlem eller et andet tidspunkt, som  

 Institutionen og regeringen måtte blive enige om, skal tilbagekøbsværdien af  

 regeringens aktier ansættes til den værdi, som fremgår af Institutionens  

 bøger den dag, da regeringen ophører med at være medlem.
Tilbagekøbet af  

 aktierne skal være underkastet følgende betingelser:
1. Betaling for aktierne kan finde sted fra tid til  

 anden, efterhånden som de afleveres af regeringen, i sådanne afdrag, på  

 sådanne tidspunkter og i sådanne tilgængelig valuta eller valutaer, som  

 Institutionen finder rimeligt under hensyn til sim finansielle stilling; 2. ethvert beløb, som regeringen har til gode for sine  

 aktier, kan holdes tilbage så længe regeringen eller noget af dens  

 forvaltningsorganer er ansvarlig overfor Institutionen for betaling af noget  

 beløb, og et sådant beløb kan, efter Institutions valg, modregnes,  

 efterhånden som det forfalder, i det beløb, Institutionen skylder; 3. hvis Institutionen lider et nettotab på  

 investeringer, som er foretaget i henhold til artikel III, afsnit 1, og som  

 den ejer på dette tab overstiger de reserver, som på det pågældende tidspunkt  

 er genlagt til imødegåelse heraf, skal regeringen på anfordring tilbagebetale  

 det beløb, hvormed tilbagekøbsværdien af dens aktier ville være blevet  

 nedsat, hvis et sådant tab var blevet taget i betragtning, da  

 tilbagekøbsværdien blev fastsat.
d.
Et beløb, som en regering har tilgode for sine aktier i henhold til det  

 være medlem, og hvis dette tab overstiger de reserver, som på dette afsnit,  

 skal under ingen omstændigheder betales før seks måneder efter den dato, da  

 regeringen ophører med at være medlem.
Hvis Institutionen standser sin  

 virksomhed ifølge afsnit 5 i denne artikel inden seks måneder fra det  

 tidspunkt, da en regering ophører med at være medlem, skal alle denne  

 regerings rettigheder afgøres efter bestemmelserne i afsnit 5, og vedkommende  

 regering skal fortsat betragtes som medlem af Institutionen for så vidt angår  

 afsnit 5, bortset fra, at den ikke skal have stemmeret.
 Afsnit 5. Suspension af virksomheden og afvikling af forpligtelser.
a.
Institutionen kan vedvarende suspendere sin virksomhed ved en  

 beslutning, truffet af et flertal af repræsentanter, der råder over en  

 majoritet af det samlede stemmetal.
Efter en sådan suspension skal  

 Institutionen straks ophøre med al virksomhed med undtagelse af, hvad der  

 står i forbindelse med behørig realisation, bevaring og sikring af dens  

 aktiver og afvikling af dens forpligtelser.
Indtil en endelig afvikling af  

 sådanne forpligtelser og fordeling af sådanne aktiver har fundet sted, skal  

 Institutionen forblive bestående og alle gensidige rettigheder og  

 forpligtelser for Institutionen og den medlemmer i henhold til denne  

 overenskomst skal bestå uforandret bortset fra, at intet medlem kan  

 suspenderes eller udtræde, og at ingen udlodning kan finde sted til  

 medlemmer, undtagen som bestemt i dette afsnit.
b.
Ingen udlodning kan finde sted til medlemmer i anledning af deres  

 aktietegning i Institutionen, før alle kreditorernes fordringer er dækkende,  

 eller der er foretaget henlæggelser til deres imødegåelse, og før  

 repræsentantskabet ved en beslutning, truffet af et flertal af  

 repræsentanter, der råder over en majoritet af det samlede stemmetal, har  

 besluttet at foretage sådan udlodning.
c.
Med forbehold af foranstående skal Institutionen udlodde sine aktiver  

 til medlemmerne pro rata i forhold til deres aktiepost under forudsætning af,  

 at der i hvert enkelt tilfælde forinden har fundet afregning sted af alle  

 Institutionens udestående fordringer på vedkommende medlem.
Udlodning skal  

 finde sted på sådanne tidspunkter og i sådanne valutaer, kontanter eller  

 andre aktiver, som Institutionen måtte finde rimeligt og retfærdigt.
De  

 andele, der udloddes til de forskellige medlemmer, behøver ikke nødvendigvis  

 at være ensartede med hensyn til arten af de udloddede aktiver eller af de  

 valutaer, hvori de er udtrykt.
d.
Et medlem, der modtager aktiver, som af Institutionen udloddes i  

 henhold til dette afsnit, skal nyde samme rettigheder med hensyn til sådanne  

 aktiver, som Institutionen nød før deres udlodning.
ARTIKEL VI Retsstilling, immuniteter og privilegier.
 Afsnit 1. Artiklens formål.
 For at sætte Institutionen i stand til at udføre de opgaver, der er pålagt  

 den, skal den retsstilling, de immuniteter og de privilegier, der omhandles i  

 denne artikel, indrømmes Institutionen inden for hvert medlems landområder.
Afsnit 2. Institutionens retsstilling.- Institutionen skal i enhver henseende betragtes som en juridisk person, og  

 i særdeleshed være berettiget til:
1. at afslutte kontrakter, 2. at erhverve og afhænde fast ejendom og løsøre, 3. at anlægge retssager.
 Afsnit 3. Institutionens stilling med hensyn til retsforfølgning.
Retssager kan kun anlægges mod Institutionen ved en kompetent domstol  

 indenfor et medlemslands landområde, hvor Institutionen har et kontor, har  

 udnævnt en befuldmægtiget til at modtage stædning eller varsel om sagsanlæg  

 eller har udstedt eller garanteret værdipapirer.
Ingen sag kan dog anlægges  

 af medlemmer eller personer, der optræder på et medlems vegne eller hvis  

 fordringer hidrører fra medlemer.
Institutionens ejendele og aktiver skal,  

 hvor de end måtte bero, og i hvis besiddelse de end måtte være, nyde  

 beskyttelse mod enhver form for beslaglæggelse, arrest eller udlæg, indtil  

 endelig dom er afsagt i Institutionens disfavør.
 Afsnit 4. Beskyttelse af aktiver mod beslaglæggelse.
 Institutionens ejendele og aktiver skal, hvor de end måtte bero og i hvis  

 besiddelse de end måtte være, nyde beskyttelse mod ransagning, rekvisition,  

 konfiskation, ekspropriation eller enhver anden form for beslaglæggelse ved  

 administrativ eller lovgivningsmæssig foranstaltning.
 Afsnit 5. Arkivets ukrænkelighed.
 Institutionens arkiv er ukrænkeligt.
 Afsnit 6. Aktivernes beskyttelse mod restriktioner.
 I det omfang det er nødvendigt for udførelsen af den i denne overenskomst  

 omhandlede virksomhed, og med forbehold af bestemmelserne i artikel III,  

 afsnit 5, og denne overenskomsts øvrige bestemmelser, skal alle  

 Institutionens ejendele og aktiver være fritaget for restriktioner samt  

 regulerings-, kontrol- og moratorieforanstaltninger af enhver art.
 Afsnit 7. privilegium vedrørende forsendelser.
 Officielle forsendelser fra Institutionen skal af medlemmerne behandles på  

 tilsvarende måde som officielle forsendelser fra andre medlemmer.
 Afsnit 8. Tjenestemænds og funktionærers immunitet og privilegier.
 Alle medlemmer af Institutionens repræsentantskab og bestyrelse,  

 stedfortrædere, tjenestemænd og funktionærer.
1. skal nyde beskyttelse mod retsforfølgning for så  

 vidt angår de af dem i tjenestens medfør udførte handlinger; 2. skal, dersom de ikke har indfødsret i  

 opholdslandet, have krav på den samme beskyttelse med hensyn til  

 indvandringsbegrænsninger, bestemmelser vedrørende fremmede statsborgeres  

 anmeldelsespligt og værnepligt og de samme lempelser med hensyn til  

 valutarestriktioner, som af medlemmet indrømmes andre medlemmers  

 repræsentanter, tjenestemænd og funktionærer af tilsvarende rang; 3. skal have samme adgang til benyttelse af  

 samfærdselsmidler, som et medlem indrømmer et andet medlems repræsentanter,  

 tjenestemænd og funktionærer af tilsvarende rang; Afsnit 9. Skattefrihed.
a.
Institutionen, dens aktiver, ejendom og indtægter samt dens i henhold  

 til denne overenskomst autoriserede virksomhed og forretninger, skal være  

 fritaget for enhver art af beskatning og for erlæggelse af toldafgifter.  

 Institutionen skal ligeledes være fritaget for ansvar med hensyn til  

 opkrævning eller betaling af skatter eller afgifter af enhver art.
b.
Ingen skat må opkræves af lønninger og emolumenter, der af  

 institutionen udbetales til bestyrelsesmedlemmer, stedfortrædere,  

 tjenestemænd eller funktionærer, som ikke er statsborgere eller undersåtter i  

 eller står i lokalt tilhørsforhold til opholdslandet.
c.
Ingen skat af nogen art må pålægges nogen forskrivning eller noget  

 værdipapir udstedt af Institutionen (herunder udbytte eller renter deraf)  

 uanset hvem der er indehaver af en sådan forskrivning eller et sådant  

 værdipapir, 1. dersom en sådan skat medfører en forskelsbehandling  

 af en sådan forskrivning eller et sådant værdipapir udelukkende fordi det er  

 udstedt af Institutionen eller, 2. dersom en sådan beskatning udelukkende er baseret  

 på stedet hvor eller valutaen hvori en sådan forskrivning eller et sådant  

 værdipapir er udstedt, skal indfries eller er indfriet, eller på  

 beliggenheden af et af Institutionen benyttet kontor eller forretningslokale.
d.
Ingen skat af nogen art må pålægges en forskrivning eller et  

 værdipapir, garanteret af Institutionen (herunder udbytte eller renter deraf)  

 uanset hvem der er indehaver af en sådan forskrivning eller et sådant  

 værdipapir, 1. dersom den pågældende skat medfører en  

 forskelsbehandling af en sådan forskrivning eller et sådant værdipapir  

 udelukkende på grund af Institutionens garanti eller, 2. dersom beskatningen udelukkende er baseret på  

 beliggenheden af et af Institutionen benyttet kontor eller forretningslokale.
 Afsnit 10 Denne artikels anvendelse.
 Hvert medlem skal træffe de indenfor dets landområder nødvendige  

 foranstaltninger til gennem dets egen lovgivning at gennemføre de i  

 nærværende artikel indeholdte grundsætninger og give Institutionen  

 underretning om, hvilke konkrete foranstaltninger de i så henseende har  

 truffet.
 Afsnit 11. Afkald.
 Institutionen kan efter eget skøn give afkald på de privilegier og  

 immuniteter, der er hjemlet i denne artikel, i den udstrækning og på de  

 betingelser, som den måtte bestemme.
ARTIKEL VII Ændringer.
a.
Denne overenskomst kan ændres ved en beslutning truffet af 3/5 af  

 repræsentanterne, rådende over 475 af det samlede stemmetal.
b.
Uanset det ovenfor under punkt a. anførte udkræves samtlige  

 repræsentanters stemmer, når det drejer sig om ændringer i 1. retten til at udtræde af Institutionen i henhold  

 til de i artikel V, afsnit 1, indeholdte bestemmelser; 2. den forkøbsret, som er sikret ved artikel II,  

 afsnit 2, punkt d; 3. den begrænsning af ansvaret, som er fastsat i  

 artikel II, afsnit 4.
c.
Forslag til ændringer i denne overenskomst, hvadenten de hidrører fra  

 et medlem, en repræsentant eller bestyrelsen, skal meddeles formanden for  

 repræsentantskabet, der forelægger forslaget for dette.
Dersom et  

 ændringsforslag godkendes på behørig måde, skal Institutionen bekræfte dette  

 ved en formel meddelelse stilet til alle medlemmer. Ændringer skal træde i  

 kraft for alle medlemmer 3 måneder efter den formelle meddelelses dato,  

 medmindre repræsentantskabet fastsætter en kortere tidsfrist.
ARTIKEL VIII Fortolkning og voldgift.
a.
Ethvert spørgsmål om fortolkning af bestemmelserne i denne  

 overenskomst, der opstår mellem et medlem og Institutionen eller mellem  

 Institutionens medlemmer indbyrdes, skal forelægges bestyrelsen til  

 afgørelse.
Dersom spørgsmålet i særlig grad angår et medlem af Institutionen,  

 der ikke er berettiget til at udnævne et bestyrelsesmedlem i Banken, har det  

 pågældende medlem ret til at lade sig repræsentere i overensstemmelse med  

 artikel IV, afsnit 4, punkt g.
b.
Når bestyrelsen har truffet beslutning i henhold til punkt a ovenfor,  

 kan ethvert medlem forlange, at spørgsmålet forelægges repræsentantskabet,  

 hvis afgørelse skal være endelig.
Indtil resultatet af forelæggelsen for  

 repræsentantskabet foreligger, kan Institutionen i det omfang det anses for  

 nødvendigt, handle på grundlag af bestyrelsens afgørelse.
c. hvis der opstår uoverensstemmelse mellem Institutionen og et land, der  

 er ophørt med at være medlem, eller mellem Institutionen og et medlem, efter  

 at Institutionens virksomhed vedvarende er suspenderet, skal en sådan  

 uoverensstemmelse forelægges en voldgiftsret bestående af 3 voldgiftsmænd,  

 een udnævnt af Institutionen og een udnævnt af det pågældende land og en  

 opmand, som, medmindre parterne bliver enige om en anden ordning, skal  

 udnævnes af præsidenten for den Internationale Domstol eller en sådan anden  

 myndighed, som måtte være foreskrevet ved en af Institutionen vedtagen  

 bestemmelse.
Opmanden har fuld beføjelse til at afgøre ethvert  

 procedurespørgsmål, når parterne ikke kan enes herom.
ARTIKEL IX Slutningsbestemmelser.
 Afsnit 1. ikrafttræden.
 Denne overenskomst træder i kraft, når den er undertegnet på mindst 30  

 regeringers vegne, hvis aktietegning omfatter mindst 75 pct. af den i tillæg  

 A anførte samlede aktietegning, og når de i denne artikels afsnit 2, punkt a,  

 omhandlede dokumenter er deponerede på deres vegne; overenskomsten skal dog i  

 intet tilfælde træde i kraft før den 1. oktober 1955.
 Afsnit 2. Undertegnelse.
a.
Enhver regering, på hvis vegne denne overenskomst undertegnes, skal hos  

 Banken deponere et dokument, hvori det anføres, at den har tiltrådt  

 overenskomsten uden forbehold i overensstemmelse med dens love og taget alle  

 fornødne skridt til at sætte den i stand til at opfylde alle dens  

 forpligtelser i henhold til overenskomsten.
b.
Enhver regering bliver medlem af Institutionen fra den dato at regne,  

 da det under punkt a ovenfor nævnte dokument er deponeret på dens vegne, dog  

 således, at ingen regering kan blive medlem før denne overenskomst træder i  

 kraft i henhold til nærværende artikels afsnit 1.
c.
Regeringerne i de lande, hvis navne findes anført i tillæg A, skal have  

 adgang til at undertegne denne overenskomst i Bankens hovedsæde indtil  

 kontortids ophør den 31. december 1956.
d.
Efter at denne overenskomst er trådt i kraft, skal den kunne  

 undertegnes af regeringen i ethvert land, hvis medlemsskab er blevet godkendt  

 i henhold til artikel II, afsnit 1, punkt b.
 Afsnit 3. Påbegyndelse af Institutionens virksomhed.
a.
Såsnart denne overenskomst i henhold til nærværende artikels afsnit 1  

 træder i kraft, skal bestyrelsens formand indkalde til et bestyrelsesmøde.
b.
Institutionen skal begynde sin virksomhed på den dato, da et sådant  

 møde afholdes.
c.
Sålænge det første repræsentantskabsmøde ikke er afholdt, kan  

 bestyrelsen udøve alle repræsentantskabets beføjelser, bortset fra de, der er  

 forbeholdt repræsentantskabet i henhold til denne overenskomst.
Udfærdiget i Washington i et enkelt eksemplar, som skal forblive beroende i arkivet for den Internationale Bank for Genopbygning og økonomisk Udvikling, som ved sin underskrift nedenfor har tilkendegivet, at den er rede til at virke som depositar for denne overenskomst og til at underrette alle regeringer, hvis navne findes anført i tillæg A, om den dato, på hvilken denne overenskomst træder i kraft i henhold til artikel IX, afsnit 1.
TILLÆG A Aktietegning i den Internationale Financieringsinstitution.
 Efter at nedenstående 31 lande, hvis samlede aktieindskud beløber sig til  

 78,366 mill. dollars, havde tiltrådt overenskomsten, trådte denne i henhold  

 til artikel IX i kraft den 20. juli 1956.
Australien Bolivia Canada Ceylon Colombia Costa Rica Danmark Dominikanske Republik Ecuador Ægypten El Salvador Æthiopien Finland Frankrig Tyskland Guatemala Haiti Honduras Island Indien Japan Jordan Mexico Nicaragua Norge Pakistan Panama Peru Sverige Det Forenede Kongerige De Forenede Stater Udenrigsministeriet, den 7. september  

 1956.
H.
C.
Hansen.
