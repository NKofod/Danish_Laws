Indholdsfortegnelse Bekendtgørelse om ændring af bekendtgørelse om bekæmpelse af rotter m.v.,  

 Miljøministeriets bekendtgørelse nr. 651 af 4. august 1993 1. Indledning Lovgivningsmæssige krav For at en virksomhed kan få en offentlig myndigheds godkendelse af  

 produktion, forarbejdning og/eller forhandling af levnedsmidler, skal den  

 opfylde en række hygiejniske betingelser, herunder at virksomheden er sikret  

 mod indtrængen af rotter.
Det er endvidere i den gældende  

 levnedsmiddellovgivning fastsat, at det offentlige hygiejniske tilsyn har  

 pligt til dels at efterse rottesikringens vedligeholdelse og dels at foretage  

 eftersyn for rotter.
Ved forekomst af rotter skal der iværksættes en  

 bekæmpelse.
Lovgrundlag Det offentlige hygiejniske tilsyn er eneansvarlig for at efterse  

 rottesikringens vedligeholdelse og for eftersynet for rotter (jf. § 3, stk.  

 3, i Miljøministeriets bekendtgørelse nr. 576 af 1. august 1991 om bekæmpelse  

 af rotter m.v.). Hvis der ved eftersynet konstateres forekomst af rotter,  

 skal dette straks anmeldes til kommunalbestyrelsen - normalt kommunens  

 tekniske forvaltning.
Bekæmpelsen af rotter på virksomheden skal iværksættes  

 af den kommunale rottebekæmpelse og foretages i samarbejde med den  

 tilsynsførende myndighed.
Pligten til at underrette kommunalbestyrelsen  

 påhviler den af de to parter - virksomheden eller tilsynet - som først  

 konstaterer rotteforekomsten, og den anden part bør samtidig informeres.
Sikringsordninger bør meddeles til kommunalbestyrelsen Har levnedsmiddelvirksomheden en sikringsordning med et  

 skadedyrbekæmpelsesfirma, bør grundejeren meddele den stedlige  

 kommunalbestyrelse (normalt teknisk forvaltning) om sådanne indgåede aftaler.  

 Bekæmpelsesfirmaet har - såfremt det konstaterer rotter på virksomheden -  

 pligt til straks at anmelde dette til den tilsynsførende hygiejniker og til  

 kommunalbestyrelsen.
Når skadedyrbekæmpelsesfirmaet i forbindelse med  

 sikringsordningen udfærdiger en rapport over virksomnhedens rotte- og  

 sikringsmæssige tilstand, bør en kopi af rapporten tilsendes den  

 tilsynsførende hygiejniker.
2. Rottearter og rottespor Konstatering af rotter I forbindelse med den øvrige gennemgang af en levnedsmiddelvirksomhed er  

 det vigtigt at konstatere, om der findes rotter (og mus) på virksomheden og i  

 givet fald danne sig et rimeligt skøn over antallet.
Oplysninger om rotter  

 fra personalet er vigtigt, men den tilsynsførendes omhyggelige eftersyn er  

 afgørende.
Undersøgelsen kræver en grundig inspektion af hele virksomheden og  

 omgivelserne (NB: husk lommelygte!). Da man oftest ikke ser ret meget til  

 rotterne om dagen, må man søge efter spor, der viser eller gør det  

 sandsynligt, at der forekommer rotter.
Bestemmelsen af sporenes alder er  

 vigtigt, idet der, selvom der er tydeligt spor af rotter, ikke behøver at  

 findes rotter på inspektionstidspunktet.
To rottearter i DK Herhjemme er det med altovervejende sandsynlighed den brune rotte  

(Rattus norvegicus) , ofte kaldet »vandrotten«, man vil  

 støde på.
Husrotten (Rattus rattus) , »den sorte rotte«  

 eller »pestrotten« anses for næsten udryddet i Danmark.
En sjælden  

 gang vil man muligvis kunne finde spredte bestande i havnebyer med  

 skibsværfter, eller hvor den er indbragt med varer fra varmere egne af  

 jorden.
Husrotten forekommer ikke på friland i Danmark.
3 Generelt om gnaverne Rotternes gnaveevne Et vigtigt fællestræk er de to par kraftige, mejselformede fortænder, der  

 som regel har et orangefarvet eller brunt emaljelag på ydersiden.
Tænderne  

 sidder dybt forankret i kæben og vokser hele livet.
De skærpes og holdes i  

 den rigtige længde ved, at de øvre konstant gnides mod de nedre og vice  

 versa.
Rotter og mus kan gnave i alt, der er blødere end tændernes emalje  

 (hårdhed 5,5 på Mohr's skala), og det vil bl.a. sige kalksten, mursten,  

 aluminium og zink.
Mellem fortænder og kindtænder er der et mellemrum, der  

 kan afspærres af læberne, så der kan gnaves uden at spånerne kommer ind i  

 selve munden.
Dygtige gravere Gnavernes fysiske færdigheder er naturligvis afgørende for de  

 foranstaltninger, man må træffe for at forhindre deres indtrængen i  

 bygninger.
Den brune rotte er en udholdende og dygtig graver, der kan have  

 underjordiske gangsystemer på flere meters længde, men den går nødigt dybere  

 end ca. 60 cm.
Fra dyberliggende kloaksystemer kan den dog grave sig gennem  

 flere meter jord for at komme op til overfladen.
Klatrer og springer godt Begge rottearter klatrer godt, men husrotten er langt den mest  

 akrobatiske.
De kan begge klatre op ad lodrette, ru mure og vægge.
Husrotten  

 kan springe ca. 1 m i højden, den brune rotte 60-75 cm, og husmusen ca. 30  

 cm.
Udholdende svømmere Alle gnavere svømmer godt, men den brune rotte er bedst tilpasset til et  

 liv ved vandløb og søer.
Den brune rotte dykker godt og kan bl.a. forcere  

 toilettets vandlås.
Den er den eneste pattedyrart, der kan trives i  

 kloakkerne.
 De to rottearter kendes fra hinanden på følgende:
Kendetegn for den brune rotte Den brune rotte er størst.
Den normale vægt for voksne individer  

 er 350-400 g.
Halen er lysere på undersiden end på oversiden og er kortere  

 end hoved og krop tilsammen. Ørerne er korte, brede og beklædt med fine hår.  

 Snuden er relativ kort.
Farven er normalt brungrå med lysere, grålig bug, men  

 den kan variere.
Der er fundet ensfarvede, sorte eksemplarer, brune med hvide  

 pletter og helt hvide eksemplarer.
Kendetegn for husrotten Husrotten vejer som voksen 200-250 g.
Dens hale, som er ensfarvet,  

 er længere end hoved og krop tilsammen. Ørerne er store mere, gennemsigtige  

 og hårløse.
Snuden er lang og spids.
Farven er normalt gråbrun, men der  

 forekommer mange farvevarieteter: Fra sorte til helt lyse typer.
Så trods  

 navnet »sort rotte« er farven ikke et godt artskendetegn.
+++ FIGUR 1 +++ Kendetegn for de to rottearter Sanserne Gnavernes følesans, smagssans og lugtesans er meget veludviklede.
Deres  

 syn er mindre godt, og de er formentlig farveblinde.
Gnaverne kan ved hjælp  

 af føle- og lugtesans orientere sig i komplet mørke.
3.1 Formering og livslængde Formering Rotterne formerer sig hele året, men dog med et højdepunkt i  

 sommerhalvåret.
Reden består af stumper af papir, sække, plast etc.
Rotten  

 kan formere sig, når den 3-4 mdr. gammel, og får i gennemsnit 5 kuld i sin  

 levetid.
Hvert kuld er på 8-10 unger.
Et par kan i praksis blive til 862 på  

 et år.
En ikke 100% udryddet bestand vil derfor hurtigt kunne vende tilbage  

 til sin oprindelige størrelse.
En rotte bliver sjældent mere end 1 1/2 år  

 gammel under »naturlige« omstændigheder, og de fleste langt mindre.
3.2 Aktivitet Normalt nataktive Rotter er normalt nat-aktive, men kan indrette deres aktivitetsrytme efter  

 omstændighederne, så de er på jagt efter føde, når der er mest fred og ro.  

 Rotter i etablerede kolonier anvender oftest faste stier eller veksler mellem  

 redepladser og ædested.
Veksler Vekslerne findes mest på skjulte steder eller langs med lodrette  

 genstande, vægge eller mure.
Hvis føden og redemulighederne er til stede, kan  

 rotten tilbringe hele livet i samme bygning.
Er det nødvendigt, kan den dog  

 tilbagelægge op til 1 km på en nat for at finde føde.
Unge rotter, der  

 forlader deres koloni, kan bevæge sig langt, før de slår sig ned.  

 Massevandringer forekommer som regel kun ved brand, kraftige oprydninger  

 eller saneringer.
Rotternes tilholdssteder Mens husrotten foretrækker loftet og de øverste etager, holder den brune  

 rotte sig helst til bygningens nedre dele.
Både rotter og mus afmærker deres  

 områder og veksler med urin, sekret og ekskrementer, hvad der naturligvis  

 øger smittefaren.
3.3 Mistro Neophobi Den brune rotte er ekstremt mistroisk og undgår alt nyt (neophobi), f.eks.  

 en fælde, en bunke rottegift etc.
Den kan vare op til 10 dage, før den vænner  

 sig til en ny genstand i de ellers vante omgivelser - et forhold af stor  

 betydning for bekæmpelsesstrategien.
3.4 Ædeadfærd Altædende Begge rottearter fouragerer især om natten.
Selvom rotterne foretrækker  

 kornprodukter, er de altædende.
De konsumerer dagligt en fødemængde svarende  

 til 10% af kropsvægten.
De foretrækker at æde et beskyttet sted, og gifte  

 skal derfor ikke placeres frit fremme.
Giftfoderkasser er på mange måder en  

 fordel.
Rotterne æder ofte store mængder samme sted, og de vender tilbage  

 hertil dag efter dag.
Man har tidligere antaget, at husrotten kunne leve i  

 lange perioder helt uden vand.
Nyere danske undersøgelser viser imidlertid,  

 at denne antagelse ikke er korrekt.
Husrotten er som den brune rotte  

 vandkrævende, omend i noget mindre omfang.
3.5 Giftskyhed Rotter kan forbinde virkning og årsag Rotter er i stand til at forbinde virkning med årsag.
Har de smagt  

 forsigtigt på en gift, der giver ubehagelige symptomer indenfor 6-7 timer,  

 holder de sig sidenhen fra stoffer med samme lugt og smag.
3.6 Renlighed Renlige dyr Gnavere er renlige dyr, der ustandselig slikker og rengør pels, hale og  

 poter.
Dette udnyttes i bekæmpelsen ved anvendelse af trædegifte.
4 Konstatering af rotteforekomst Tegn på rotter I de følgende 9 punkter gennemgås, hvorledes man ved en inspektion har  

 mulighed for at vurdere rottetilstanden på en virksomhed.
4.1 Iagttagelse af rotter Direkte iagttagelser er sjældne Da rotter - som nævnt - sjældent ses fremme om dagen, kan en natinspektion  

 ofte være til stor nytte.
Ser man levende rotter, tyder det på at  

 virksomheden er ret rottebefængt.
4.2 Rotteekskrementer Den brune rottes ekskrementer Den brune rottes ekskrementer fra voksne dyr er cylinderformede  

 med som regel butte ender.
De er ca. 17 mm lange og 6 mm tykke, men  

 størrelsen varierer meget.
Dyret har tendens til at have særlige  

 ekskrementpladser, men ekskrementerne findes dog også på tilfældige steder,  

 hyppigst nogle få stykker sammen.
Husrottens ekskrementer Husrottens ekskrementer er kortere og tyndere end den brune  

 rottes, ca. 10 mm lange og 2-3 mm tykke.
De er ofte lidt krumme og  

 tilspidsede i enderne.
Det er karakteristisk for husrotterne, at deres  

 ekskrementer oftest ligger spredt over hele gulvet, mens den brune rotte  

 under de samme forhold placerer ekskrementerne i hjørner eller langs vægge.
Figur 2 Rotteunge eller voksen mus? Der er normalt ret let at se forskel:  

 Rotteungen har større fødder, kortere og tykkere hale og hovedet er relativt  

 større end hos husmusen.
 Figur 3.
Ekskrementer af husrotte, brun rotte samt husmus (naturlig  

 størrelse) Husmusens ekskrementer Husmusens ekskrementer er små og valseforemede, oftest ca. 6 mm  

 lange og 2-2,5 mm tykke.
Udseende og konsistens Friske rotteekskrementer er et sikkert tegn på rotter.
Disse ekskrementer  

 (fækalier) kan kendes på, at de er mere eller mindre bløde og for det meste  

 fugtige og glinsende i de første 2-3 dage.
Derefter bliver de tørre og hårde  

 og får en mat overflade.
Dette gælder specielt for den brune rotte, medens  

 husrotten (og husmusens) ekskrementer er mere tørre, og derfor kan de være  

 sværere at aldersbestemme.
Gamle fækalier, der ligger på fugtige steder, kan  

 være bløde, men her vil mugbevoksninger afsløre deres alder.
Størrelse Ekskrementerne kan variere en del i størrelse - afhængig af dyrenes alder.  

 Også farven og konsistensen kan veksle - afhængig af, hvad dyrene har ædt.  

 Det vil naturligvis også spille en rolle for konsistensen, hvor varmt og  

 fugtigt der er i rummet.
I lagerrum med rotter finder man ekskrementer på og  

 nede mellem varerne.
Det vil især være i skjulte kroge, bag paller el. lign.  

 Mængden af fækalier vil naturligvis give et fingerpeg om antallet af rotter.
 Hvis man er i tvivl, om fækalierne er friske, kan man - hvis tiden  

 tillader det - feje rent for dem og efterse stedet efter 1-2 dages forløb.
4.3 Løbespor (veksler) Veksler Fedtede, brune belægninger Overalt, hvor rotten færdes, afsætter den en fedtet, brunlig belægning,  

 der er en blanding af urin- og kirtelsekret.
Denne markering virker som et  

 meddelelsesmiddel til andre rotter og hjælper den selv under orienteringen.  

 Rotterne foretrækker at løbe langs vægge m.v. og ikke ud på åbne flader.  

 Løbesporene ses særligt tydeligt, hvor vekslerne passerer fremspringende  

 bjælker og lignende, hvor belægningen ofte vil danne en karakteristisk  

 halvcirkel.
Deres alder kan være vanskelig at bestemme.
Hvis vekslerne er i  

 stadig brug, vil belægningen dog som oftest være mere blank og skinnende.
Da  

 rotterne så vidt muligt bruger de samme veksler, kan tydelige løbespor være  

 afsat af nogle få rotter og siger derfor intet sikkert om befængthedsgraden.
Da rotter gerne klatrer - det gælder specielt husrotten - må man især  

 undersøge øvre bjælker, paneler og beklædninger på rør og kabler for disse  

 spor.
Vekslerne vil ofte røbe rotternes forbindelsesvej mellem redepladser og  

 de steder, hvor de finder føde og vand.
4.4 Spor af poter og hale Pote- og halespor På egnede underlag (støv, korn, mel el. lign.) kan rotterne efterlade ret  

 tydelige spor af hale og poter.
Sådanne spor ses bedst i sidebelysning.  

 Halens slæbespor, som kun fremkommer, når rotten bevæger sig langsomt  

 omkring, er bugtede linier, og de kan ofte ses tydeligt i f.eks. korndynger.  

 Poter- og halespor er normalt kun synlige i ret kort tid.
Er der tvivl om  

 deres alder, kan man udslette de tilstedeværende aftryk og efterse stedet  

 dagen efter.
En anden metode er at tilpudre flader, hvor man formoder,  

 rotterne færdes, med mel eller talkum.
 Figur 4.
For- og bagpotespor af rotter og mus (naturlig størrelse) 4.5 Gnavspor Friske gnavspor Kun friske gnavspor kan sige noget om den aktuelle rottetilstand.
Friske  

 gnavspor, især i trædele (døre, paneler m.v.) fremstår med rene og oftest  

 lyse kanter, og der ligger afgnavede træstumper i nærheden.
Friske gnavmærker  

 på levnedsmidler er et vigtigt spor.
I frugter og andre saftige levnedsmidler  

 (f.eks. kartofler og gulerødder) er de begnavede steder intørrede efter få  

 timers forløb.
Hvor der er mulighed for det, vil rotterne ofte gnave sig helt  

 ind i levnedsmidlerne, således at de kan sidde skjult inde i varerne.
Mange  

 friske gnavspor tyder på en større rottebestand, men naturligvis spiller  

 varernes oplagringstid også en rolle. Ødelæggelserne er normalt mindre, hvor  

 rotterne har let adgang til føde og vand.
4.6 Huller Ubenyttede rottehuller Det er forholdsvis let at se, om et rottehul bruges eller ikke.
Gamle,  

 ubenyttede rottehuller i jord er mere eller mindre sammenfaldne, eller der er  

 støv, spindelvæv og lignende i dem.
Fra hullerne ses ofte en tydelig veksel  

 (løbespor). I paneler, vægge og døre etc. kan det have betydning at afgøre,  

 fra hvilken side, hullet er gnavet: Det er bredest ved den side, hvorfra  

 rotten er begyndt at gnave.
4.7 Rottereder Redens udseende Disse findes som regel på uforstyrrede steder i hulrum som f.eks.  

 loftindskud, under gulve, i rørgrave, men undertiden også i affald eller  

 varepartier, som har ligget urørt i længere tid.
Undertiden vil udhængende  

 redemateriale gennem spalter i beklædningen eller ud af et rottehul røbe,  

 hvor reden er.
En gammel rede er som oftest faldet sammen, mens redekammeret  

 vil være intakt i et bo, som stadig benyttes.
4.8 Rottelugt Karakteristisk lugt Denne skarpe, ubehagelige lugt (nærmest som i en svinesti) er meget  

 karakteristisk og kan let skelnes fra husmusens sødlige kvalmende lugt.  

 Lugten er som regel særlig stærk i nærheden af reden, og den kan holde sig i  

 et rum nogen tid efter, at rotterne er forsvundet.
4.9 Prøvefodring Fodring med ugiftigt lokkefoder Hvis eventuelle tilstedeværende spor er fjernet inden besigtigelsen, eller  

 hvis man er tvivl om, at der findes rotter på stedet, kan man udlægge  

 ugiftigt lokkefoder.
Man skal anvende foder, som ikke kan slæbes bort af  

 rotterne,m f.eks. mel, klid eller tørmælk.
Efter et par dages forløb, vil man  

 kunne se, om der er ædt af lokkefoderet, og om der er ekskrementer og spor af  

 poter og hale.
5 Undersøgelsens udførelse Det er vigtigt, at hele virksomheden bliver undersøgt for rotter, og man  

 bør f. eks. ud fra bygningstegninger sikre sig, at alle rum bliver  

 efterset.
Rotteftersyn: Metoder Undersøgelsen skal være særlig grundig, hvor der er uforstyrrede  

 tilholdssteder for rotter og på områder, hvor de kan finde føde og vand.
 Blandt de vigtigste steder kan nævnes:
Rottetilholdssteder Rum til affaldsopbevaring.
 Ingeniør- og kabelgange.
 Kælderrum (NB: efterse om gulvriste er intakte og fastskruede).
 Kølerum (isoleringen).
 Stalde (på slagterier).
6 Rottesikring og rottebekæmpelse Løsning på rotteproblemer Metoder til forebyggelse af rotteplage sigter på at fjerne een eller flere  

 livsnødvendige faktorer for disse dyr.
Forhindrer man skadedyret i at finde  

 enten føde, vand eller redemuligheder, vil problemet være løst.
Først når  

 dette ikke er praktisk muligt, må man sætte ind med en egentlig bekæmpelse  

 med fælder eller gifte.
 Sagt på en anden måde kan man forebygge en rotteplage ved:
ROTTESIKRING og/eller RENHOLDELSE Kan disse ikke løse problemet, må man foretage en bekæmpelse.
6.1 Rottesikring Praktiske råd om rottesikring Sikring af bygningerne, så dyrene ikke kan trænge ind, foretages bedst  

 allerede ved bygningens konstruktion.
Åbninger 1. Alle ventilationsåbninger og huller,  

 rørgennemføringer og udluftningskanaler sikres med galvaniseret trådvæv med  

 en maskevidde på max. 20 mm (skal det være musesikkert må maskevidden kun  

 være 6-7 mm) og med en trådtykkelse på 0,7-1 mm.
Vinduer skal være forsynet  

 med hele glas eller rottenet.
Skal de nødvendigvis stå åbne længere tid ad  

 gangen, skal åbningen være sikret med fintmasket net.
Porte og døre 2. Yderdøre og porte må tilpasses og vedligeholdes  

 således, at de altid slutter tæt til karmen - gerne med en jernkant indstøbt  

 i beton som dørtrin.
Yderdøre skal være forsynet med selvlukkere og skal  

 ligesom kælder- og loftsvinduer holdes lukkede om natten.
 3. Der bør altid være en (rottesikker) port, dør eller  

 andet skadedyrsfang mellem lokaler, hvor varer modtages, og produktions-,  

 lager- og salgslokaler.
Træer, buske og espaliervækster 4. Træer og buske, der vokser op ad murværk og skure,  

 må beskæres, eventuelt fjernes, for at forhindre rotterne i ad denne vej at  

 nå ind i bygninger og tagkonstruktioner.
Tagnedløb kan forsynes med  

 metalkraver, og en ru mur kan sikres ved, at der påføres en 30 cm bred stribe  

 flat maling i 1 meters højde.
Huller 5. Alle huller og revner i gulve og vægge i lagerrum,  

 kældre, gårdspladser o.lign. skal udbedres med et materiale svarende til det  

 oprindelige.
 6. Materialer på oplagspladser skal klodses op over  

 jorden og skal ligge fri af murværk, vægge og hegn etc.
Fejl ved afløbsinstallationer er ofte årsag til rotteplager 7. Afløbsinstallationer.
Stort set alle kloaksystemer er befængt med rotter.
Det gælder med næsten  

 usvigelig sikkerhed afløb fra levnedsmiddelvirksomheder p.g.a. det ofte  

 næringsrige affald, som uundgåeligt føres ud i kloakken fra dem.
I langt de  

 fleste tilfælde viser rotteplage i levnedsmiddelvirksomheder sig da også at  

 stamme fra fejl eller mangler i afløbssystemet.
At kontrollere, at dette  

 er i perfekt stand, er nok den vigtigste sikringsmæssige opgave for at holde  

 rotterne ude.
Fejl og mangler ved afløbssystemer De anvendte rørtyper skal både materialemæssigt og designmæssigt være  

 rottesikre.
Anvendes plast, skal rørene være helt glatte på indersiden og  

 uden skarpe knæk.
Især skal man være opmærksom på, at samlinger skal udføres  

 forskriftsmæssigt.
Arbejdet med afløbssystemerne skal udføres af autoriseret  

 VVS- eller kloakmester.
Der skal her henvises til Miljøstyrelsens brochure om  

 kloakrotter, der viser de hyppigst forekommende fejl og mangler.
6.1.1 Eftersynspunkter ved afløbssystemer Af de vigtigste eftersynspunkter kan nævnes:
Gulvafløb a.
Gulvafløb skal være forsynet med forsvarligt fastgjorte riste af metal.  

 Alt for ofte er ristene løse eller helt fjernet for lettere at kunne holde  

 afløbet rent.
Kloakriste b.
Kloakbrønde bør forsynes med rottetætte riste og dæksler, tagnedløb og  

 afløb fra vaske bør udmunde under kloakrist eller dæksel.
Brud på ledninger  

 skal straks udbedres.
Faldstammeudluftninger c.
Faldstammeudluftninger skal være sikret med rottenet el.lign.
Dette  

 gælder også vakuumventiler.
6.1.2 Fejlfinding ved indendørs rottehuller Indvendige rottehuller Kloakrotter gør sig bemærket ved deres færden, ved under gulve at gnave i  

 lægter eller bjælker, ved at pibe samt ved rotteluft, der evt. er kombineret  

 med kloaklugt.
Indvendige huller i afløbsrør vil normalt være utilgængelige under gulve  

 af beton eller træ, og det er en bekostelig affære at fjerne alle gulve for  

 eventuelt at finde rottehullerne.
Man må derfor prøve at lokalisere den eller  

 de ledninger, der er defekte.
 Kloakplanen over huset vil normalt vise, hvor ledningerne ligger, men  

 jævnligt er man ude for, at kloakplanen ikke er fulgt; under arbejdets gang  

 eller ved senere ombygninger har man ændret ledningernes eller  

 installationernes placering uden at rette dette på tegningen.
Årsager til rottehullerne Erfaringen viser, at netop sådanne tilfælde kan give anledning til fejl og  

 mangler (f.eks. en uafproppet gren på et grenrør), der forårsager, at  

 rotterne får frit spillerum under huset.
 Hulrum (eventuelt forårsaget af rotter) under beton- og flisegulve kan  

 afsløres ved at banke med en stok.
Røgprøve el. kloak-TV Fejlfinding kan f.eks. ske ved hjælp af sporingsrøg, ved en tæthedprøve  

 med vand eller evt. ved kloak-fjernsyn.
Fejlfinding bør kunne sættes i værk  

 af kommunens rottebekæmpere.
6.1.3 Fejlfinding ved udendørs rottehuller Udendørs kloakrottehuller Defekte kloakledninger Udvendige rottehuller optræder f.eks. i plæner, gange, indkørsler,  

 fortove, kørebaner og lignende steder.
Karakteristik: Hul uden tilhørende  

 jorddynge og beliggenhed oftest fri af vægge, hegn eller lignende, altså  

 tilsyneladende helt umotiverede steder - når man altså ikke tænker på, at der  

 et eller andet sted i dybden formentlig ligger en defekt kloakledning.  

 Sammensynkning af jorden eller asfalten over kloakledninger viser også, at  

 der er en defekt, som - udover afløbsmæssige problemer - også kan give  

 rotter.
Rottehuller efter overfladerotter Hvis overfladerotter graver sig ned i nærheden af et hus, sker det næsten  

 umiddelbart op ad en ydervæg (ofte i skjul af bevoksning eller skramme), hegn  

 el.lign., og der ses en tydelig jorddynge som følge af gravearbejdet.  

 Kloakrotter derimod graver sig fra ledninger (via fejl og mangler) ud i  

 jorden og op mod overfladen.
Jorden graves ned i kloakledningen, og når  

 rotten kommer op til jordoverfladen, bliver der et hul uden jorddynge.  

 Defekten røbes ofte ved, at der samler sig jord i den nærmest følgende brønd.
Metoder til fejlfinding i kloaksystemer Fejlfinding sker ved, at den eller de neden for hullerne liggende  

 gennemløbsbrønde (evt. septiktanke eller andre hustanke) frilægges.
Vand  

 alene, vand tilsat et ugiftigt farvestof (f.eks.
Uranin), kalkvand eller  

 røgpatroner kommes i hullerne, og fremkomsten af vand, farvet vand eller røg  

 i gennemløbsbrønden vil afsløre, at der er en lækage i ledningen mellem  

 hullerne i jordoverfladen og den pågældende brønd.
6.2 Renholdelse Regler for renholdelse Med hensyn til renholdelse gælder følgende simple hovedregler:
Omgivelserne 1. Lagre, trappegange, kældre og lyskasser samt  

 lagerpladser skal hyppigt gøres rene.
Det er ligeledes vigtigt - både inde og  

 uden om bygningerne - at kasserede ting, tom emballage etc. ikke får lov til  

 at hobe op, ad det ellers kan give rotterne gode gemmesteder og iøvrigt gør  

 kontrol og bekæmpelse næsten umulig.
Lagre 2. Ved oplagring af råvarer eller færdige produkter  

 bør disse anbringes hævet over gulv og fri af væggene, således at det ved  

 inspektionen er muligt også at undersøge de mere stille områder på lageret  

 for tegn på rotter og andre skadedyr.
Affaldsrum 3. Evt. opbevaringsrum for affald skal indrettes på en  

 rottesikker måde.
Til opbevaring af affaldet skal der være et tilstrækkeligt  

 antal containere, således at disse ikke overfyldes.
Personalet bør  

 indskærpes, at affaldet kun må anbringes i disse dertil egnede containere, at  

 spild undgås, samt at beholderne skal holdes tillukkede.
6.3 Bekæmpelse Konstaterede rotteforekomster skal bekæmpes af kommunen Sikringsordninger Egentlig bekæmpelse (v.h.a. fælder og gifte) af konstaterede  

 rotteforekomster er en opgave, der ved lov er pålagt kommunen . I  

 levnedsmiddelvirksomheder og beboelse må bekæmpelse med kemiske midler så  

 vidt muligt undgås - både på grund af risikoen for forurening af fødevarerne  

 og på grund af ubehaget ved lugten af døde rotter.
Med fordel kan man derimod  

 anbringe foderstationer med rottegift på strategiske steder udenfor  

 bygningerne, så eventuelle strejfrotter bekæmpes, inden de finder ind i  

 bygningerne og etablerer sig.
 Anvendelse af ultralydsapparatur til afskrækning eller fjernelse af rotter  

 fra bygninger kan ikke anbefales, da dyrene hurtigt vænner sig til lydene,  

 der iøvrigt kan være generende for mennesker.
6.3.1 Fælder Fælder bør benyttes Er der kommet rotter indenfor, må det altid anbefales at anvende  

 smækfælder, så døde dyr let kan fjernes.
Der bør anvendes et stort antal  

 fælder, der anbringes, hvor man har konstateret, at rotterne færdes, og altid  

 tæt ind til vægge og lodrette genstande.
Fælden anbringes parallelt med  

 væggen og som lokkemiddel bruges noget, der sidder godt fast på udløseren.  

 Erfaringen viser, at det generelt kan være vanskeligt at fange rotter i  

 fælder, også smækfælder.
Man kan derfor ofte blive nødt til at forsøge sig  

 med andre typer fælder, f.eks. rusefælder, der så må tilses dagligt.  

 Anvendelse af limfælder er ikke tilladt, jf. dyreværnslovens § 1.
6.3.2 Kemiske midler Kemiske bekæmpelsesmidler Miljøstyrelsen udsender årligt en liste over de bekæmpelsesmidler, der er  

 anerkendt til rottebekæmpelse.
Der findes 3 typer gifte:
Ædegifte 1. Egentlige ædegifte, baseret på et kornprodukt, som  

 regel havregryn tilsat blå eller rød advarselsfarve.
De kan være uegnede og  

 lidet effektive i levnedsmiddelvirksomheder med et stort udbud af  

 tiltrækkende føde.
Trædegifte 2. Trædegifte, der indeholder de samme aktive stoffer  

 som ædegiftene, men i højere koncentrationer.
De udstrøs i rotternes huller  

 eller på deres veksler.
Rotternes pels, hale og fødder tilpudres, når  

 rotterne løber gennem midlet, og når de slikker og renser sig, får de giften  

 i sig.
Fordelen er især, at midlet virker uafhængigt af fødetilbudet, men der  

 kan være en risiko for forurening af levnedsmidler, når rotterne har fået  

 pudderet på sig.
Drikkegifte 3. Drikkegifte, der er blåfarvede opløsninger af de  

 samme aktive stoffer.
De kan med fordel anvendes, hvor der er rigeligt med  

 føde.
Da især den brune rotte har et stort væskebehov, vil drikkegifte ofte  

 have virkning, hvor ædegifte svigter.
Brugsanvisningen på pakningen skal følges På bekæmpelsesmiddelpakningerne findes altid en brugsanvisning på dansk,  

 som nøje skal følges.
Alle ædegifte, drikkegifte og pudderpræparater skal  

 desuden være tilsat et farvestof som advarsel.
Hvilken type gift man vil  

 anvende ved bekæmpelsen afhænger helt af omstændighederne, og ofte vil en  

 kombination af flere typer give de bedste resultater.
Ædegifte Lokkemidlet er som nævnt oftest et kornprodukt, og især havregryn af god  

 kvalitet har vist sig at være velegnede.
Giftkoncentrationen holdes så lav  

 som muligt, dels for at nedsætte risikoen for uønskede forgiftninger, og dels  

 for at gøre smagen mindre afskrækkende for rotterne.
Ædegifte - placering Ædegifte anbringes i særlige foderkasser, især for at nedsætte risikoen  

 for at giften bliver spredt, men også fordi rotterne her uforstyrret kan æde  

 af giften.
Som hovedregel udlægges til rotter få, men store portioner, mens  

 mus skal have mange og små giftdepoter.
Drikkegifte Lokkemidlet er vand, men ofte er der tilsat op til 5% sukker.
Ved  

 opsætning af giften gælder de samme, praktiske regler som for ædegiftene.
Man  

 må dog huske, at koncentrationen stiger efterhånden, som vandet fordamper, og  

 midlet derved bliver både mere farligt (for andre dyr) og mindre tillokkende  

 for rotterne.
Drikkegifte er især anvendelige over for den brune rotte.
Pudderpræparater Brug af pudderpræparater bør undgås Disse udstrøs på steder, hvor rotterne regelmæssigt færdes, eller pumpes  

 ind i deres gangsystemer med en pudderblæser.
Da en del pudder kan  

 transporteres i rotternes pels, er der en vis risiko for forurening af foder  

 og fødevarer i nærheden.
Det skal derfor ikke anvendes i forrådsrum m.v.  

 eller i lagre med foderstoffer eller fødevarer.
Da koncentrationen i  

 pudderpræparater som sagt er væsentligt højere end i ædegifte, bør man være  

ekstra forsigtig  ved udlægningen.
7 Virkstoffer Hurtigt og langsomt virkende midler Især i rottebekæmpelsen er det af stor betydning, om et middel er langsomt  

 eller hurtigt i sin virkning.
Hurtigt virkende, d.v.s. midler, der giver  

 forgiftningssymptomer indenfor 5-7 timer, virker generelt dårligere end de  

 langsomt virkende.
Rotter, der har overlevet små doser af et hurtigt virkende  

 middel, vil ikke siden kunne bekæmpes med den samme type præparat.
For at få  

 rotter til at æde en tilstrækkelig stor dosis (dødelig) i første omgang, er  

 det som regel nødvendigt at lokkefodre med et ugiftigt foder på samme sted i  

 4-5 dage, før den hurtigtvirkende (akutte) gift udlægges (mus er normalt  

 langt lettere at bekæmpe, og lokkefordring er ikke nødvendig). - Der bruges i  

 øjeblikket ikke hurtigtvirkende bekæmpelsesmidler i den kommunale  

 rottebekæmpelse.
7.1 Antikoagulanter Antikoagulanterne På det danske marked er der for tiden kun antikoagulanter.
Dette er  

 fællesbetegnelsen for en lang række stoffer, der enten er kumarin-derivater  

 eller indandion-forbindelser.
De virker ved, at de hindrer leveren i at danne  

 stoffet prothrombin, der er nødvendigt for blodets normale størkningsevne.
De  

 er meget langsomme i virkning, idet symptomer på forgiftning først optræder  

 efter 4-6 dages forløb . Lokkefodring er derfor unødvendig.  

 Giftvirkningen er meget større ved gentagne doser end ved en enkelt, stor  

 dosis.
K1-vitamin er modgift mod antikoagulanter Antikoagulanter er farlige for alle pattedyr.
Koncentrationen af det  

 aktive stof kan holdes meget lav i ædegiftene.
De fleste midler er mere  

 effektive over for brune rotter end over for husrotter (og mus). Vitamin K1  

 er, hvis den gives i tide, en meget effektiv modgift.
Har f.eks. hunde og  

 katte indtaget rottegift, kan deres liv ofte reddes, hvis man med det samme  

 opdager uheldet og kan få dyret til at brække giften op samtidig med, at man  

 giver K-vitamin.
Den først anvendte antikoagulant var Warfarin.
Den har siden 1994 været  

 forbudt i Danmark.
Der er nu følgende antikoagulanter på det danske marked:
7.1.1 Coumatetralyl Første generation af antikoagulanterne Hører sammen med warfarin til første generation af antikoagulanterne.  

 Findes som ædegift, som pudderpræparat og som drikkegift.
Er lidt mere  

 kraftig sin virkning end warfarin, og er i nogen grad effektiv over for  

 warfarin-resistente brune rotter.
Accepteres noget bedre end warfarin.
Ikke  

 ret effektiv over for husrotte (og mus). I visse områder af DK er der udbredt  

 resistens mod midlet.
7.1.2 Bromadiolon Anden generation af antikoagulanterne I øjeblikket den mest benyttede antikoagulant.
Findes som ædegift og  

 pudderpræparat og (drikkegift). Effektiv i enkelt dosis over for begge  

 rottearter (og mus). Stor akut giftighed (1,1 mg/kg). Efterhånden en del  

 resistens mod midlet.
 7.1.3. Difenacoum (handelsnavn: Ratak.
 Ædegift (pellets), meget effektiv over for begge rottearter, samt tillige  

 mange resistente rotter (og mus). Kraftig virkning - også i enkelt dosis.  

 Stor akut giftighed (1,8 mg/kg).
 7.1.4 Brodifacoum (handelsnavn: Klerat).
Ædegift (pellets) og giftblok.
Meget kraftigt virkende med meget høj akut  

 giftighed (0,25-0,40 mg/kg). Meget effektiv over for de fleste gnaver-arter i  

 enkelt dosis.
 7.1.5 Flocoumafen (handelsnavn: Storm).
Ædegift (voksblok). Meget kraftigt virkende.
Høj akut giftighed (0,25-0,46  

 mg/kg). Effektiv over for mus og rotter efter en enkelt indtagelse.
7.1.6 Difethialon Ædegift og minigiftblok.
Velegnet til bekæmpelse af rotter, der er  

 resistente mod de almindelige antikoagulanter, som f.eks. coumatetralyl eller  

 bromadiolon.
Høj akut giftighed (0,5 mg/kg). Virksom efter en enkelt  

 indtagelse.
Resistens Resistens mod mange antikoagulanter Tegn på resistens mod antikoagulanter som f.eks. coumatetralyl eller  

 bromadiolon viser sig i praksis ved, at der ædes godt af det udlagte præparat  

 i mere end 4-5 dage.
Man må i sådanne tilfælde skifte over til en anden gift,  

 f.eks. til difenacoum, brodifacoum, flocoumafen eller difethialon.
9 Gasning (fumigering) Gasning mod rotter ikke en kommunal opgave Undertiden kan den mest rationelle løsning være at lade særlig  

 rottebefængte bygninger gasse med methylbromid.
Gasning må kun foretages af  

 personer, der har fået særlig tilladelse.
Gasning af bygninger mod rotter  

 hører ikke til den kommunale rottebekæmpelses område! Ved gasning gælder bestemmelserne i Giftnævnets regulativ af 2. april,  

 1974: »Regulativ for anvendelse af methylbromid til bekæmpelse af  

 skadedyr«.
10 Generelle regler for udlægning af rottebekæmpelsesmidler på  

 levnedsmiddelvirksomheder Rottesikring er et krav for alle virksomheder Levnedsmiddelvirksomhedernes produktions-, lager- og salgslokaler skal  

 være sikret mod rotter (og mus). Dette gælder både for engros-, detail- og  

 produktionsvirksomheder.
Er der på trods af sikringsforanstaltningerne alligevel kommet rotter (og  

 mus) ind i virksomheden, skal skadedyrene bekæmpes.
Dette kan gøres på flere  

 måder, men det skal altid ske på en måde, der er betryggende for  

 levnedsmidlernes sikkerhed.
 Det er dog vigtigt at sondre mellem forebyggende bekæmpelse og bekæmpelse,  

 når rotte(muse-)angrebet er konstateret i bygninger, idet anvendelsen af  

 bekæmpelsesmidler er forskellig i de to situationer.
10.1 Forebyggende bekæmpelse Regler for forebyggende bekæmpelse 1. Indendørs skal forebyggende bekæmpelse fortrinsvis  

 ske ved hjælp af fælder: Smækfælder eller levende-fangede fælder, der skal  

 tilses dagligt. (Til mus bør anvendes lukkede fælder af f.eks.  

 »Tin-Cat-typen«.
Disse fælder, f.eks. med chloralose, kan i den  

 forebyggende bekæmpelse benyttes i varemodtagelser).
 2. Der må ikke benyttes kemiske bekæmpelsesmidler  

 (æde-, drikke- og trædegifte) i produktions-, salgs- eller lagerlokaler.
 3. Bekæmpelsesmidler skal både udendøre og indendøre  

 altid være anbragt i foderkasser.
 4. Rottegift udlagt i foderkasser kan benyttes  

 udendørs og i konserveslagre, hvor der ikke er direkte adgang til de øvrige  

 lokaler i levnedsmiddelvirksomheden.
 5. Rottegifte udlagt i foderkasser kan benyttes i  

 ingeniørgange, kældre, maskinrum, garager og lignende lokaler.
 6. Trædegifte må ikke anvendes indendørs.
10.2 Bekæmpelse efter konstatering af indendørs forekomst af rotter Samarbejde er vigtigt 1. Bekæmpelsen efter konstatering af indendørs  

 forekomst af rotter (eller mus) på en levnedsmiddelvirksomhed skal  

altid  tilrettelægges i et samarbejde mellem den tilsynsførende  

 myndighed og den kommunale rottebekæmpelse/bekæmpelsesfirmaet(ved mus).
 2. Den tilsynsførende myndighed skal godkende  

 bekæmpelsesprogrammet.
 3. Bekæmpelsesmidler skal såvel udendørs som indendørs  

 altid være anbragt i foderkasser.
Regler for bekæmpelse af konstaterede rotteforekomster 4. Ved bekæmpelse af konstateret forekomst af rotter  

 (og mus) må der anbringes foderkasser med rottegift i lager- og salgslokaler,  

 hvor der findes uemballerede levnedsmidler, og - uden for arbejdstiden - i  

 produktionslokaler, hvor der ikke findes levnedsmidler.
 5. Efter aftale med den tilsynsførende myndighed kan  

 trædegifte anvendes i ingeniørgange, kældre, maskinrum, garager og lignende  

 lokaler.
6. Hvis en egentlig bekæmpelse af rotter (og mus) ikke  

 kan afsluttes med et tilfredsstillende resultat indenfor en kortere periode,  

 bør yderligere tiltag overvejes i et samarbejde mellem virksomheden, den  

 tilsynsførende myndighed, den kommunale rottebekæmpelse og  

 bekæmpelsesfirmaet.
Det kan herunder indgå i overvejelserne, at virksomheden  

 lukkes, til problemet er løst.
Afvigelser fra reglerne 7. I ekstremt vanskelige bekæmpelsessituationer kan  

 den tilsynsførende myndighed for en begrænset tid godkende, at  

 rottebekæmperen fraviger et eller flere af ovennævnte punkter, evt. efter  

 samråd med Miljøstyrelsens konsulent i rottebekæmpelse for det pågældende  

 område.
10.3 Hygiejnebekendtgørelsen Sundhedsministeren har den 18. december 1995 udstedt en bekendtgørelse om  

 levnedsmiddelhygiejne og egenkontrol m.v. (bekendtgørelse nr. 1053), der  

 samler og forenkler reglerne om levnedsmiddelhygiejne, egenkontrol,  

 autorisation, godkendelse og registrering i forbindelse med behandling og  

 salg af levnedsmiddelvirksomheder.
 Levnedsmiddelstyrelsen har udarbejdet en vejledning som hjælp til de  

 lokale tilsynsmyndigheder, der har til opgave at påse, at  

 hygiejnebekendtgørelsen overholdes.
 Specielt hvad angår rottesikring af lokaler m.v., affaldshåndtering samt  

 bekæmpelse af rotter henvises til vejledningens kap. 3, 8, 10.
11 Rådgivning Rådgivning fra Miljøstyrelsens konsulenter Miljøstyrelsen har ansat to konsulenter i rottebekæmpelse, som skal bistå  

 såvel kommuner som borgere med vejledning vedrørende rottebekæmpelse og  

 rottesikring.
Denne gratis service, som naturligvis også gælder  

 tilsynsførende ved levnedsmiddelvirksomhederne m.v., kan fås ved henvendelse  

 til:
Statens Skadedyrlaboratorium: Rådgivning Statens Skadedyrlaboratorium har en særlig pattedyrafdeling, hvor der  

 forskes i rotte- og musebiologi.
Afdelingen afprøver bl.a. gnavermidler,  

 hvilket har stor betydning for rotte- og musebekæmpelsen. - Opstår der  

 specielle problemer med mus, kan man få yderligere råd og vejledning ved  

 henvendelse til laboratoriet.
12 Bekendtgørelse om bekæmpelse af rotter m.v., Miljøministeriets  

 bekendtgørelse nr. 576 af 1. august 1991.
 Bekendtgørelse om ændring af bekendtgørelse om bekæmpelse af rotter m.v.,  

 Miljøministeriets bekendtgørelse nr. 651 af 4. august 1993.
