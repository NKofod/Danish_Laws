En 36-årig mand antændte under ophold i psykiatrisk hospital gardiner  

 og sengetøj med ringe skade.
En administrativ overflytning til  

 sikringsanstalten kan i almindelighed ikke ske på grundlag af begåede  

 strafbare forhold.
Tiltalefrafald meddelt.(* 2) En 36-årig mand var ved landsretsdom af september 1983 dømt til anbringelse i hospital for sindslidende i  

 anledning af brandstiftelse på en institution,hvorved tre personer omkom.
Han  

 var nu sigtet for tre brandstiftelser i oktober 1983 og august 1984, idet han  

 på hospitalet havde antændt gardiner og sengetøj med ringe skade til følge.  

 Hospitalet udtalte, at sigtede led af en kronisk, organisk betinget psykose,  

 der trods intensiv medikamentel behandling ikke var bedret. Øget beredskab  

 med fast vagt havde ikke kunnet hindre sigtedes ildspåsættelser, og såfremt  

 der ikke blev rejst tiltale i sagen, ville hospitalet indstille til  

 Justitsministeriet, at sigtede blev overflyttet administrativt til  

 sikringsanstalten i Nykøbing Sjælland.
I forbindelse med tiltalefrafald efter  

 retsplejelovens § 723, stk. 2, udtalte Rigsadvokaten, at det af JMC nr 18  

 25.2.1958 om anordning af sikkerhedsforanstaltninger over for farlige  

 sindssyge, jf.
RM 10 .5, må antages at følge, at der i almindelighed ikke  

 administrativt efter sindssygeloven bør søges iværksat  

 sikkerhedsforanstaltninger på grundlag af begåede strafbare forhold.
Dette må  

 formentlig i almindelighed også gælde, når anklagemyndigheden på grund af de  

 begåede forholds ringe grovhed ikke ønsker at søge den pågældende  

 foranstaltning idømt under en straffesag.
(* 1) Offentliggjort i Anklagemyndighedens Årsberetning 1984, side 35.
