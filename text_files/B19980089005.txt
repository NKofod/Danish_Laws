Bekendtgørelse om regulering af  

 beløb i henhold til arveloven I medfør af § 7 b, stk. 4, i arveloven, jf.  

 lovbekendtgørelse nr. 584 af 1. september 1986, som senest  

 ændret ved lov nr. 384 af 22. maj 1996, fastsættes:
§ 1. Efter arvelovens § 7 b, stk. 3,  

 reguleres den i lovens § 7 b, stk. 2, nævnte  

 beløbsgrænse med 2,0 pct. tillagt eller fratrukket  

 tilpasningsprocenten for det pågældende finansår, jf. loven  

 om en satsreguleringsprocent.
Det regulerede beløb afrundes opad til  

 det nærmeste hele kronebeløb, der kan deles med 10.000.  

 Reguleringen sker på grundlag af den på reguleringstidspunktet  

 gældende beløbsgrænse før afrunding.
 Stk. 2. Tilpasningsprocenten for finansåret 1999  

 udgør 0,9, jf. § 2 i bekendtgørelse nr. 600 af 17. august  

 1998 om satsreguleringsprocenten, tilpasningsprocenten og  

 satstilpasningsprocenten samt puljebeløbet for finansåret  

 1999.
 § 2. Med virkning for perioden 1. januar 1999 -  

 31. december 1999 udgør det i lovens § 7 b, stk. 2,  

 nævnte beløb 160.000 kr.
 § 3. Bekendtgørelsen træder i kraft den 1. januar  

 1999.
