Nr LSF 65 Forslag til Lov om ændring af færdselsloven (Ønskenummerplader) Fremsat af Tom Behnke (FP) Kim Behnke (FP) Kirsten Jacobsen (FP) Pia  

 Kjærsgaard (FP) Nør Christensen (CD) Sonja Albrink (CD) Arne Melchior (CD) den 18. januar 1991 Vedtaget ved tredjebehandling den 3. maj 1991 Lov nr. 279 af 08/05/1991 § 1 I færdselsloven, jf. lovbekendtgørelse nr. 765 af 16. november 1990,  

 indsættes efter § 73:
»§ 73 a.
Justitsministeren kan fastsætte regler om  

 køretøjsejeres adgang til mod betaling at vælge en bestemt kombination af tal  

 og bogstaver på køretøjets nummerplader (ønskenummerplader).
Stk. 2. Justitsministeren kan afholde offentlig auktion over  

 retten til bestemte ønskenummerplader, uanset om der foreligger anmodninger  

 om disse.
De nærmere regler om tilrettelæggelsen af auktionen og  

 fremgangsmåden ved gennemførelsen af denne fastsættes af justitsministeren.
Stk. 3. Justitsministeren kan bestemme, at den endelige  

 administrative afgørelse vedrørende anmodninger om ønskenummerplader træffes  

 af Rigspolitichefen.« § 2 Loven træder i kraft den 1. juli 1991.
Oprindeligt fremsat forslag § 1 I færdselsloven, jf. lovbekendtgørelse nr. 58 af 17. februar 1986, som  

 ændret senest ved lov nr. 401 af 13. juni 1990, indsættes efter § 73:
»§ 73 a.
Justitsministeren kan fastsætte regler om  

 køretøjsejeres adgang til mod betaling at vælge en bestemt kombination af tal  

 og bogstaver på køretøjets nummerplader (ønskenummerplader).
Stk. 2. Justitsministeren kan afholde offentlig auktion over  

 retten til bestemte ønskenummerplader, uanset om der foreligger anmodninger  

 om disse.
De nærmere regler om tilrettelæggelsen af auktionen og  

 fremgangsmåden ved gennemførelsen af denne fastsættes af justitsministeren.
Stk. 3. Justitsministeren kan bestemme, at den endelige  

 administrative afgørelse vedrørende anmodninger om ønskenummerplader træffes  

 af Rigspolitichefen.« § 2 Loven træder i kraft den 1. juli 1991.
Bemærkninger til lovforslaget + + jhs stat lovf - side Almindelige bemærkninger Ifølge lovforslaget bemyndiges justitsministeren til administrativt at  

 give køretøjsejere mulighed for mod betaling af vælge, hvad der skal stå på  

 deres køretøjs nummerplader.
Fremskridtspartiet fremsatte i folketingsåret 1988-89 et lovforslag om  

 ønskenummerplader, L 195, se Folketingstidende 1988-89, forhandlingerne sp.  

 5877 og 8207 samt Tillæg A sp. 4587 og Tillæg B sp. 1103, og lovforslaget  

 blev siden medtaget i justitsministerens færdselslovforslag fra  

 folketingsåret 1989-90 (lovforslag nr.
L 148 § 1, nr. 9). Denne del af  

 lovforslaget blev imidlertid trukket tilbage, for at Justitsministeriet,  

 bl.a. efter tilkendegivelser fra Fremskridtspartiet, kunne få tid til at  

 undersøge, hvorvidt ønskenummerplader hensigtsmæssigt vil kunne sælges på  

 auktion.
Se Folketingstidende 1989-90, forhandlingerne sp. 4770 og 5147.  

 Lovforslaget er en uændret genfremsættelse af L 58 fra 1. samling.
Se  

 Folketingstidende 1990-91 (1. samling), forhandlingerne sp. 1360 og 1786 og  

 tillæg A sp. 1761.
 Ønskenummerpladeordninger kendes fra lande som Sverige og England, hvor  

 ideen har været en succes, som har indbragt betydelige beløb til statskassen.
 Hensigten med lovforslaget er at skaffe staten en tiltrængt ekstraindtægt  

 og samtidig give bilejerne mulighed for at sætte et personligt præg på deres  

 køretøjer.
 Det er en forudsætning for lovforslaget, at salg af ønskenummerplader kan  

 forventes at ville give et betragteligt overskud.
Efter lovforslaget skal de nærmere regler om ordningen fastsættes  

 administrativt, ligesom det er tilfældet med den eksisterende  

 nummerpladeordning.
Det kan nævnes, at det utvivlsomt vil være nødvendigt at  

 fastsætte visse begrænsninger med hensyn til, hvilke kombinationer der kan  

 vælges, og retten til en bestemt kombination bør formentlig tidsbegrænses.  

 Til gengæld bør ejeren kunne overføre nummerpladen, hvis han udskifter sit  

 køretøj.
Det foreslås, at det overlades til justitsministeren at fastsætte  

 prisen for ønskenummerplader.
Prisen bør kunne tilpasses efterspørgslen, men  

 bør dog være så høj, at der sikres et betydeligt overskud - formentlig ca.  

 8.000 kr. pr. sæt.
Det foreslås endvidere, at ønskenummerpladerne skal kunne sælges på  

 auktion.
Det er tanken, at denne mulighed skal benyttes, hvis det skønnes, at  

 der på den måde kan opnås en højere pris.
Justitsministeren vil i den  

 forbindelse kunne holde bestemte kombinationer tilbage med henblik på  

 auktion, selv om der foreligger anmodninger om disse.
Salg af særligt  

 populære kombinationer på auktion vil formentlig kunne blive et  

 tilløbsstykke.
Det foreslås endelig, at justitsministeren skal kunne overlade den  

 endelige administrative afgørelse i konkrete sager om ønskenummerplader til  

 Rigspolitichefen, som skal administrere ordningen som led i sin daglige  

 varetagelse af den almindelige nummerpladeordning.
Der vil være tale om  

 rutineprægede afgørelser.
Ifølge forslaget kan justitsministeren (eller den,  

 der bemyndiges dertil) afholde auktioner.
Herved fraviges den almindelige  

 regel i auktionslederloven, hvorefter frivillige, offentlige auktioner skal  

 afholdes af beskikkede auktionsledere.
Det vil formentlig være mest  

 hensigtsmæssigt, at Rigspolitichefen som led i den daglige administration  

 også står for bortauktioneringen af ønskenummerplader.
 Som nævnt forventer forslagsstillerne, at ordningen vil indbringe et  

 betydeligt overskud, men det siger sig selv, at Rigspolitichefen skal have  

 dækning for de merudgifter, som en ønskenummerpladeordning vil medføre.  

 Overskuddet bør kunne danne grundlag for en forøgelse af Justitsministeriets  

 budget til færdselssikkerhedsfremmende formål.
Bemærkninger til de enkelte bestemmelser Til § 1 Den foreslåede bestemmelse indeholder en bemyndigelse for  

 justitsministeren til at etablere en ønskenummerpladeordning.
Der henvises  

 til lovforslagets almindelige bemærkninger.
Til § 2 Bestemmelsen indeholder ikrafttrædelsesreglen.
Det foreslås, at loven  

 træder i kraft den 1. juli 1991.
