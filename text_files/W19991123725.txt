Ved en konsultation hos egen læge 10 måneder efter oplyste  

 kvinden, at hun havde haft et tilfælde med tendens til hængende  

 mundvig og vanskelighed med at tale.
Lægen vurderede ved sin  

 undersøgelse, at kvinden ikke havde tegn på sygdom og oplyste,  

 at der kunne være tale om passage af en mindre blodprop i hjernen, og  

 at denne kunne være udløst af en spredning af  

 kræftsygdommen.
Ved 2 efterfølgende konsultationer klagede kvinden atter over  

 tilfælde med hængende mundvig og talebesvær.
Lægen  

 henviste til røntgenoptagelse af brystkassen med henblik på at  

 undersøge, om kræftsygdommen havde spredt sig, men det var ikke  

 tilfældet.
Kvinden blev 3 uger senere indlagt akut, efter at være  

 faldet om.
En efterfølgende CT-scanning viste, at kræftsygdommen  

 havde spredt sig til hjernen.
 Der blev klaget over, at lægen ikke foretog en tilstrækkelig  

 undersøgelse af kvindens symptomer, og at en forværring af  

 hendes kræftsygdom derfor blev overset.
Utilstrækkelig undersøgelse Patientklagenævnet fandt, at lægen havde  

 udvist manglende omhu og samvittighedsfuldhed, idet han ikke havde  

 foranlediget, at kvindens symptomer blev undersøgt  

 tilstrækkeligt.
Nævnet lagde vægt på, at lægen  

 vurderede, at årsagen til kvindens symptomer sandsynligvis var  

 spredning af hendes kræftsygdom, og at han derfor ordinerede  

 røntgen af brystkassen, som efterfølgende ikke viste tegn til  

 spredning af sygdommen.
Nævnet fandt, at lægen burde have henvist  

 til videre undersøgelser.
