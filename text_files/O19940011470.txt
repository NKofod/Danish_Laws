Resumé A der var medlem af Fyns Amtsråd, klagede over indholdet af en  

 vejledende udtalelse som Indenrigsministeriet (IM) havde afgivet til  

 amtsrådet  

 om amtsrådsmedlemmernes habilitet ved behandlingen af en sag om 43  

 amtsrådsmedlemmers uberettigede modtagelse af diæter m.v.
IM havde udtalt at  

 et  

 amtsrådsmedlem der enten havde anerkendt forpligtelsen til tilbagebetaling  

 eller havde betalt det beløb, som vedkommende uberettiget havde modtaget, som  

 udgangspunkt ikke kunne anses for inhabil ved behandling af  

 tilbagesøgningsspørgsmålet.
Efter ombudsmandens opfattelse medførte det forhold at et  

 amtsrådsmedlem vedstod sin tilbagebetalingspligt ikke at vedkommendes egen  

 særlige personlige interesse i sagens udfald derved var ophørt.
Ombudsmanden  

 var mest tilbøjelig til at anse et amtsrådsmedlem der havde anerkendt sin  

 tilbagebetalingspligt, for inhabilt - også ved afgørelsen af sagerne om de  

 andre amtsrådsmedlemmers tilbagebetalingspligt.
Ombudsmanden henstillede til  

 IM  

 at genoptage sagens behandling. (J. nr. 1994-2019-409).
Diætsagen vedrørende Fyns Amtsråd.
Amtsrådsmedlemmers  

 habilitet.
 A klagede for SF's  

 amtsrådsgruppe i Fyns Amt over Indenrigsministeriets vejledende udtalelse om  

 amtsrådsmedlemmernes habilitet ved behandlingen af en sag om tilbagebetaling  

 af  

 mødediæter m.v.
 Sagens omstændigheder var  

 følgende:
I januar måned 1994 vedtog  

 Fyns Amtskommune at iværksætte en undersøgelse vedrørende udbetaling af  

 mødediæter til amtsrådsmedlemmer for perioden 1989 til 1993. Undersøgelsen  

 blev  

 iværksat fordi der var tvivl om, hvorvidt der i visse tilfælde var foretaget  

 uretmæssig udbetaling af diæter og erstatning for tabt arbejdsfortjeneste.  

 Undersøgelsen blev foretaget af advokat B.
Advokaten afgav sin beretning til  

 amtets økonomiudvalg den 22. juni 1994. I beretningen konkluderede advokaten  

 at  

 43 amtsrådsmedlemmer og stedfortrædere uberettiget havde modtaget diæter  

 og/eller erstatninger for tabt arbejdsfortjeneste.
Økonomiudvalget og amtsrådet  

 vedtog under møder den 27. juni 1994 at en række medlemmer var inhabile.  

 Amtsborgmesteren konstaterede herefter at kun 12 af amtsrådets medlemmer  

 kunne  

 deltage i sagens behandling, og at amtsrådet derfor ikke var  

 beslutningsdygtigt.
Om dette spørgsmål fremgår følgende af Fyns Amtsråds  

 forhandlinger for mødet den 27. juni 1994:
 "I skrivelse af 26.  

 januar 1994 anmodede Indenrigsministeriet om en fuldstændig undersøgelse af  

 de  

 senere års udbetalinger af diæter og erstatning for tabt arbejdsfortjeneste.
Ministeriet anmodede  

 endvidere om at modtage underretning om udfaldet af amtsrådets overvejelser  

 vedrørende spørgsmålene om, hvorvidt der skal ske tilbagesøgning af diæter m.v.,  

 som på baggrund af undersøgelsen må antages at være udbetalt uden hjemmel, og hvorvidt der er grundlag for at gøre ansvar gældende  

 over for ansatte i amtskommunen eller andre, der har deltaget i forvaltningen  

 af diætreglerne.
 På møde den 31. januar 1994  

 vedtog Økonomiudvalget, at der iværksættes en undersøgelse som anført i  

 ministeriets skrivelse, herunder udbetalingerne af diæter og erstatning for  

 tabt arbejdsfortjeneste for årene 1993, 1992, 1991, 1990 og 1989.
 Økonomiudvalget vedtog på  

 møde den 21. februar 1994 at anmode advokat (B) om med fornøden  

 revisionsbistand at tilvejebringe et grundlag til Økonomiudvalgets videre  

 behandling  

 af sagen, herunder med henblik på at vurdere spørgsmålet om tilbagesøgning og  

 eventuelt ansvar.
 Advokat (B) har udarbejdet  

 sin rapport med indstillinger til amtsrådets vedtagelse vedrørende de i  

 Indenrigsministeriets skrivelse anførte punkter.
 Under henvisning til den af  

 advokat (B) afgivne beretning rejste amtsborgmester (C) på Økonomiudvalgets  

 møde indledningsvis spørgsmålet om ... (6 medlemmers, min tilføjelse)  

 habilitet.
 Udvalget vedtog, at de  

 forannævnte medlemmer findes at være inhabile i forhold til den foreliggende  

 sag efter forvaltningslovens § 3, stk. 1, nr. 1 og 5.
 Amtsborgmesteren konstaterede  

 herefter, at Økonomiudvalget ikke var beslutningsdygtigt, og at sagen således  

 ville blive forelagt amtsrådet uden indstilling fra Økonomiudvalget.
 Udvalget var ved sin  

 afgørelse opmærksom på reglen i forvaltningslovens § 4, stk. 2, om, at  

 forvaltningslovens § 3 ikke gælder, hvis myndigheden vil miste sin  

 beslutningsdygtighed, hvilket er tilfældet, da der ikke er stedfortrædere for  

 Økonomiudvalgets medlemmer, og på styrelseslovens § 18, stk. 2, hvorefter  

 Økonomiudvalgets erklæring i en sag som den foreliggende  

  

 skal  

  

 indhentes, forinden sagen forelægges amtsrådet til  

 beslutning.
 Økonomiudvalget fandt  

 imidlertid - som anført - at de nævnte bestemmelser i et så ekstraordinært  

 tilfælde, som det foreliggende, bør behandles af amtsrådet uden  

 Økonomiudvalgets erklæring efter § 18, stk. 2.
 Rapporten med bilag blev  

 udleveret til amtsrådsmedlemmerne på et orienteringsmøde den 24. juni 1994.
- Amtsdirektør (D) var ikke til stede under amtsrådets behandling af  

 dette punkt.
I stedet fungerede direktør (E) som amtsdirektør.
 Amtsborgmesteren redegjorde indledningsvis for Økonomiudvalgets  

 vedtagelse.
 Amtsrådet tiltrådte, at sagen forelægges uden Økonomiudvalgets  

 erklæring efter styrelseslovens § 18, stk. 2, foreligger.
 Amtsborgmesteren rejste herefter spørgsmålet om de enkelte  

 amtsrådsmedlemmers habilitet, jf. forvaltningslovens § 3, stk. 1, nr. 1 og 5.
Amtsrådet vedtog, atamtsrådsmedlemmerne ...(20 amtsrådsmedlemmer, min tilføjelse) under henvisning til det i rapporten anførte findes at være inhabile.
Amtsborgmesteren konstaterede herefter, at alene 12 af amtsrådets  

 medlemmer kunne deltage i sagens behandling, og at amtsrådet herefter ikke  

 var  

 beslutningsdygtigt, idet beslutningsdygtighed kræver, at mindst halvdelen af  

 medlemmerne kan deltage i sagens behandling, jf. forretningsordenens § 4.  

  

 " De medlemmer der ansås for  

 inhabile, var de medlemmer der var omfattet af advokatens beretning.
Amtsborgmester C sendte den  

 30. juni 1994 advokat B's redegørelse til indenrigsministeren med henblik på  

 rådgivning om sagens videre forløb.
Amtsborgmesteren henviste til den meget  

 atypiske situation amtsrådet var bragt i.
Den 8. juli 1994 svarede  

 Indenrigsministeriet Fyns Amtsråd.
Om spørgsmålet om amtsrådsmedlemmernes  

 habilitet anførte ministeriet bl.a. følgende:
"... Det er i  

 beretningen konkluderet, at 43 amtsrådsmedlemmer og stedfortrædere i den  

 undersøgte periode uberettiget har modtaget diæter og/eller erstatninger for  

 tabt arbejdsfortjeneste.
Størrelsen af de til hvert enkelt medlem eller  

 stedfortræder i alt fejlagtigt udbetalte beløb varierer ifølge undersøgelsen  

 fra 560,00 kr. til 543.895,00 kr.
Det samlede beløb andrager ca. 2,3  

 millioner  

 kr.
 Af de nævnte 43  

 amtsrådsmedlemmer og stedfortrædere er 19 medlemmer af det nuværende amtsråd.  

 Endvidere er (F), der var amtsborgmester i den undersøgte periode og derfor  

 ikke modtog hverken diæter eller erstatning for tabt arbejdsfortjeneste, nu  

 ordinært medlem af amtsrådet.
 Under henvisning til det i  

 beretningen anførte vedtog Fyns Amtsråd på sit møde den 27. juni 1994, at de  

 pågældende 20 amtsrådsmedlemmer var inhabile i forhold til sagens behandling  

 i  

 amtsrådet i medfør af forvaltningslovens § 3, stk. 1, nr. 1 og 5.  

 Amtsborgmesteren konstaterede herefter, at alene 12 (skal formentlig være 11)  

 af amtsrådets medlemmer kunne deltage i sagens behandling, og at amtsrådet  

 ikke  

 var beslutningsdygtigt, idet beslutningsdygtighed kræver, at mindst halvdelen  

 af medlemmerne kan deltage i sagens behandling.
 I denne anledning skal  

 Indenrigsministeriet udtale følgende:
 Indledningsvis bemærkes,  

  

 at  

  

 ministeriet kan tilslutte sig den  

 fortolkning af reglerne om diæter og erstatning for tabt arbejdsfortjeneste,  

 som er lagt til grund for revisionens arbejde ved gennemgangen af  

 udbetalingerne til amtsrådsmedlemmerne, jf. det i bind 2 indledningsvis  

 anførte, samt  

  

 at  

  

 ministeriet ud fra  

 de foreliggende oplysninger må lægge til grund, at der i den undersøgte  

 periode  

 i et meget betydeligt omfang er udbetalt diæter og erstatning for tabt  

 arbejdsfortjeneste til amtsrådsmedlemmer, uden at der har været hjemmel  

 hertil.
På denne baggrund finder  

 ministeriet, at Fyns Amtsråd bør rette henvendelse til de nuværende og  

 tidligere amtsrådsmedlemmer for at få oplysning om, hvorvidt de pågældende  

 kan  

 anerkende at være forpligtet til at tilbagebetale de beløb, der er udbetalt i  

 strid med gældende regler.
Det bemærkes, at der efter Indenrigsministeriets  

 opfattelse ikke vil være noget til hinder for, at amtsrådet under hensyn til  

 de  

 enkeltes betalingsevne og det pågældende tilbagebetalingsbeløbs størrelse  

 træffer individuelle aftaler om afdragsvis betaling.
 Fyns Amtsråd skal således  

 alene tage stilling til, om der skal ske tilbagesøgning i de tilfælde, hvor  

 de  

 pågældende tilkendegiver, at de ikke anser sig for forpligtede til at  

 tilbagebetale beløb, som de efter amtsrådets opfattelse har modtaget med  

 urette.
 Det bemærkes i den  

 forbindelse, at et amtsrådsmedlem, der enten har anerkendt forpligtelsen til  

 tilbagebetaling  

 eller har betalt, som udgangspunkt ikke kan anses for inhabilt ved en  

 eventuel  

 behandling i amtsrådet af tilbagesøgningsspørgsmålet, idet medlemmet i så  

 fald  

 ikke (længere) vil have en særlig personlig eller økonomisk interesse i  

 sagens  

 udfald, jf. forvaltningslovens § 3, stk. 1, nr. 1.
 Derimod vil eventuelle  

 amtsrådsmedlemmer, der ikke kan anerkende en forpligtelse til at  

 tilbagebetale  

 de omhandlede beløb, efter Indenrigsministeriets opfattelse være inhabile i  

 forhold til denne sag, jf. forvaltningslovens § 3, stk. 1, nr. 1.
Under hensyn til at det  

 fremstår som en mulighed, der ikke kan lades ude af betragtning, at en  

 undladelse af at kræve beløb, der er udbetalt med urette, tilbage kan få  

 erstatningsansvarsmæssige konsekvenser for den tidligere amtsborgmester, jf.  

 nedenfor om mulige erstatningskrav, er Indenrigsministeriet mest tilbøjeligt  

 til at mene, at denne også vil være inhabil i forhold til sagen, jf.  

 forvaltningslovens § 3, stk. 1, nr. 1. Det samme kan være tilfældet for andre  

 amtsrådsmedlemmers  

 vedkommende.
Indenrigsministeriet har ikke på indeværende tidspunkt fornødent  

 grundlag for at udtale sig nærmere herom.
Ministeriet skal samtidig  

 pege på muligheden af i givet fald at indkalde stedfortrædere for de  

 medlemmer,  

 der må anses for inhabile i forhold til sagens behandling i amtsrådet.
Det  

 fremgår af § 14 i den kommunale styrelseslov, at når et medlem erklæres  

 inhabilt, kan de medlemmer, der er valgt på den pågældende kandidatliste,  

 kræve  

 at stedfortræderen indkaldes til at deltage i sagens behandling.
..." Den 19. august 1994 klagede A  

 for SF's amtsrådsgruppe over Indenrigsministeriets udtalelse.
A oplyste at  

 SF's  

 amtsrådsgruppe mente, at det var særdeles tvivlsomt, at medlemmer der  

 anerkendte tilbagebetalingsforpligtelsen, på denne måde skulle kunne genvinde  

 deres habilitet.
Herved fik de netop adgang til at behandle deres egen sag  

 fordi amtsrådet skulle tage stilling til hvert enkelt medlems  

 tilbagebetaling,  

 herunder beløbets størrelse.
Desuden skulle amtsrådet afgøre om der kunne  

 rettes kritik mod medlemmer af det gamle amtsråd og tidligere amtsborgmester  

 F.
A påpegede at Indenrigsministeriet i sin rådgivning ikke havde taget  

 udtrykkelig stilling til, om der forelå inhabilitet efter § 3, stk. 1, nr. 5,  

 i  

 forvaltningsloven.
Denne bestemmelse vedrørte inhabilitet hvis der i øvrigt  

 foreligger omstændigheder, som er egnede til at vække tvivl om vedkommendes  

 upartiskhed.
A var af den opfattelse at ved netop at tilkendegive hvilken  

 stillingtagen de ville tage i deres egen sag, kunne man ikke forvente at  

 amtsrådsmedlemmerne ville være upartiske i andres tilsvarende anliggender.  

 Efter A's opfattelse var der klart omstændigheder som vakte tvivl om  

 upartiskheden.
Ved økonomiudvalgets møde den 25. juli 1994 var det  

 medlemmerne  

 fra 3 partier der erklærede et fjerde partis medlemmer for inhabile.
At  

 repræsentanter der udgør det konstituerende flertal i det nuværende amtsråd,  

 ved at anerkende en forpligtelse om tilbagebetaling kan erklære sig selv  

 habile  

 og de øvrige for inhabile, er en omstændighed som i høj grad vækker tvivl om  

 upartiskheden.
Jeg bad Indenrigsministeriet  

 om en udtalelse om den del af ministeriets redegørelse af 8. juli 1994 der  

 vedrørte amtsrådsmedlemmernes habilitet.
Indenrigsministeriet udtalte den 5.  

 september 1994 følgende om dette spørgsmål:
 "... amtsrådet (havde)  

 på et møde den 27. juni 1994 ... besluttet at anse tyve af amtsrådets  

 medlemmer  

 for inhabile i forhold til sagens behandling.
 Indenrigsministeriet fandt  

 derfor specielt for så vidt angår spørgsmålet om inhabilitet anledning til at  

 bemærke, at et amtsrådsmedlem, der enten har anerkendt forpligtelsen til  

 tilbagebetaling eller har betalt, som udgangspunkt ikke kunne anses for  

 inhabilt ved en eventuel behandling i amtsrådet af  

 tilbagesøgningsspørgsmålet,  

 idet medlemmet i så fald ikke (længere) ville have en særlig personlig eller  

 økonomisk interesse i sagens udfald, jf. forvaltningslovens § 3, stk. 1, nr.  

 1.
 Der kan på grundlag af det i  

 klageskrivelsen til Folketingets Ombudsmand anførte være anledning til at  

 præcisere, at ministeriet herved har forudsat, at tilbagesøgningsspørgsmålet  

 i  

 relation til det pågældende amtsrådsmedlem hermed vil være endelig afgjort,  

 således at amtsrådet ikke vil skulle tage stilling til spørgsmål om  

 tilbagesøgning fra vedkommende.
 Indenrigsministeriet har ikke  

 fundet, at det forhold, at et amtsrådsmedlem for sit eget vedkommende har  

 taget  

 stilling til tilbagesøgningsspørgsmålet, i sig selv vil medføre, at den  

 pågældende er inhabil i medfør af forvaltningslovens § 3, stk. 1, nr. 5, ved  

 amtsrådets stillingtagen til spørgsmål om tilbagesøgning fra andre  

 amtsrådsmedlemmer.
Indenrigsministeriet fandt  

 ikke i øvrigt i udtalelsen af 8. juli 1994 anledning til at udtale sig om  

 spørgsmål vedrørende amtsrådsmedlemmers habilitet.
Det skal i den forbindelse  

 understreges, at det påhviler Fyns Amtsråd at tage stilling til spørgsmål  

 herom, jf. den kommunale styrelseslovs § 14, stk. 1.
 Noget andet er, at  

 Indenrigsministeriet vil afgive en supplerende vejledende udtalelse om  

 konkrete  

 tvivlsspørgsmål vedrørende amtsrådsmedlemmers habilitet, hvis amtsrådet til  

 brug for sin stillingtagen finder anledning til at anmode  

 Indenrigsministeriet  

 herom.
..." I et brev af 28. september  

 1994 til A udtalte jeg følgende:
 "Jeg har ved min  

 stillingtagen til sagen kun behandlet følgende spørgsmål:
Medfører de enkelte  

 amtsrådsmedlemmers tilbagebetaling af eller anerkendelse af at være  

 forpligtet  

 til at tilbagebetale beløb der er udbetalt i strid med gældende regler, at de  

 er habile ved amtsrådets behandling af spørgsmålet om, hvorvidt der skal ske  

 tilbagesøgning i de tilfælde, hvor andre amtsrådsmedlemmer har tilkendegivet,  

 at de ikke anser sig for forpligtet til at tilbagebetale beløb, som de efter  

 amtsrådets opfattelse har modtaget med urette? De regler efter hvilke  

 amtsrådsmedlemmers habilitet skal bedømmes, findes i forvaltningslovens  

 kapitel 2. Dette kapitel indeholder bl.a. følgende bestemmelser:
"  

  

 § 3.  

  

 Den, der virker inden for den offentlige forvaltning, er  

 inhabil i forhold til en bestemt sag, hvis 1) vedkommende selv har en særlig personlig eller økonomisk  

 interesse i sagens udfald eller er eller tidligere i samme sag har været  

 repræsentant for nogen, der har en sådan interesse, 4) ..., eller 5) der i øvrigt foreligger omstændigheder, som er egnede til at  

 vække tvivl om vedkommendes upartiskhed.
 Stk. 2.  

  

 Inhabilitet foreligger dog ikke, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at være fare  

 for, at afgørelsen i sagen vil kunne blive påvirket af uvedkommende hensyn.
 Stk. 3.  

  

 Den, der er inhabil i forhold til en sag, må ikke træffe  

 afgørelse, deltage i afgørelsen eller i øvrigt medvirke ved behandlingen af  

 den  

 pågældende sag.
 § 4. Bestemmelserne i § 3 gælder ikke, hvis det ville være umuligt  

 eller forbundet med væsentlige vanskeligheder eller betænkelighed at lade en  

 anden træde i den pågældendes sted under sagens behandling.
 Stk. 2.  

  

 For medlemmer af en kollegial forvaltningsmyndighed gælder  

 bestemmelserne i § 3, selv om en stedfortræder ikke kan indkaldes.  

 Bestemmelsen  

 gælder dog ikke, hvis myndigheden ville miste sin beslutningsdygtighed eller  

 det af hensyn til myndighedens sammensætning ville give anledning til  

 væsentlig betænkelighed, dersom medlemmet ikke kunne deltage i sagens  

 behandling, og behandlingen ikke kan udsættes uden væsentlig skade for  

 offentlige eller private interesser.
Stk. 3.  

  

 Ved kollegiale forvaltningsmyndigheders valg af medlemmer  

 til hverv kan et medlem uanset bestemmelserne i § 3 deltage, selv om  

 medlemmet  

 er bragt i forslag.
Bestemmelserne i § 3 gælder ikke for kommunalbestyrelsers  

 beslutninger om vederlag m.v. til medlemmer." Reglerne om inhabilitet er  

 (navnlig) fastsat for at forebygge at der i konkrete sager træffes usaglige  

 afgørelser.
Ud fra et ønske om at undgå mistanke om at en myndighedsperson  

 lader sig påvirke af personlige eller andre uvedkommende interesser i sagen,  

 er  

 det i bestemmelserne om inhabilitet fastsat at man ikke må medvirke ved  

 behandlingen af sager, som man har en vis personlig interesse i.
 Sagen om tilbagesøgning af  

 uberettiget udbetalte diæter mv. til en række tidligere og nuværende  

 amtsrådsmedlemmer i Fyns Amtsråd indebærer en afgørelse der direkte påvirker  

 de amtsrådsmedlemmer, som advokat (B's) rapport omfatter.
 Udgangspunktet må derfor i  

 overensstemmelse med hvad amtsrådet har vedtaget på sit møde den 27. juni  

 1994,  

 være at de amtsrådsmedlemmer der er omfattet af advokat (B's) rapport, har en  

 personlig, økonomisk interesse i sagen, som medfører, at de er inhabile ved  

 sagens behandling i amtsrådet.
 Dette synspunkt er i  

 overensstemmelse med Indenrigsministeriets opfattelse.
Indenrigsministeriet har  

 opfordret Fyns Amtsråd til at rette henvendelse til de nuværende og tidligere  

 amtsrådsmedlemmer for at få oplyst om de pågældende kan anerkende at være  

 forpligtet til at tilbagebetale de beløb, der er udbetalt i strid med  

 gældende  

 regler.
Indenrigsministeriet er af den opfattelse at de amtsrådsmedlemmer der  

 enten har anerkendt forpligtelsen til tilbagebetaling eller har betalt, som  

 udgangspunkt ikke er inhabile ved en eventuel behandling i amtsrådet af  

 tilbagesøgningsspørgsmålet.
Medlemmet vil i så fald ikke (længere) have en  

 særlig personlig eller økonomisk interesse i sagens udfald.
 Denne retsopfattelse har den  

 konsekvens at et som udgangspunkt inhabilt amtsrådsmedlem genvinder sin  

 habilitet ved for sit eget vedkommende at betale eller at anerkende sin  

 forpligtelse til at tilbagebetale beløbet, som vedkommende efter amtsrådets  

 opfattelse har modtaget med urette.
 Herved vil amtsrådsmedlemmer  

 der for deres eget vedkommende har anerkendt tilbagebetalingsforpligtelsen,  

 skulle træffe afgørelse om hvorvidt der skal ske tilbagesøgning af diæter  

 mv.,  

 som de amtsrådsmedlemmer der ikke anerkender tilbagebetalingsforpligtelsen,  

 har modtaget.
Som allerede nævnt ovenfor er  

 reglerne om inhabilitet navnlig fastsat for at undgå risiko for at  

 uvedkommende, personlige interesser i en sag påvirker afgørelsen.
Endvidere  

 har ombudsmanden i sin praksis lagt vægt på at forvaltningens virksomhed  

 tilrettelægges på en sådan måde, at der ikke af habilitetsmæssige årsager  

 skabes mistillid til den offentlige forvaltning.
 Jeg kan som anført tilslutte  

 mig Indenrigsministeriets og amtsrådets opfattelse hvorefter de  

 amtsrådsmedlemmer der er omfattet af advokat (B's) rapport, som udgangspunkt  

 er  

 inhabile.
Derimod mener jeg at det er  

 tvivlsomt, om det forhold at et amtsrådsmedlem vedstår sin  

 tilbagebetalingspligt, medfører, at den pågældende herefter kan deltage i  

 behandlingen af tilbagebetalingspligten for de andre amtsrådsmedlemmer.
At et  

 amtsrådsmedlem vedstår sin pligt til at tilbagebetale de beløb som  

 vedkommende  

 uberettiget har modtaget, medfører efter min opfattelse ikke at vedkommendes  

 egen særlige personlige interesse i sagens udfald derved er ophørt eller  

 reduceret  

 til det ubetydelige.
Det enkelte amtsrådsmedlem er part i den  

 tilbagesøgningssag der vedrører vedkommendes egne forhold.
Denne sag indgår  

 som en del af det sagskompleks der vedrører tilbagebetalingspligten for alle  

 amtsrådsmedlemmerne omfattet af advokatrapporten.
Der er derfor en sådan  

 sammenhæng mellem denne sag og de sager der vedrører de andre  

 amtsrådsmedlemmers  

 forhold, at jeg er mest tilbøjelig til at anse det enkelte amtsrådsmedlem der  

 har anerkendt sin tilbagebetalingspligt, for inhabilt også ved afgørelsen af  

 sagerne om de andre amtsrådsmedlemmers tilbagebetalingspligt, jf.  

 forvaltningslovens  

 § 3, stk. 1, nr. 1 og 5.
Som Indenrigsministeriet har  

 påpeget i udtalelsen af 8. juli 1994, er der mulighed for at indkalde  

 stedfortrædere for de medlemmer der må anses for inhabile ved sagens  

 behandling  

 i amtsrådet, jf. § 14 i lov om kommunernes styrelse.
Jeg lægger derfor til  

 grund at amtsrådet ikke mister sin beslutningsdygtighed efter  

 forvaltningslovens  

 § 4, stk. 2, selv om så stor en del af amtsrådsmedlemmerne er inhabile.
 Indenrigsministeriet har i  

 sin udtalelse til mig af 5. september 1994 oplyst at ministeriet har  

 forudsat,  

 at tilbagesøgningsspørgsmålet i relation til det amtsrådsmedlem der har  

 anerkendt forpligtelsen til tilbagebetaling eller har betalt, hermed vil  

 være endeligt afgjort, således at amtsrådet ikke vil skulle tage stilling til  

 spørgsmål om (eksempelvis størrelsen af) tilbagesøgning fra vedkommende.
 På baggrund af at det er min  

 opfattelse, at de amtsrådsmedlemmer der er omfattet af advokat (B's) rapport,  

 er inhabile - uanset om de har anerkendt forpligtelsen til tilbagebetaling  

 eller ej - har jeg ikke taget stilling til dette spørgsmål ved min behandling  

 af sagen.
Jeg har underrettet  

 Indenrigsministeriet om min opfattelse og bedt ministeriet om at genoptage  

 sagens behandling i lyset af denne udtalelse.
Endvidere har jeg sendt kopi af  

 min udtalelse til Fyns Amtsråd til orientering.
