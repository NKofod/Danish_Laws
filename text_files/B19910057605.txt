 I medfør af § 4 a, stk. 3, § 5, stk. 2 og 3, § 56 og § 83, stk. 3, i lov  

 om miljøbeskyttelse, jf. lovbekendtgørelse nr. 68 af 24. januar 1989,  

 fastsættes herved følgende:
Kapitel 1 Bekæmpelse af og sikring mod rotter § 1.  I nærværende bekendtgørelse forstås ved:
§ 2.  Grundejere skal sikre og renholde deres  

 ejendomme således, at rotters levemuligheder på ejendommene begrænses mest  

 muligt, jf.
Miljøstyrelsens vejledninger.
 § 3.  Kommunalbestyrelsen skal sørge for, at der  

 foretages effektiv bekæmpelse af rotter (Rattus norvegicus og R. rattus).
 Stk. 2.  Kommunalbestyrelsen skal sørge for, at  

 kommunens borgere får fornøden orientering om, at konstaterede forekomster af  

 rotter skal anmeldes til kommunen.
Stk. 3.  Kommunalbestyrelsen skal undersøge alle  

 ejendomme i landzone for rotter to gange årligt og efter anmeldelse.  

 Kommunalbestyrelsen skal herefter bekæmpe rotterne effektivt.
Bekæmpelsen  

 skal enten ske ved kommunens eget personale eller ved et autoriseret firma.
I  

 byzone og sommerhusområder foretages bekæmpelsen efter anmeldelse, medmindre  

 særlige forhold nødvendiggør et regelmæssigt tilsyn.
I  

 levnedsmiddelvirksomheder foretages eftersyn for rotter samtidig med de  

 levnedsmiddelhygiejniske tilsyn af den offentlige myndighed, der efter  

 gældende bestemmelser udøver tilsyn.
Forekomst af rotter anmeldes straks til  

 kommunalbestyrelsen.
 Stk. 4.  Bekæmpelsen af rotter skal foregå i  

 overensstemmelse med de af Miljøstyrelsen udarbejdede retningslinier og under  

 anvendelse af midler, hvis effektivitet er afprøvet og anerkendt af Statens  

 Skadedyrlaboratorium.
 Stk. 5.  Kommunalbestyrelsen kan indgå kontrakt om  

 bekæmpelsen med autoriserede personer eller virksomheder, der beskæftiger sig  

 med rottebekæmpelse.
 § 4.  Kommunalbestyrelsen skal påse, at grundejerne  

 opfylder deres forpligtelser, og kan meddele grundejerne påbud om at udføre  

 de fornødne foranstaltninger.
 Stk. 2.  Såfremt en grundejer ikke efterkommer et af  

 kommunalbestyrelsen meddelt påbud inden for den fastsatte frist, kan  

 kommunalbestyrelsen lade de manglende foranstaltninger udføre for ejerens  

 regning.
 Stk. 3.  Hvis det af hensyn til en effektiv  

 rottebekæmpelse er nødvendigt, at en ejendom omgående sikres eller renholdes,  

 kan kommunalbestyrelsen straks sætte sådanne foranstaltninger i værk for  

 ejerens regning.
 Stk. 4.  Udgifter afholdt af kommunalbestyrelsen efter  

 stk. 2 og 3, hæfter på ejendommen med fortrinsret som for kommunale  

 ejendomsskatter, jf. miljøbeskyttelseslovens § 4a, stk. 4. Beløbet kan  

 inddrives ved udpantning.
 § 5.  Kommunalbestyrelsen skal een gang årligt  

 indsende beretninger om de foranstaltninger, der i det foregående år har  

 været truffet i kommunen til bekæmpelse af rotter, og skal give sådanne andre  

 oplysninger vedrørende bekæmpelsen, som Miljøstyrelsen måtte anmode om.
Autorisation § 6.  Erhvervsmæssig bekæmpelse af rotter må kun  

 foretages af personer, der er autoriserede, herunder personer, der er  

 undergivet en autoriseret persons instruktion og arbejder på dennes ansvar.
§ 7.  Autorisation meddeles, når ansøgeren over for  

 Miljøstyrelsen ved en prøve har dokumenteret at besidde fornøden viden om  

 rotters levevis og deres bekæmpelse.
Denne viden skal omfatte kendskab til  

 rottesikring af bygninger og afløbssystemer og anvendelse af  

 bekæmpelsesmidler i overensstemmelse med de herom fastsatte regler.  

 Miljøstyrelsen fastlægger nærmere omfanget og indholdet af den viden, der  

 skal dokumenteres ved prøven.
§ 8.  Miljøstyrelsen afholder kurser med henblik på  

 aflæggelse af den i § 7 nævnte prøve.
Kursusudgifterne afholdes af  

 kursusdeltagerne.
 § 9.  Miljøstyrelsen kan tilbagekalde en autorisation,  

 hvis indehaveren heraf under udførelsen af rottebekæmpelsen gør sig skyldig i  

 grov eller oftere gentagen forsømmelighed.
Stk. 2.  Miljøstyrelsens afgørelser efter stk. 1 kan af  

 autorisationens indehaver forlanges indbragt for domstolene.
Anmodning herom  

 skal fremsættes overfor Miljøstyrelsen inden 4 uger efter, at afgørelsen er  

 meddelt den pågældende.
Afgørelsen skal indeholde oplysning herom.  

 Myndigheden anlægger sag mod den pågældende i den borgerlige retsplejes  

 former.
Gebyrer § 10.  Kommunalbestyrelsen kan beslutte, at der skal  

 opkræves gebyrer til dækning af omkostningerne ved den kommunale bekæmpelse  

 af rotter.
 Stk. 2.  Gebyrer pålægges samtlige faste ejendomme i  

 kommunen og opkræves som en andel af ejendomsværdien.
 Stk. 3.  Kommunalbestyrelsen fastsætter for hvert  

 regnskabsår de nærmere bestemmelser om gebyrets størrelse.
 § 11.  Gebyret kan opkræves sammen med de kommunale  

 ejendomsskatter.
Konsulenter § 12.  Miljøstyrelsens konsulenter i rottesager fører  

 tilsyn med, at kommunalbestyrelsen opfylder de foran anførte pligter.  

 Miljøstyrelsen kan efter forhandling med kommunalbestyrelsen dispensere fra  

 forpligtelsen til at undersøge alle ejendomme i landzone og kan påbyde en  

 kommune at foretage hyppigere eller yderligere foranstaltninger end de  

 allerede trufne.
Konsulenterne skal i samarbejde med kommunalbestyrelsen  

 rådgive såvel administration som borgere i bekæmpelsesarbejdet.
 Stk. 2.  Konsulenterne kan foretage rottebekæmpelse  

 inden for bestemt afgrænsede områder efter særlige metoder med det formål at  

 prøve midler eller fremgangsmåder til bekæmpelse.
 Klage og straf m.m.
 § 13.  Kommunalbestyrelsens beslutninger i henhold til  

 denne bekendtgørelse kan ikke påklages til anden administrativ myndighed.
 § 14.  Kommunalbestyrelsen eller personer, der er  

 bemyndiget hertil af kommunalbestyrelsen samt Miljøstyrelsens konsulenter i  

 rottesager har adgang til enhver del af offentlige og private ejendomme for  

 at tilvejebringe oplysninger og foretage undersøgelser til brug for  

 beslutninger i henhold til bekendtgørelsen.
 Stk. 2.  Legitimation skal forevises på forlangende.
§ 15.  Med bøde straffes den, der Stk. 2.  Er en overtrædelse begået af et aktieselskab,  

 anpartsselskab, andelsselskab, eller lignende, kan der i henhold til § 83 i  

 miljøbeskyttelsesloven pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommunernes styrelse, kan der pålægges kommunen eller det kommunale  

 fællesskab bødeansvar.
Ikrafttræden § 16.  Bekendtgørelsen træder i kraft den 1. oktober  

 1991.
 Stk. 2.  Samtidig ophæves bekendtgørelse nr. 666 af 16.  

 december 1982 om bekæmpelse af rotter, bekendtgørelse nr. 517 af 3. december  

 1985 om autorisation til udøvelse af erhvervsmæssig rottebekæmpelse og  

 bekendtgørelse nr. 10 af 16. januar 1984 om gebyrer til dækning af  

 omkostningerne ved bekæmpelse af rotter.
