Tilføjelse til betænkning afgivet af Transport- og Bygningsudvalget den 26. maj 2016 Tilføjelse til betænkning over Forslag til folketingsbeslutning om, at godskørsel for fremmed regning med varebiler omfattes af godskørselsloven m.v.
 [af Christian Rabjerg Madsen (S) og Rasmus Prehn (S)]:
1. Udvalgsarbejdet Beslutningsforslaget blev fremsat den 1. april 2016 og var til 1. behandling den 11. maj 2016. Beslutningsforslaget blev efter 1. behandling henvist til behandling i Transport- og Bygningsudvalget.
Der blev under udvalgsarbejdet stillet 1 ændringsforslag af Socialdemokratiets medlemmer af udvalget.
Transport- og Bygningsudvalget afgav betænkning over beslutningsforslaget den 19. maj 2016. Beslutningsforslaget blev den 25. maj henvist til fornyet udvalgsbehandling i Transport- og Bygningsudvalget.
Møder Udvalget har efter afgivelse af betænkningen behandlet beslutningsforslaget i 1 møde.
Samråd Udvalget har efter afgivelse af betænkningen stillet 4 spørgsmål til transport- og bygningsministeren til mundtlig besvarelse, som denne har besvaret i et åbent samråd med udvalget den 26. maj 2016.
Spørgsmål Udvalget har efter afgivelse af betænkningen stillet 2 spørgsmål til transport- og bygningsministeren til skriftlig besvarelse.
Spørgsmålene forventes besvaret inden 2. behandling af beslutningsforslaget.
2. Indstillinger Et flertal i udvalget (S, DF, EL, ALT og SF) indstiller beslutningsforslaget til vedtagelse med det stillede ændringsforslag.
Et mindretal i udvalget (V, LA og KF) indstiller beslutningsforslaget til forkastelse.
Mindretallet vil stemme imod det stillede ændringsforslag.
 Et andet mindretal i udvalget (RV) vil redegøre for sin stillingtagen til beslutningsforslaget og det stillede ændringsforslag ved 2. behandling.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for tilføjelsen til betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tilføjelsen til betænkningen.
 En oversigt over Folketingets sammensætning er optrykt i tilføjelse til betænkningen.
Kim Christiansen (DF) nfmd.
Morten Marinus (DF) Peter Kofod Poulsen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Torsten Schack Pedersen (V) Jane Heitmann (V) Louise Schack Elholm (V) Jan E.
Jørgensen (V) Leif Mikkelsen (LA) Villum Christensen (LA) Anders Johansson (KF) Christian Rabjerg Madsen (S) Erik Christensen (S) Lea Wermelin (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Henning Hyllested (EL) Eva Flyvholm (EL) Christian Poll (ALT) Roger Matthisen (ALT) Johannes Lebech (RV) Karsten Hønge (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
