Indhold: 1. Indledning 2. Forskellige relationer mellem fysiske og  

 juridiske personer i Danmark og i udlandet 3. Datterselskaber i udlandet -  

 kontrolleret fra Danmark 4. Filialer i udlandet - kontrolleret fra Danmark 5.  

 Enkeltmandsvirksomhed, deltagelse i interessentskab, kommanditselskab m.v. i  

 udlandet - kontrolleret fra Danmark 6. Datterselskaber i Danmark -  

 kontrolleret fra udlandet 7. Filialer i Danmark - kontrolleret fra udlandet  

 8. Enkeltmandsvirksomhed, deltagelse i interessentskab og kommanditselskab i  

 Danmark - kontrolleret fra udlandet 9. Særligt om visse udenlandske selskaber 10. Oversættelse 11. Regnskabsaflæggelse - møntfod 12. Hindringer for at fremlægge regnskabsmateriale  

 m.v.
13. Bevislettelse 14. Retsmidler 15. Retshjælp i udlandet i straffesager 1. Indledning.
 Det er ofte nødvendigt til brug ved skatteansættelsen og ved  

 skatteberegningen at indhente regnskabsmateriale med bilag vedrørende  

 indtægter eller tab, der er indtjent eller konstateret i udlandet.
 Ligningsmyndighedens hjemmel til at kræve regnskab m.v. fremlagt findes i  

 statsskattelovens § 22 og skattekontrollovens afsnit I og II.
 Den foreliggende litteratur og praksis yder kun sporadisk vejledning her.
 1.1. Indsigt i dokumentationsmateriale kan være nødvendigt for hos  

 personer eller selskaber m.v. at føre kontrol med f.eks.:
- indtræden, omfang og ophør af skattepligt - hvem der er at anse for rette indkomstmodtager - om fast driftsted foreligger samt hvad det omfatter - formueansættelse/ophørelse af egenkapital - beregning af fortjeneste/tab ved afståelse af aktier, jfr.  

 aktieavancebeskatningsloven, ligningslovens § 16A og § 16B og lov om særlig  

 indkomstskat m.v. § 17, stk. 3 - anvendelse af selskabsskattelovens § 13, stk. 3, jfr. bekendtgørelse nr.  

 580 af 4. december 1984 § 5.
- sambeskatning - kontrollen med pris- og aftalevilkår i transaktioner mellem  

 ikke-uafhængige parter (selskaber, personer m.v.) her og i udlandet, jfr.  

 selskabsskattelovens § 12, stk. 1 og 2 og Revisionsmeddelelse 1983-3 - udenlandske forsikringsselskabers forsikringsvirksomhed her i landet,  

 jfr. selskabsskattelovens § 12, stk. 3 - "hjemting" jfr. kildeskattelovens § 44 1.2. Dokumentationsmateriale kan tillige være nødvendigt ved fastsættelse  

 af beregningsgrundlag:
- ved beregning af lempelse (credit eller exemption) i henhold til  

 dobbeltbeskatningsoverenskomst - ved beregning af credit, ligningslovens § 33 - ved beregning af lempelse for virksomhed i udlandet,  

 selskabsskattelovens § 17, stk. 2 - ved datterselskabslempelse, selskabsskattelovens § 17, stk. 3, § 17B,  

 stk. 3 og § 18, stk. 3 1.3. Generelt.
 Det er som hovedregel dansk ret, der finder anvendelse ved bedømmelsen af  

 hvilken form for skattesubjekt (fysisk eller juridisk person), der har  

 oppebåret indtægten i udlandet.
 Ifølge statsskattelovens § 4 henregnes indkomst fra udlandet til den  

 skattepligtige indkomst (global-indkomstprincippet), og opgørelsen af  

 udenlandsk indkomst sker efter danske regler.
 Endvidere indeholder bogføringslovgivningen krav om, at virksomheder, der  

 er omfattet af bogføringsloven, skal opbevare regnskaberne i Danmark.
 For så vidt angår arbejdsgiverkontrollens beføjelser m.v. henvises til  

 statsskattedirektoratets "Vejledning om arbejdsgiverkontrol".
 Det vil nedenfor blive gennemgået i hvilket omfang, der er pligt til at  

 fremlægge regnskaber m.v.
 2. Forskellige relationer mellem fysiske og juridiske  

 personer i Danmark og i udlandet.
 Disse relationer forekommer i flere juridiske former f.eks.:
2.1. Som datterselskab, dvs. at moderselskab og datterselskab hver for sig  

 er selvstændige juridiske personer.
Se herom den konkrete  

 dobbeltbeskatningsoverenskomst, OECD's modelkonvention af 1977 artikel 9,  

 kommentarer hertil samt nedenfor afsnit 3 og afsnit 6.
2.2. Som filial, dvs. at modervirksomhed og filial tilsammen udgør en  

 juridisk enhed.
Se herom den konkrete dobbeltbeskatningsoverenskomst, OECD's  

 modelkonvention artikel 7, kommentarer hertil samt nedenfor afsnit 4 og  

 afsnit 7.
 2.3. Som enkeltmandsvirksomhed, deltager i interessentskab,  

 kommanditselskab, se den konkrete dobbeltbeskatningsoverenskomst samt  

 nedenfor afsnit 5 og afsnit 8.
 3. Datterselskaber i udlandet - kontrolleret fra  

 Danmark.
 3.1. Sambeskatning med datterselskab.
 Det kan under visse betingelser tillades, at aktieselskaber,  

 anpartsselskaber m.v. sambeskattes med udenlandske selskaber, se  

 selskabsskattelovens § 31 og anvisningen "Sambeskatning af  

 selskaber".
 Det fremgår af anvisningens pkt. 2.7, at det påhviler moderselskabet på  

 begæring af ligningsmyndigheden at indsende regnskabsmateriale m.v. til  

 denne, ligesom der skal meddeles oplysninger, der i øvrigt har betydning for  

 ligningen.
 Det påhviler ligeledes moderselskabet, der ønsker det udenlandske  

 datterselskab inddraget under sambeskatning, at drage omsorg for, at  

 bogføringen m.v. vedrørende det udenlandske selskab tilrettelægges således,  

 at resultatopgørelse og balance kan danne grundlag for ligningen af  

 moderselskabet.
 Såfremt det udenlandske regnskab ikke er udarbejdet på en sådan måde, at  

 det kan danne grundlag for ligningen, påhviler det moderselskabet, at der  

 vedlægges selvangivelsen et særligt bilag, hvorpå resultatopgørelsen i det  

 udenlandske selskabs årsregnskab omformes til at udvise et resultat opgjort  

 efter dansk lovgivning.
 3.2 Datterselskab i udlandet der ikke er inddraget under sambeskatning.
 Uanset at selskabsskatteloven § 12 efter sin ordlyd omhandler den  

 situation, at moderselskabet er beliggende i udlandet og datterselskabet her  

 i landet, gælder tilsvarende retningslinier, når moderselskabet er beliggende  

 i Danmark og datterselskabet befinder sig i udlandet, jfr.  

 Revisionsmeddelelse 1983-3, pkt. 1.3.
 Se iøvrigt afsnit 6.
 Såfremt moderselskabet i Danmark ikke vil fremlægge regnskabsmateriale  

 m.v. for datterselskabet, er ligningsmyndigheden, selvom der ikke kan påvises  

 egentligt handelssamkvem med det udenlandske datterselskab, berettiget til at  

 foretage en skønsmæssig ansættelse af det beløb, hvormed datterselskabets  

 egenkapital/værdien af datterselskabsaktierne indgår i moderselskabets  

 egenkapital.
 4. Filialer i udlandet - kontrolleret fra Danmark.
 En filial kan være tilknyttet et aktieselskab, andet selskab med begrænset  

 hæftelse og personligt drevet virksomhed som enkeltmandsvirksomhed,  

 kommanditselskab og interessentskab.
 Filialens indkomst indgår i skatteyderens danske indkomstopgørelse, jfr.  

 statsskattelovens § 4.
 Til brug for beregningen af udlandslempelse efter selskabsskattelovens §  

 17, stk. 2 og/eller lempelser af dobbeltbeskatning efter overenskomst eller  

 ligningslovens § 33 er det nødvendigt at foretage en selvstændig  

 indkomstopgørelse af filialens indtægter.
 Det må til brug for fastsættelsen af lempelsesberettiget indkomst oplyses,  

 hvorvidt de handelsmæssige og økonomiske vilkår mellem den skattepligtige og  

 filialen afviger fra de vilkår, der ville gælde for et uafhængigt foretagende  

 (arms længde-princippet).
 Filialer med fast driftssted i udlandet og datterselskaber i udlandet, som  

 er inddraget under sambeskatning, behandles i skattemæssig henseende som  

 hovedregel ens.
 Indkomstgrundlaget for filialen skal opgøres på samme måde som for  

 virksomhed i Danmark, og ligningsmyndigheden kan i medfør af  

 skattekontrollovens § 6 kræve regnskabsmateriale med bilag og andre  

 dokumenter, der kan have betydning for skatteligningen, indsendt.
 5. Enkeltmandsvirksomhed, deltagelse i  

 interessentskab, kommanditselskab m.v. i udlandet - kontrolleret fra Danmark.
 Er der efter dansk ret ikke tale om et selvstændigt udenlandsk  

 skattesubjekt (juridisk person), skal indtægten og andel i virksomheden indgå  

 i skatteyders indkomst og formue.
Det kan forekomme, at f.eks. et kommanditselskab i et land, Danmark har  

 dobbeltbeskatningsoverenskomst med, i henhold til skattelovgivningen i  

 vedkommende land behandles efter lignende regler, som gælder for  

 aktieselskaber, herunder indeholdelse af udbytteskat ved udbetaling af  

 overskudsandele.
Dette får ikke indflydelse på opgørelsen af den  

 skattepligtige indkomst for komplementarer eller kommanditister her i landet,  

 men kan eventuelt påvirke resultatet af skatteberegningen, idet Danmark i så  

 henseende må respektere, at kildelandet behandler de pågældende udbetalinger  

 efter reglerne om aktieudbytte, jfr.
OECD's modelkonvention artikel 10.
 Da dansk skattelovgivning finder anvendelse på opgørelsen af den  

 udenlandske indkomst, følger heraf, at fremlæggelse af regnskaber, bilag m.v.  

 kan kræves i medfør af skattekontrollovens § 6.
 6. Datterselskaber i Danmark - kontrolleret fra  

 udlandet.
Disse selskaber er omfattet af de almindelige regler om  

 selvangivelsespligt og oplysningspligt.
Ifølge selskabsskattelovens § 12,  

 stk. 1 skal et selskab, der er hjemmehørende i Danmark, men som kontrolleres  

 af en udenlandsk virksomhed, og som har handelsmæssige og økonomiske  

 forbindelser med denne og er underkastet andre vilkår end de, som vil gælde  

 for et uafhængigt foretagende, til sin indkomst henføre den fortjeneste, som  

 selskabet må antages at ville have opnået, hvis selskabet havde været et  

 uafhængigt foretagende.
 Ligningsmyndigheden skal i forbindelse med anvendelsen af § 12 påvise, at  

 selskabet kontrolleres af en udenlandsk virksomhed, og at selskabet er  

 underkastet andre vilkår en dem, som ville gælde for et uafhængigt  

 foretagende, samt at dette har haft indflydelse på selskabets  

 indkomstopgørelse.
Datterselskabet må således efter opfordring fra ligningsmyndigheden oplyse  

 om de handelsmæssige og økonomiske vilkår, det er undergivet.
En undladelse  

 af at efterkomme opfordringen kan efter omstændighederne bevirke, at  

 ligningsmyndighedens bevisbyrde lettes, se Folketingets Ombudsmands Beretning  

 1973, s. 215 ff.
 Folketingets Ombudsmand udtaler på side 225:
"Uafhængigt af bevisbyrdereglerne gælder imidlertid en  

 oplysningspligt for selskaberne bl.a. i henhold til skattelovgivningens  

 almindelige regler, jfr. herved skattekontrollovens bestemmelser, særlig § 6.  

 Selskaberne må således, eventuelt efter opfordring fra ligningsmyndighederne,  

 give oplysninger om de handelsmæssige og økonomiske vilkår, de er undergivet,  

 til brug for skattemyndighedernes vurdering af, om betingelserne er opfyldt.  

 Oplysningspligten omfatter vel næppe en egentlig pligt til at fremlægge  

 koncernregnskabet, men skattemyndighederne er formentlig - som det er antaget  

 i Norge - berettigede til at opfordre selskabet til at fremkomme med  

 koncernregnskabet til bedømmelse af, om betingelserne i § 12, stk. 1, i  

 selskabsskatteloven er opfyldt, således at undladelse af at efterkomme  

 skattemyndighedernes opfordring i et vist omfang gennem bevislettelser kan  

 virke i disfavør for selskabet, ved at kravet til beviserne i øvrigt  

 slækkes." 7. Filialer i Danmark - kontrolleret fra udlandet.
 Foreligger der skattepligt efter selskabsskattelovens § 2, stk. 1a. og b.  

 for et udenlandsk selskab på grund af virksomhed her, er det udenlandske  

 selskab omfattet af oplysningspligten og dokumentationspligten i  

 skattekontrolloven.
Selskabsskattelovens § 12, stk. 1 finder tilsvarende anvendelse for  

 udenlandske selskabers filialer, jfr. § 12, stk. 2 (se afsnit 6.) Vedrørende filialer her i landet af personlig drevet virksomhed, se  

 nedenfor afsnit 8.
 8. Enkeltmandsvirksomhed, deltagelse i interessentskab  

 og kommanditselskab i Danmark - kontrolleret fra udlandet.
 8.1. Ansvarlige indehavere, interessenter, kommanditister og  

 komplementarer i danske virksomheder er i almindelighed kun begrænset  

 skattepligtige til Danmark, når de er hjemmehørende i udlandet, jfr.  

 kildeskattelovens § 2. Tilsvarende gælder for udenlandske selskaber m.v.,  

 jfr. selskabsskattelovens § 2, stk. 1a. og b.
8.2. Skattekontrollovens § 2, stk. 1 om pligt til at selvangive indkomsten  

 gælder også for begrænset skattepligtige.
Udbytte, skattegodtgørelse eller  

 vederlag, der beskattes efter reglerne om arbejdsudleje, skal dog ikke  

 selvangives, når modtageren ikke er fuldt skattepligtig.
 Endvidere gælder reglerne i skattekontrollovens § 1 om pligt til at  

 selvangive formuen for personer, der er omfattet af formueskattepligt i  

 henhold til kildeskattelovens § 2, stk. 2, sidste pkt.
 8.3. Virksomhed her i landet som nævnt er omfattet af de almindelige  

 bestemmelser om oplysningspligt og dokumentationspligt i henhold til  

 skattekontrollovens afsnit II, herunder skattekontrollovens § 6. Dette  

 gælder, uanset om nogle eller alle indehavere, interessenter m.v. alene er  

 begrænset skattepligtige til Danmark.
 8.4. I det omfang de pågældende virksomheder står i forretningsmæssig  

 forbindelse med indehavere, interessenter m.v. i udlandet, må det undersøges,  

 hvorvidt transaktionerne finder sted på vilkår som aftalt mellem uafhængige  

 parter, se nærmere ovenfor under 6.
 9. Særligt om visse udenlandske selskaber.
 Ofte vægrer den skattepligtige sig ved at fremlægge regnskaber m.v. for  

 selskaber i udlandet, uagtet det kan formodes, at selskabet reelt beherskes  

 af ham, og at indsigt i regnskaber kan være af betydning for ligningen her.
 Sådanne selskaber forekommer typisk i Schweiz, Liechtenstein, Liberia,  

 Panama, på De Hollandske Antiller, Jersey, Guernsey og Isle of Man.
 Se nærmere Revisionsmeddelelse 1980-3, afsnit 4.2.
 Se også nærmere nyere domstolspraksis, UfR. 1984.784H  

 (Patentbureaudommen), UfR. 1982.703Ø, UfR. 1983.845Ø og Vestre Landsrets dom  

 af 7. februar 1980, trykt som nr. 1280 i "Domme i skattesager rejst i  

 henhold til skattekontrolloven V".
 Ligningsmyndighederne bør i disse situationer foretage revisionsmæssige  

 undersøgelser af den skattepligtiges relationer til selskabet i udlandet.
 10. Oversættelse.
 I det omfang en skatteyder skal fremlægge udenlandske regnskaber, bilag  

 m.v. opstår spørgsmålet, om ligningsmyndigheden kan kræve dette oversat til  

 dansk.
 Hvor et dansk selskab er sambeskattet med et selskab i udlandet, er  

 ligningsmyndigheden berettiget til at kræve et regnskab m.v. oversat, jfr.  

 anvisningen "Sambeskatning af selskaber" pkt. 2.7.
 Også udenfor sambeskatningstilfælde kan ligningsmyndigheden kræve  

 regnskabet m.v. oversat, såfremt dette ikke umiddelbart kan anvendes ved  

 ligningen.
 11. Regnskabsaflæggelse - møntfod.
11.1. Et selskab hjemmehørende i Danmark skal altid anvende danske kroner  

 ved bogføringen og ved opgørelsen af skattepligtig indkomst.
Dette gælder  

 også for et selskab, som er datter selskab af et udenlandsk selskab.
 11.2. For selskaber hjemmehørende i udlandet med filial i Danmark sker  

 opgørelsen af den skattepligtige indkomst ved omregning til danske kroner.
 11.3. For et selskab hjemmehørende i Danmark, som er sambeskattet med  

 udenlandsk datterselskab, eller som har en filial i udlandet, gælder, at  

 ligningsmyndigheden må anerkende, at den daglige bogføring føres i valutaen  

 for den stat, hvor filialen eller datterselskabet er hjemmehørende.
 12. Hindringer for at fremlægge regnskabsmateriale  

 m.v.
Det fremføres ofte, at det andet lands interne regler hindrer, at  

 regnskaber m.v. fremlægges for danske ligningsmyndigheder.
Argumentet mødes  

 især ved selskaber med hjemsted i lande, anført ovenfor i afsnit 9, hvor  

 ligningsmyndighederne i Danmark ikke har adgang til at indfordre regnskabet  

 på anden vis.
 Såfremt schweiziske regler hindrer, at regnskaber m.v. i deres helhed  

 fremlægges for danske ligningsmyndigheder, kan dette ifølge oplysning fra de  

 schweiziske skattemyndigheder f.eks. imødegås ved at fjerne de oplysninger i  

 regnskabet, som ikke må videregives.
 Såfremt den skattepligtige ikke fremlægger regnskaber m.v. for selskaber i  

 ovennævnte lande, vil dette efter omstændighederne medføre, at kravene til  

 ligningsmyndighedernes bevisførelse nedsættes, jfr. nedenfor pkt. 13.
 13. Bevislettelse.
 Domstolene har i flere tilfælde, hvor skatteyderen trods opfordringer  

 hertil vælger ikke at fremlægge regnskabsoplysninger m.v. af betydning for  

 fastsættelse af den skattepligtige indkomst, lettet på kravene til den  

 bevisførelse, som det påhviler ligningsmyndigheden at føre.
13,1 Se f.eks.
UfR, 1872,703 Ø.
Ved sagens behandling i byretten anføres  

 bl.a. i præmisserne:
"I mangel af modstående oplysninger om NN AG's aktiviteter, f.eks. i  

 form af vedtægter, årsregnskaber og årsberetninger, som det efter  

 omstændighederne må påhvile de tiltalte som stiftere og ejere af selskabet at  

 fremlægge, lægger retten til grund, at indtjeningsgrundlaget for NN AG's  

 indtægter i 1976 og 1977 udelukkende har været de tiltalte T1 og T2's  

 ovennævnte arbejdsindsats udøvet fra A/S S lokaler, og at oprettelsen af  

 selskabet NN AG, Vaduz, således ikke har haft nogen selvstændig  

 forretningsmæssig begrundelse." Dommen blev i det hele stadfæstet ved Østre Landsret.
Ved Københavns Byrets dom af 14. december 1981 lagde retten til grund,  

 "at den omstændighed, at der ikke har foreligget noget for politiet  

 tilgængeligt regnskabsmateriale eller bogholderi i NN Comp., og at tiltalte,  

 i det omfang han har kunnet har modsat sig efterforskningsskridt i udlandet -  

 herunder især på Jersey - eventuelt må komme tiltalte til skade, når retten  

 skal tage stilling til størrelsen af eventuelt unddragne indtægter." Dommen er ikke offentliggjort.
 14. Retsmidler.
 Før der i medfør af en dobbeltbeskatningsoverenskomst m.v. rettes  

 henvendelse til et andet lands skattemyndighed om bistand, bør en sag søges  

 belyst ved anvendelse af skattekontrollovens dokumentations- og  

 oplysningspligtsbestemmelser.
14.1.1. I medfør af skattekontrollovens § 6, stk. 1, kan den  

 erhvervsdrivende m.v. pålægges at indsende sit regnskabsmateriale m.v. som  

 dokumentation.
Beror regnskabsmaterialet hos tredjemand, f.eks. revisor eller  

 advokat, kan dette indfordres i medfør af skattekontrollovens § 6, stk. 1, 3.  

 pkt.
 14.1.2. Også andet materiale end regnskabsmateriale vil ofte bero hos  

 tredjemand, der på begæring vil være pligtig at udlevere oplysninger, selvom  

 oplysningen vedrører forhold i udlandet.
 I medfør af skattekontrollovens § 8D, stk. 1, vil der således hos Danmarks  

 Nationalbank kunne indhentes oplysning om navngivnes investeringer i  

 udlandet, ligesom der i medfør af skattekontrollovens § 8G, stk. 1, vil kunne  

 kræves oplysning om navngivne udlændinges konti i danske pengeinstitutter.
 14.1.3. En skatteyders nægtelse af at fremkomme med oplysninger,  

 dokumentationer og bevisligheder, som ligningsmyndigheden skønner fornødne,  

 kan medføre skadevirkning for skatteyderen, således at der sker nægtelse af  

 fradrag eller foretages skønsmæssig ansættelse.
 Besøg på stedet i medfør af skattekontrollovens § 6, stk. 3, kan også være  

 et middel til at afklare, i hvilket omfang materiale er til stede.
14.1.5. Vægrer nogen sig ved at efterkomme bestemmelserne i  

 skattekontrollovens § 6, stk. 1, § 8D, § 8G, afgør statsskattedirektoratet  

 som 1. instans, hvorvidt han er pligtig dertil.
Pligtens efterkommelse kan om  

 fornødent fremtvinges ved pålæg af daglig bøde, jfr. skattekontrollovens § 9,  

 stk. 1.
 14.1.6. Undersøgelser kan endvidere foretages af politiet i medfør af  

 bestemmelserne i retsplejelovens §§ 794-800 om ransagning.
14.2. Når ligningsmyndigheden har udtømt mulighederne for at formå  

 skatteyderen til at fremlægge det ønskede materiale, kan det overvejes i  

 medfør af bistandsbestemmelserne i dobbeltbeskatningsoverenskomsterne m.v. at  

 rette henvendelse til det pågældende lands kompetente myndigheder med henblik  

 på fremskaffelse af materialet, jfr.
Revisionsmeddelelse 1982-1.
 Statsskattedirektoratets 3. kontrolkontor varetager samarbejdet med de  

 udenlandske skattemyndigheder.
 14.3. Tvivlsspørgsmål forelægges statsskattedirektoratet, 3.  

 kontrolkontor.
 15. Retshjælp i udlandet i straffesager.
15.1. Den europæiske konvention af 20. april 1959 om gensidig bistand i  

 straffesager (bekendtgørelse nr. 18 af 17. juli 1963) samt tillægsprotokol af  

 17. juli 1978 hjemler politi og anklagemyndighed en vis adgang til at  

 indhente oplysninger om skattemæssige forhold.
Tillægsprotokollen er  

 ratificeret den 7. marts 1983, men er endnu ikke offentliggjort.
 Retshjælp i en straffesag hviler på grundlag af en retsanmodning, som  

 gennem justitsministeriet sendes til det pågældende lands justitsministerium,  

 se ovennævnte konvention af 20. april 1959 artikel 3 og 15. Til grund for  

 begæringer om ransagning og beslaglæggelse skal ligge en kendelse fra  

 vedkommende danske domstol.
 Via justitsministeriet kan der også i visse situationer rettes  

 henvendelser til de schweiziske myndigheder vedrørende bistand efter den  

 schweiziske lov, Bundesgesetz ueber internationale Rechtshilfe in Strafsachen  

 af 20. marts 1981.
 15.2. Specielt vedrørende Norden kan henvises til nordisk overenskomst af  

 26. april 1974 om gensidig retshjælp (bekendtgørelse nr. 100 af 15. september  

 1975).
