Til samtlige kommunalbestyrelser Som led i de beskæftigelsesfremmende initiativer er gennemført en ændring  

 af den gældende statstilskudsordning.
Lovændringen indebærer, at der gives udvidede tilskudsmuligheder  

 vedrørende fredede og bevaringsværdige bygninger forbedrings- og  

 vedligeholdelsesarbejder i såvel helårsboliger som fritidsboliger.
Det  

 samlede tilskudsbeløb, der er afsat til ordningens gennemførelse, er på 2,5  

 mia.kr. frem til udgangen af 1993.
Til administration af ordningen er foretaget en revision af det  

administrations- og forvaltningssystem, som i forbindelse med den  

 hidtil gældende ordning er udviklet på Kommunedata I/S.
Ved systemets  

 udformning er der lagt vægt på, at kommunens administrations- og  

 sagsbehandling er begrænset mindst muligt.
Der vedlægges  

»Administrationsvejledning til forbedringsarbejder m.v. i  

 helårsboliger m.v. samt fredede og bevaringsværdige bygninger«  af  

 1. oktober 1993.
For at begrænse kommunens administrative belastning af ordningen sker  

udskrivning af tilsagn og andre breve til ansøgeren direkte  

  fra Kommunedata I/S.
Det er derfor vigtigt, at kommunen er særdeles  

 omhyggelig med at indberette tilskudsbeløb og ved udbetaling at indberette de  

 enkelte fakturabeløb meget præcist til systemet.
Boligministeriet skal i denne forbindelse indskærpe, at kommunen  

 autoriserer medarbejdere til administration af ordningen og i den forbindelse  

 fører et rimeligt tilsyn med ordningens administration bl.a. som følge  

 af, at udbetaling af midler sker ved kontooverførsel eller ved direkte  

 fremsendelse af check til ansøgeren.
Der henvises i øvrigt til  

 registerforskriften trykt som bilag til vejledningen.
Det kan oplyses, at staten har ydet kommunerne kompensation efter det  

 udvidede totalrammeprincip efter bloktilskudsordningen.
Boligministeriet  

 betaler udviklingen af EDB-systemet samt dettes drift.
For de bevaringsværdige bygninger, hvorom der ikke foreligger registrering  

 skal kommunen gennemføre en besigtigelse på stedet m.h.p. at afgøre om  

 bygninger, hvortil der søges tilsagn, i tilskudsmæssig forstand  

 karakteriseres som bevaringsværdige.
Besigtigelsen for bygninger, som gennem  

 ansøgningens dokumentation skønnes at kunne være bevaringsværdige,  

 gennemføres efter retningslinier udformet af Boligministeriet efter aftale  

 med Skov- og Naturstyrelsen.
 For bygninger, kommunen besigtiger, ydes en honorering på 275 kr. pr.  

 bygning, incl. fotos og transport.
Det er vigtigt, at kommunen gennemfører såvel besigtigelsen som  

 registreringen meget omhyggeligt, således at der er rimelig sikkerhed for,  

 at de potentielt bevaringsværdige bygninger karakteriseres entydigt som enten  

 havende bevaringsværdigheds-karakterer 1-4 henholdsvis en karakter på 5 eller  

 derover.  For selve indholdet af besigtigelsen henvises til særskilt  

 vejledning fra Skov- og Naturstyrelsen.
Denne sammen med bekendtgørelse,  

 skemaer og øvrige dele af en samlet »informationspakke« fremsendes  

 af Bygge- og Boligstyrelsen.
 Der anmodes om, at kommunen returnerer vedlagte bilag med oplysning om den  

 person, kommunen har udpeget til ansvarlig for tilskudsordningen.
Den meget enkle administration i forbindelse med ordningen er alene mulig,  

 fordi systemerne kan trække på de samordnede ejendomsdatasystemer mv.
Disse  

 muliggør en effektiv administration, fordi ejendomsdatasystemerne bygger på  

 principperne for Koordinerede Informations Systemer - CIS.
Herved sikres, at  

 der i videst muligt omfang gøres genbrug af foreliggende oplysninger i  

 EDB-registre, og kommunen skal derfor alene indberette oplysningerne fra  

 ansøgerne bortset fra en detaljeret sagsekspedition i de tilfælde, hvor der  

 skønnes at være fejlagtige eller urigtige oplysninger.
 Der udsendes snarest en revideret »Brugervejledning« fra  

 Kommunedata I/S.
Pmv eb Svend G.
Trollegaard Kommitteret /Karsten Frigaard Fuldmægtig Bilag Returneres til Boligministeriet Den kommitterede i samordning og tek- nologi Slotsholmsgade 12 1216 København K.
 Kommunen har udpeget følgende som ansvarlig for tilskudsordningen:
