Skrivelse med orientering om  

 bekendtgørelse om ændring af bekendtgørelse om social  

 pension (Førtidspension og folkepension) og bekendtgørelse om  

 ændring af bekendtgørelse om førtidspension,  

 invaliditetsydelse, bistandstillæg og plejetillæg tilkendt efter  

 reglerne før 1. januar 2003 (Til samtlige kommuner m.fl.) Ved brev af 11. december 2002 orienterede  

 Socialministeriet kommuner m.fl. om ændringen af lov om social pension  

 i forbindelse med Folketingets vedtagelse af lovforslaget om udvidelse af  

 reglerne om helbredstillæg (L 50) og indførelsen af den  

 supplerende engangsydelse (L 83) Som det fremgik af skrivelsen skal der fastsættes  

 nærmere regler i bekendtgørelsen om social pension om, hvilke  

 konkrete udgifter der er omfattet af de nye regler om helbredstillæg.  

 Disse regler er nu fastsat i bekendtgørelserne, som vedlægges i  

 fortryk.
 De to bekendtgørelser indeholder identiske  

 præciseringer vedrørende tandproteser, briller og fodbehandling.  

 Behovet for denne parallelle ændring skyldes alene, at bestemmelsen om  

 helbredstillæg for henholdsvis folkepensionister og  

 førtidspensionister, der har fået tilkendt eller påbegyndt  

 sag om førtidspension inden den 1. januar 2003, fremgår af to  

 forskellige regelsæt.
 Desuden indeholder bekendtgørelsesændringen,  

 der vedrører bekendtgørelse nr. 866 af 23. oktober 2002, en  

 bestemmelse om Sikringsstyrelsens administration af reglerne om den  

 supplerende engangsydelse for folkepensionister, der har bopæl i en  

 anden medlemsstat af De Europæiske Fællesskaber eller i et land,  

 hvormed Det Europæiske Fællesskab har indgået aftale.
Udvidelse af reglerne om helbredstillæg De bestemmelser der præciserer, hvilke udgiftstyper  

 der er omfattet af de nye regler om helbredstillæg, er alle i  

 overensstemmelse med bemærkningerne til lovforslag L 50. Der henvises  

 derfor til orienteringsskrivelsen af 11. december, hvori definitionen af de  

 enkelte udgiftstyper er beskrevet.
 I det følgende vil de enkelte udgiftstyper blive  

 yderligere konkretiseret med henblik på at sikre ensartethed, med  

 hensyn til hvilke udgifter der dækkes, og at give kommunerne et  

 ensartet grundlag for at indgå prisaftaler.
Tandproteser I forhold til tandproteser redegøres der i det  

 følgende for, hvilke udgiftstyper der kan ydes tilskud til og  

 indgås prisaftaler om.
Der er alene tale om en overordnet beskrivelse  

 af udgiftstypen, som vil skulle specificeres yderligere i forbindelse med  

 indgåelse af konkrete prisaftaler.
Det bemærkes, at listen over udgiftstyper indeholder  

 de centrale udgifter, men at der kan forekomme andre relevante udgifter i  

 konkrete tilfælde.
Fx kan det på grund af helbredsbetingede  

 forhold (allergi) være nødvendigt at anvende særlige  

 materialer i protesen.
Såfremt allergien er lægeligt dokumenteret  

 beregnes helbredstillægget i stedet på grundlag af den faktiske  

 pris, det vil sige de dokumenterede laboratorietekniske udgifter.
1. Undersøgelser Undersøgelse: Undersøgelse udført  

 af klinisk tandtekniker eller tandlæge forud for behandling med  

 aftagelige tandprotese.
Der er tale om en objektiv undersøgelse,  

 herunder tidligere behandlinger med aftagelige proteser.
Der foretages en  

 vurdering af behandlingsbehovet og udarbejdes en behandlingsplan.
 Undersøgelser, der udføres af  

 tandlæger er i visse tilfælde sygesikringstilskudsberettiget (og  

 der ydes tilskud efter reglerne om helbredstillæg efter lovens  

 § 14 a, stk. 1).
Kontrolundersøgelse: Kontrol af protesens  

 funktion.
Der kan indgås aftale om, hvor ofte dette må ske.  

 Kontrolundersøgelser vedrører ikke nye/tilrettede proteser, i  

 det omfang kommunen aftaler, at sådan kontrol er en del af den samlede  

 pris på protesen.
2. Nye proteser A) Delprotese incl. evt. bøjler og  

 udslibninger og B) Stålunitorprotese (monteret) incl. be- og  

 udslibninger: Aftaler om priser for delproteser, der indgås med  

 tandlæger, kan indbefatte den forudgående behandling af  

 resttandsættet.
Aftaler om priser for delproteser, der indgås med  

 kliniske tandteknikere, kan ikke omfatte sådanne udgifter, da  

 behandlingen skal foretages af tandlæge.
I det omfang der alene  

 indgås aftale med klinisk tandtekniker, vil det således kunne  

 være nødvendigt at indgå aftale med tandlæge om  

 udslibning m.v.
Aftalen om prisen på delproteser kan endvidere  

 indbefatte de korrektioner af protesen, der eventuelt skal foretages  

 efterfølgende.
A) Helprotese til over- eller undermund og B)  

Helsætsprotese: Aftaler om priser for helproteser og  

 helsætsproteser kan indgås med såvel tandlæger som  

 kliniske tandteknikere.
Hvis der skal foretages udtrækning af  

 tænder hos tandlægen forud for behandlingen med protese, vil  

 sådan behandling normalt være dækket af sygesikringen (og  

 der ydes tilskud efter reglerne om helbredstillæg efter lovens  

 § 14 a, stk. 1).
3. Duplikering og rebasering Duplikering pr. protese: Vedrører udgiften til  

 udskiftning (reproduktion) af basis af en protese.
Aftale om prisen for  

 duplikering af en protese kan indbefatte mindre korrektioner (fx af  

 bidhøjden). Ved større ændringer i forbindelse med  

 duplikering - fx med blødtblivende materiale til understøtning  

 af protesen - kan det aftales, at der  ydes et særligt tillæg,  

 jf. beskrivelsen under »Diverse«.  

 Duplikering kan foretages af tandlæge eller af klinisk  

 tandtekniker.
Rebasering pr. protese: Vedrører udgiften  

 til korrektion af protesens basis.
Rebasering kan foretages af tandlæge  

 eller af klinisk tandtekniker.
4. Udvidelse og reparation Honorar for behandling: Prisaftale om fast  

 grundhonorar pr. behandling hos tandlæge eller klinisk tandtekniker i  

 forbindelse med udvidelse og reparation af tandproteser.
Hertil kommer  

 individuelt honorar for udvidelsen/reparationen.
Udvidelse og reparation: Ved udvidelse af en  

 aftagelig protese forstås, at protesen udvides med en eller flere  

 tænder.
Reparation af tandproteser omfatter fx knækkede proteser,  

 knækkede bøjler eller erstatning af mistede/knækkede  

 protesetænder.
Prisen for udvidelse eller reparation vil således  

 afhænge af det konkrete behov.
En prisaftale med tandlæger eller  

 kliniske tandteknikere, der specificerer de enkelte reparationer m.v., kan fx  

 omfatte:
Mindre reparation   fx fastsættelse af tand Merpris for hver yderligere tand Tillæg for ny tand Mere omfattende reparation   fx ganeplade Udvidelse af protese med en tand efter aftryk Merpris for hver yderligere tand Udskiftning/påsætning af bøjle Tillæg for udvidelse af stålunitorstel Hvis der ikke indgås prisaftale herom, kan  

 helbredstillægget beregnes på baggrund af de faktiske priser, det  

 vil sige de dokumenterede laboratorieudgifter udover grundhonoraret.
5. Diverse Røntgenbilleder og bedøvelse: Der kan  

 indgås aftale om prisen på de nødvendige  

 røntgenbilleder og bedøvelse, der er et led i  

 protesebehandlingen.
Korrektion/Oppolering af protese: Oppolering af  

 eksisterende proteser.
Tillægget kan ydes til oppolering foretaget af  

 tandlæge eller klinisk tandtekniker.
 Immediattillæg pr. protese: Tillægget  

 kan dække de korrektioner (rebasering) af en immediat-protese (som  

 indsættes umiddelbart efter udtrækning af tænder), der er  

 nødvendige i den første tid efter protesens indsættelse.  

 Tillægget kan ydes til korrektioner foretaget af tandlæge eller  

 klinisk tandtekniker.
Blødtblivende basis pr. protesedel:  

 Tillægget kan dække udformningen af permanent  

 blødtblivende materiale i forbindelse med nye proteser, rebasering og  

 duplikering.
Tillægget kan ydes til ændringer foretaget af  

 tandlæge eller klinisk tandtekniker.
Det bemærkes, at tandlæger kan foretage alle  

 dele af behandlingen med del- og helprotese.
Fremstillingen af selve  

 protesen, herunder ændringer og reparation, kan foretages af kliniske  

 tandteknikere.
Behandling hos kliniske tandteknikere med aftagelige  

 delproteser af patienter, der har bevaret et antal naturlige tænder,  

 med aftagelige hele eller delvise immidiatproteser og med tandproteser, der  

 fæstes til implantater og lignende skal således ske i  

 fællesskab med en tandlæge.
 Ved indgåelsen af prisaftaler skal disse forhold  

 tages i betragtning, og den aftalte pris på de enkelte ydelser skal  

 være identisk, således at forudsætningerne for beregning af  

 helbredstillæg for pensionister omfattet af den samme prisaftale er  

 ens.
Briller Ved indgåelse af en prisaftale om briller kan der  

 tages udgangspunkt i følgende beskrivelse af de enkelte  

 udgiftstyper:
1. Stel Ved indgåelse af prisaftaler bør kommunen  

 sikre sig, at pensionisterne får valgmulighed mellem forskellige typer  

 og/eller farver på stel.
En indgået prisaftale om stel skal  

 lægges til grund ved beregning af helbredstillæg, med mindre  

 særlige forhold gør sig gældende.
Dette kan fx være  

 tilfælde, hvor pensionisten er allergisk overfor den  

 pågældende type stel.
Såfremt allergien er lægeligt  

 dokumenteret, beregnes helbredstillægget i stedet på grundlag af  

 prisen på det alternative stel.
2. Glas Såvel enkeltstyrkeglas som bifokale glas (med  

 indbygget læsefelt) kan leveres som mineralglas og plastglas.
Styrken i  

 glassene er afgørende for, om brillen skal leveres med mineralglas  

 eller plastglas.
Generelt er det sådan, at jo større styrke (og  

 dermed vægt/tykkelse på glas)  jo mere relevant vil det  

 være at anvende plastglas.
Det bemærkes, at der kan ydes  

 helbredstillæg til den tilstrækkelig men nødvendige  

 brille.
Udgangspunktet er derfor, at der anvendes mineralglas dog ikke ved  

 styrker på mere end +/- 7, hvor der anvendes plastglas.
Hvis  

 brilleglasset udover afstandsstyrken skal kompensere for bygningsfejl,  

 foretages en cylinderkorrektion af glasset.
 På denne baggrund kan der anvendes følgende  

 grupperinger ved indgåelse af prisaftaler om glas med forskellig  

 styrke:
 Enkeltstyrkeglas: Der kan aftales en pris for glas  

 med styrker i følgende intervaller (inklusiv cylinder):
Fra +/- 0.00 til +/- 4.001) Fra +/- 4.25 til +/- 7.00 Fra +/- 7.25 til +/- 10.00 Større end +/- 10.00 Bifokale glas: Der kan aftales en pris for glas med  

 styrker i følgende intervaller (inklusiv cylinder):
Fra +/- 0.00 til +/- 4.00 Fra +/- 4.25 til +/- 7.00 Fra +/- 7.25 til +/- 10.00 Større end +/- 10.00 Herudover kan der indgås prisaftale om et  

 særskilt tillæg til dækning af udgiften til cylinder, hvis  

 styrken i cylinderen overstiger +/- 3.
3. Diverse Indslibning af egne glas i nyt stel eller nye glas i eget  

 stel, pr. glas: Hvis det kun er nødvendigt med en delvis  

 udskiftning af brillen (enten stel eller glas), kan der indgås  

 prisaftale om prisen for indslibning.
 Synsprøve: I det omfang synsprøven  

 ikke er gratis, kan der indgås prisaftale om prisen for  

 synsprøve   herunder for synsprøve som det er nødvendigt  

 at foretage i pensionistens eget hjem.
 Det bemærkes, at undersøgelse ved  

 øjenlæge ikke medfører egenbetaling for pensionisten.
Fodbehandling Ved indgåelse af prisaftaler om fodbehandling, er  

 det ikke som for tandproteser og briller nødvendigt at lave et  

 så detaljeret grundlag for prisaftalen.
I stedet kan der tages  

 udgangspunkt i at aftale en pris pr. behandling.
Pris pr. behandling: Fodbehandling kan vedrøre  

 såvel almindelig fodpleje som egentlig fodbehandling.
Ved  

 indgåelsen af prisaftaler kan der fx indgås en aftale om prisen  

 pr. behandling hos henholdsvis statsautoriserede fodterapeuter og andre  

 fodplejere.
 Priser i henhold til aftaler om behandlinger (der er ens  

 med hensyn til indhold), som indgås med forskellige  

 leverandører, skal være ens, således at  

 forudsætningerne for beregning af helbredstillæg for pensionister  

 omfattet af den samme prisaftale er ens.
 Det bemærkes, at behandling af visse typer  

 hårdhudsdannelser, ligtorne, nedgroede negle m.v. skal foretages af en  

 fodterapeut.
Socialministeriet, den 18. december  

 2002 Mikael Lynnerup Kristensen Bilag 1 Bekendtgørelse om ændring af  

 bekendtgørelse om social pension § 1 I bekendtgørelse nr. 866 af 23. oktober 2002 om social pension  

 foretages følgende ændringer:
 1. Efter kapitel 6 indsættes som kapitel 6 a:
» Helbredstillæg til tandproteser, briller og  

 fodbehandling § 28 a.
Kommunen yder helbredstillæg efter lovens  

 § 14 a, stk. 4,  til dækning af udgiften til en aftagelig  

 tandprotese.
Tilskuddet ydes til helproteser og helsæt i form af  

 akryl-proteser og til aftagelige delproteser i form af  

 stålunitor-proteser, med mindre en akryl-protese er mere velegnet.  

 Helbredstillægget omfatter de udgifter, der indgår i  

 behandlingsforløbet, herunder udgiften til dublikering og  

 rebasering.
 Stk. 2. Til pensionister, der ønsker en fast  

 protese, beregnes helbredstillægget i forhold til prisen på den  

 type aftagelig tandprotese, som alternativt ville være  

 nødvendig.
§ 28 b.
Kommunen yder helbredstillæg efter lovens  

 § 14 a, stk. 4, til dækning af udgiften til permanente briller,  

 der afhjælper nær- og langsynethed, herunder bygningsfejl.  

 Kommunen yder desuden helbredstillæg til dækning af udgiften til  

 individuelt fremstillede læsebriller, hvis der er en synsforskel  

 og/eller en bygningsfejl mellem øjnene på 1 dioptri eller  

 derover.
Ved briller og læsebriller forstås en standardbrille,  

 hvor der ydes tilskud til stel og henholdsvis enkeltstyrkeglas og bifokale  

 glas.
Stk. 2. Til pensionister, der ønsker progressive  

 glas, beregnes helbredstillægget i forhold til prisen på en  

 standardbrille med bifokale glas af tilsvarende styrke.
Til pensionister, der  

 ønsker kontaktlinser, beregnes helbredstillægget i forhold til  

 prisen på en standardbrille med enkeltstyrkeglas af tilsvarende  

 styrke.
§ 28 c.
Kommunen yder helbredstillæg efter lovens  

 § 14 a, stk. 4, til dækning af udgiften til nødvendig og  

 vedvarende fodbehandling Tilskuddet ydes til behandling i form af almindelig  

 fodpleje og egentlig fodbehandling, som pensionisten ikke selv kan varetage,  

 og som ikke er omfattet af sygesikringsloven eller anden lovgivning.
§ 28 d.
Ved ansøgning om helbredstillæg efter  

 lovens § 14 a, stk. 4, til dækning af udgifter til tandproteser,  

 briller og fodbehandling, skal kommunen foretage en vurdering af, om udgiften  

 er nødvendig.
Afgørelsen skal træffes på et fagligt  

 grundlag, hvor der er dokumentation for, at udgiften er nødvendig.
§ 28 e.
Ved indgåelsen af de prisaftaler, der kan  

 lægges til grund for beregning af helbredstillæg, bør  

 kommunen sikre sig, at aftalen indeholder den nødvendige kapacitet,  

 geografiske nærhed og valgmuligheder.« 2. I § 39 ændres »lovens § 14 a, stk. 1« til: »lovens  

 § 14 a, stk. 1 og 4 «.
 3. I § 46 indsættes som stk. 2:
» 4. Efter § 46 indsættes som ny paragraf:
» Stk. 2. Den Sociale Sikringsstyrelse sender oplysning om  

 den supplerende engangsydelse til de folkepensionister, der er nævnt i  

 stk. 1, og træffer afgørelse om og udbetaler den supplerende  

 engangsydelse, når ansøgning og de nødvendige oplysninger  

 foreligger.« § 2 Bekendtgørelsen træder i kraft den 2. januar 2003 med  

 virkning fra 1. januar 2003.
Bilag 2 Bekendtgørelse om ændring af  

 bekendtgørelse om førtidspension, invaliditetsydelse,  

 bistandstillæg og plejetillæg tilkendt efter reglerne før  

 1. januar 2003 § 1 I bekendtgørelse nr. 112 af 19. februar 2001 om social pension, som  

 ændret ved bekendtgørelse nr. 183 af 22. marts 2002,  

 bekendtgørelse nr. 602 af 12. juli 2002 og bekendtgørelse nr.  

 866 af 23. oktober 2002, foretages følgende ændringer:
 1. Efter kapitel 6 indsættes som kapitel 6 a:
» Helbredstillæg til tandproteser, briller og  

 fodbehandling § 32 a.
Kommunen yder helbredstillæg efter lovens  

 § 17 a, stk. 4,  til dækning af udgiften til en aftagelig  

 tandprotese.
Tilskuddet ydes til helproteser og helsæt i form af  

 akryl-proteser og til aftagelige delproteser i form af  

 stålunitor-proteser, med mindre en akryl-protese er mere velegnet.  

 Helbredstillægget omfatter de udgifter, der indgår i  

 behandlingsforløbet, herunder udgiften til dublikering og  

 rebasering.
 Stk. 2. Til pensionister, der ønsker en fast  

 protese, beregnes helbredstillægget i forhold til prisen på den  

 type aftagelig tandprotese, som alternativt ville være  

 nødvendig.
§ 32 b.
Kommunen yder helbredstillæg efter lovens  

 § 17 a, stk. 4, til dækning af udgiften til permanente briller,  

 der afhjælper nær- og langsynethed, herunder bygningsfejl.  

 Kommunen yder desuden helbredstillæg til dækning af udgiften til  

 individuelt fremstillede læsebriller, hvis der er en synsforskel  

 og/eller en bygningsfejl mellem øjnene på 1 dioptri eller  

 derover.
Ved briller og læsebriller forstås en standardbrille,  

 hvor der ydes tilskud til stel og henholdsvis enkeltstyrkeglas og bifokale  

 glas.
Stk. 2. Til pensionister, der ønsker progressive  

 glas, beregnes helbredstillægget i forhold til prisen på en  

 standardbrille med bifokale glas af tilsvarende styrke.
Til pensionister, der  

 ønsker kontaktlinser, beregnes helbredstillægget i forhold til  

 prisen på en standardbrille med enkeltstyrkeglas af tilsvarende  

 styrke.
§ 32 c.
Kommunen yder helbredstillæg efter lovens  

 § 17 a, stk. 4, til dækning af udgiften til nødvendig og  

 vedvarende fodbehandling.
Tilskuddet ydes til behandling i form af almindelig  

 fodpleje og egentlig fodbehandling, som pensionisten ikke selv kan varetage,  

 og som ikke er omfattet af sygesikringsloven eller anden lovgivning.
§ 32 d.
Ved ansøgning om helbredstillæg efter  

 lovens § 17 a, stk. 4, til dækning af udgifter til tandproteser,  

 briller og fodbehandling, skal kommunen foretage en vurdering af, om udgiften  

 er nødvendig.
Afgørelsen skal træffes på et fagligt  

 grundlag, hvor der er dokumentation for, at udgiften er nødvendig.
§ 32 e.
Ved indgåelsen af de prisaftaler, der kan  

 lægges til grund for beregning af helbredstillæg, bør  

 kommunen sikre sig, at aftalen indeholder den nødvendige kapacitet,  

 geografiske nærhed og valgmuligheder.« 2. Efter § 45 indsættes som ny paragraf:
» 3. I § 53 indsættes som stk. 2:
» § 2 Bekendtgørelsen træder i kraft den 2. januar 2003 med  

 virkning fra 1. januar 2003.
1)   Intervallet starter ved  

 +/- 0.00 idet der kan være tale om en synsnedsættelse alene  

 på det ene øje.
I sådanne tilfælde vil der  

 også kunne ydes helbredstillæg til dækning af udgiften til  

 glasset uden styrke.
