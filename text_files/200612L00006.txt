Fremsat den 4. oktober 2006 af indenrigs‑ og sundhedsministeren (Lars  

 Løkke Rasmussen) Forslag til Lov  

 om ændring af lov om kommunal ejendomsskat (Nedsættelse af grundskyldpromillen for ejendomme, der må  

 anses for benyttet til landbrug, gartneri, planteskole, frugtplantage eller  

 skovbrug) § 1 I lov om kommunal ejendomsskat, jf. lovbekendtgørelse  

 nr. 724 af 26. juni 2006, foretages følgende ændringer:
 1.  

  

 I  

  

 § 2, stk. 1, 3. pkt.,  

  

 ændres »9  

 promillepoint« til: »9,7 promillepoint«.
 2.  

  

 I  

  

 § 2, stk. 2, 1. pkt.,  

  

 ændres »13  

 promille« til: »12,3 promille«.
§ 2 Loven træder i kraft den 1. januar 2007.
§ 3 Stk. 1.  

  

 Staten yder for skatteåret 2007  

 et særligt tilskud til de kommuner, der lider et provenutab som følge af  

 ændringen  

 i § 2, stk. 1, 3. pkt., og § 2, stk. 2, 1. pkt., i lov om  

 kommunal ejendomsskat, som affattet ved denne lovs § 1.
 Stk. 2.  

  

 Indenrigs-  

 og sundhedsministeren fastsætter de nærmere regler om beregning og udbetaling  

 af det særlige tilskud.
 Stk. 3.  

  

 Ved  

 opgørelsen af beskatningsniveauet for kommuner for tilskudsåret 2007, jf.  

 § 26 i lov om kommunal udligning og generelle tilskud til kommuner,  

 indgår  

 provenuet af grundskyld inklusiv det særlige tilskud som opgjort efter  

 stk. 1.
Bemærkninger til lovforslaget Almindelige bemærkninger 1. Lovforslagets baggrund og formål Som led i EUs landbrugsreform er de direkte EU-tilskud til  

 landbruget i 2005 og 2006 blevet reduceret.
Det fremgår af  

 regeringsgrundlaget  

 »Nye mål«, at  

  

 »I takt med reduktionen af  

 EU-tilskuddene til landbruget nedsættes dansk landbrugs indenlandske  

 omkostninger gennem en nedsættelse af beskatningen af landbrugets  

 produktionsjord.  

  

 «  

 På den baggrund  

 er jordbrugserhvervets indenlandske omkostninger blevet sat ned med et beløb,  

 der svarer til reduktionen af EU-tilskuddene, gennem en lavere beskatning af  

 produktionsjord.
Dette er sket ved tidligere ændringer af lov om kommunal  

 ejendomsskat.
 I 2007 reduceres de direkte EU-tilskud med yderligere ca.  

 59,5 mio. kr., hvorfor det foreslås, at nedsætte grundskyldpromillen for  

 ejendomme,  

 der må anses for benyttet til landbrug, gartneri, planteskole, frugtplantage  

 eller skovbrug med 0,7 promillepoint fra og med 2007. På finanslovforslaget  

 for  

 2007 er der afsat et beløb til dækning heraf.
Kommunerne vil blive kompenseret individuelt af staten for  

 nedsættelsen af grundskyldpromillen i 2007 med et beløb, der svarer til  

 reduktionen af EU-tilskuddene.
Med nedsættelsen af grundskyldpromillen sker  

 der  

 i 2007 en samlet lettelse af jordskatterne for ejendomme, der må anses for  

 benyttet  

 til landbrug, gartneri, planteskole, frugtplantage eller skovbrug på ca. 59,2  

 mio. kr.
 For 2008 og frem forventes provenutabet at indgå i de  

 økonomiske forhandlinger med kommunerne.
2. Gældende ret Af de i en kommune beliggende faste ejendomme, for hvilke  

 der i medfør af lov om vurdering af landets faste ejendomme er foretaget  

 ansættelse af grundværdien, svares til kommunen en afgift, der benævnes  

 grundskyld.
 Grundskyld pålignes de afgiftspligtige ejendomme med en  

 bestemt promille af den afgiftspligtige grundværdi.
 Efter de gældende regler skal kommunalbestyrelsen i  

 forbindelse med den endelige vedtagelse af kommunens årsbudget fastsætte  

 grundskyldpromillen, der skal udgøre mindst 16 og højst 34.
 Af ejendomme, som på tidspunktet for den vurdering, der  

 lægges til grund for skatteberegningen, må anses for benyttet til landbrug,  

 gartneri, planteskole, frugtplantage eller skovbrug, jf. § 33,  

 stk. 1, i vurderingsloven, opkræves grundskyld med en promille, der er 9  

 promillepoint lavere end den af kommunalbestyrelsen fastsatte  

 grundskyldpromille.
 I kommuner, hvor grundskyldpromillen er fastsat til mere  

 end 22, opkræves grundskylden med 13 promille af den afgiftspligtige  

 grundværdi  

 af ejendomme, som på tidspunktet for den vurdering, der lægges til grund for  

 skatteberegningen, må anses for benyttet til landbrug, gartneri, planteskole,  

 frugtplantage eller skovbrug, jf. § 33, stk. 1, i vurderingsloven.
3. Lovforslagets indhold Med lovforslaget foreslås grundskyldpromillen for  

 ejendomme, der efter § 33, stk. 1, i vurderingsloven, må anses for  

 benyttet til landbrug, gartneri, planteskole, frugtplantage eller skovbrug  

 nedsat med 0,7 promillepoint.
Det har været regeringens ønske at ligestille skovbruget  

 med landbruget på jordskatteområdet.
En sådan ligestilling blev gennemført  

 ved  

 lov nr. 1397 af 21. december 2005 om ændring af lov om beskatning til  

 kommunerne  

 af faste ejendomme, da den amtskommunale grundskyldpromille for ejendomme,  

 der  

 må anses for benyttet til landbrug, gartneri, planteskole og frugtplantage  

 eller skovbrug blev nedsat fra henholdsvis 1,5 promille og 10 promille til 1  

 promille.
Med lovforslaget foreslås denne ligestilling fastholdt således, at  

 den samlede kompensation på i alt ca. 59,2 mio. kr. fordeles forholdsmæssigt  

 mellem ejendomme, der må anses for benyttet til landbrug, gartneri,  

 planteskole  

 og frugtplantage eller skovbrug, ved at reducere grundskyldpromillen på  

 produktionsjord.
Der ydes de berørte kommuner kompensation for provenutabet.  

 Det foreslås, at staten for 2007 kompenserer de berørte kommuner individuelt  

 for deres tab som følge af nedsættelsen af grundskyldpromillen.
Fra 2008 vil  

 virkningen af provenutabet indgå i de provenuskøn over grundskylden, der  

 ligger  

 til grund for forhandlingerne om den kommunale økonomi.
4. Økonomiske og administrative konsekvenser  

 for det offentlige Forslaget indebærer, at kommuner, hvori der er ejendomme,  

 der benyttes til landbrug, gartneri, planteskole, frugtplantage eller  

 skovbrug  

 får et årligt mindreprovenu fra grundskyld.
Det samlede provenutab er anslået  

 til ca. 59,2 mio. kr.
Til gengæld får såvel kommuner som staten isoleret set  

 et  

 merprovenu fra indkomstskatten som følge af lavere fradrag for betalt  

 grundskyld.
 Samlet set påvirkes indkomstskatteprovenuet dog ikke af  

 nedsættelsen af grundskylden og det reducerede EU-tilskud til landbruget.
Staten yder i 2007 de berørte kommuner en individuel  

 kompensation for provenutabet, der er anslået til ca. 59,2 mio. kr.  

 Indenrigs-  

 og sundhedsministeren fastsætter de nærmere regler om beregning og udbetaling  

 af det særlige tilskud.
Der vil blive sigtet mod, at det samlede  

 kompensationsbeløb  

 kan udbetales til de enkelte kommuner den 1. september 2007 og at der i det  

 efterfølgende år foretages en regulering af de udbetalte tilskud.
Den  

 individuelle kompensationsordning gælder alene for 2007. Herefter vil  

 virkningen af provenutabet indgå i de provenuskøn over grundskylden, der  

 ligger  

 til grund for forhandlingerne om den kommunale økonomi.
 Der vil ligeledes blive tale om en vis statslig  

 administration i 2007 i forbindelse med udbetaling af tilskud til kommunerne  

 til dækning af provenutabet som følge af grundskyldsnedsættelsen.
5. Økonomiske og administrative konsekvenser  

 for erhvervslivet Den foreslåede nedsættelse af grundskyldpromillen for  

 ejendomme, der må anses for benyttet til landbrug, gartneri, planteskole,  

 frugtplantage eller skovbrug, med 0,7 promillepoint, indebærer en lempelse af  

 de samlede udgifter til ejendomsskatter for disse ejendomme, der for 2007 er  

 skønnet til ca. 59,2 mio. kr.
Idet der er fradrag for betalt grundskyld, vil  

 nedsættelsen kunne medføre højere indkomstskattebetaling, der dog modsvares  

 af  

 en lavere indkomstskattebetaling som følge af det reducerede EU-tilskud.
 Der er ingen administrative konsekvenser for erhvervslivet.
6. Administrative konsekvenser for borgerne Lovforslaget medfører ingen administrative konsekvenser for  

 borgerne.
7. Miljømæssige konsekvenser Lovforslaget har ingen miljømæssige konsekvenser.
8. Forholdet til EU-retten Tidligere nedsættelser af den amtskommunale  

 grundskyldpromille og loft over den kommunale grundskyldpromille for  

 ejendomme,  

 der må anses for benyttet til landbrug, gartneri, planteskole, frugtplantage  

 eller skovbrug er blevet notificeret for Europa-kommissionen i medfør af  

 EU-rettens statsstøtteregler.
Ved lov nr. 1397 af 21. december 2005 om ændring af lov om  

 beskatning til kommunerne af faste ejendomme (Den amtskommunale  

 grundskyldpromille  

 for landbrugsejendomme og lignende ejendomme og for skovbrug) nedsattes den  

 amtskommunale grundskyldpromille for ejendomme, der må anses for benyttet til  

 landbrug, gartneri, planteskole og frugtplantage eller skovbrug fra  

 henholdsvis  

 1,5 promille og 10 promille til 1 promille.
Denne lov blev notificeret for  

 Europa-kommissionen i medfør af EU-rettens statsstøtteregler.  

 Europa-kommissionen havde ingen indvendinger mod nedsættelsen af den  

 amtskommunale grundskyldpromille, da foranstaltningen ikke opfylder  

 selektivitetskravet i traktatens artikel 87, stk. 1, og således ikke  

 udgør  

 statsstøtte, jf. statsstøttesag nr. 214/2006 af 2. juni 2006.
 Det vurderes derfor ikke at være nødvendigt at notificere  

 en yderligere nedsættelse af grundskyldpromillen for ejendomme, der må anses  

 for benyttet til landbrug, gartneri, planteskole, frugtplantage eller  

 skovbrug  

 for Europa-kommissionen.
9. Hørte myndigheder og organisationer Lovforslaget har været sendt i høring hos Kommunernes  

 Landsforening, Amtsrådsforeningen, Dansk Landbrug, Landbrugsraadet og Dansk  

 Skovforening.
Vurdering af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og regioner Eventuelt højere indkomstskatteprovenu som følge af mindre fradrag  

 for betalt grundskyld Et årligt provenutab, der for 2007 er beregnet til ca. 59,2 mio. kr.
Administrative konsekvenser for stat, kommuner og regioner Ingen En midlertidig statslig meradministration som følge af udbetaling af  

 tilskud til kommunerne Økonomiske konsekvenser for erhvervslivet Lempelsen af grundskyldbetalingen for ejere af ejendomme, der må  

 anses for benyttet til landbrug, gartneri, planteskole, frugtplantage eller  

 skovbrug, der for 2007 er beregnet til ca. 59,2 mio. kr.
Eventuelt højere indkomstskat som følge af mindre fradrag for betalt  

 grundskyld Administrative konsekvenser for erhvervslivet Ingen Ingen Økonomiske konsekvenser for borgerne Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Det vurderes ikke at være nødvendigt at notificere en yderligere  

 nedsættelse af grundskyldpromillen for ejendomme, der må anses for benyttet  

 til landbrug, gartneri, planteskole, frugtplantage eller skovbrug for  

 Europa-kommissionen i medfør af EU-rettens statsstøtteregler, da  

 Europa-kommissionen i statsstøttesag nr. 214/2006 har konkluderet, at en  

 nedsættelse af den amtskommunale grundskyldpromille for ejendomme, der må  

 anses for benyttet til landbrug, gartneri, planteskole, frugtplantage eller  

 skovbrug ikke udgør statsstøtte Bemærkninger til de enkelte bestemmelser Til § 1 Til nr. 1 og 2 Som led i EUs landbrugsreform reduceres den direkte  

 EU-støtte til landbruget.
Dette medfører, at støtten til dansk landbrug  

 skønnes  

 permanent reduceret med ca. 168 mio. kr. i 2005, yderligere ca. 70 mio. kr. i  

 2006 og yderligere ca. 59,5 mio. kr. i 2007.
 På baggrund af reduktionen af den direkte støtte til  

 landbruget på ca. 59,5 mio. kr. i 2007 foreslås det, at grundskyldpromillen  

 for  

 ejendomme, der må anses for benyttet til landbrug, gartneri, planteskole,  

 frugtplantage eller skovbrug nedsættes med 0,7 promillepoint.
 Nedsættelsen af grundskylden skønnes at give en samlet lempelse  

 af ejendomsskatterne for ejendomme, der må anses for benyttet til landbrug,  

 gartneri, planteskole, frugtplantage eller skovbrug på ca. 59,2 mio. kr.
 Den samlede lempelse af ejendomsskatterne for ejendomme,  

 der må anses for benyttet til landbrug, gartneri, planteskole, frugtplantage  

 eller skovbrug fordeler sig med ca. 56,9 mio. kr. for ejendomme, der må anses  

 for benyttet til landbrug, gartneri, planteskole og frugtplantage og med ca.  

 2,3 mio. kr. for ejendomme, der må anses for benyttet til skovbrug.
Til § 2 Det foreslås, at loven træder i kraft den 1. januar 2007.
Til § 3 Det foreslås i  

  

 stk. 1  

  

 ,  

 at der ydes kommunerne kompensation for provenutabet som følge af ordningen  

 med  

 nedsættelse af grundskyldpromillen for ejendomme, der må anses for benyttet  

 til  

 landbrug, gartneri, planteskole, frugtplantage eller skovbrug.
Det foreslås,  

 at  

 staten for 2007 kompenserer de berørte kommuner individuelt for deres tab som  

 følge af nedsættelsen af grundskyldpromillen.
Fra 2008 vil virkningen af  

 provenutabet  

 indgå i de provenuskøn over grundskylden, der ligger til grund for  

 forhandlingerne om den kommunale økonomi.
 Det fremgår af  

  

 stk. 2  

  

 ,  

 at der vil blive fastsat nærmere regler for udformningen af  

 kompensationsordningen.
Ordningen forventes tilrettelagt således, at kommunerne på  

 grundlag af beregningen af nedsættelser af grundskyld for den enkelte ejendom  

 indberetter den samlede nedsættelse i kommunen for skatteåret 2007 til  

 Indenrigs- og Sundhedsministeriet, som herefter udbetaler det samlede  

 kompensationsbeløb i 2. halvår 2007. Kommunerne skal efter tilskudsårets  

 udløb  

 indsende en af kommunens revision attesteret endelig opgørelse over den  

 samlede  

 nedsættelse som følge af ordningen.
Herefter foretages en eventuel  

 efterregulering af de udbetalte kompensationsbeløb.
Der foretages herefter  

 ikke  

 yderligere efterregulering.
Bestemmelsen i  

  

 stk. 3  

  

 indebærer, at de enkelte kommuner i 2007 får beregnet tilskuds- og  

 udligningsbeløb uden hensyntagen til nedsættelsen af grundskyldpromillen.
Til  

 gengæld får kommunerne tilsvarende beregnet kompensationen ud fra det fulde  

 provenu.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om kommunal ejendomsskat, jf. lovbekendtgørelse  

 nr. 724 af 26. juni 2006, foretages følgende ændringer:
 1.  

  

 I  

  

 § 2, stk. 1, 3. pkt.,  

  

 ændres »9 promillepoint«  

 til: »9,7 promillepoint«.
 § 2, stk. 1, 3.  

 pkt.  

  

 Af ejendomme, som på tidspunktet for den vurdering, der lægges til  

 grund for skatteberegningen, må anses for benyttet til landbrug, gartneri,  

 planteskole, frugtplantage eller skovbrug, jf. § 33, stk. 1, i  

 vurderingsloven, opkræves grundskyld med en promille, der er 9 promillepoint  

 lavere end den fastsatte grundskyldpromille, jf. stk. 2, 2. pkt.
 § 2, stk. 1, 3.  

 pkt.  

  

 Af ejendomme, som på tidspunktet for den vurdering, der lægges til  

 grund for skatteberegningen, må anses for benyttet til landbrug, gartneri,  

 planteskole, frugtplantage eller skovbrug, jf. § 33, stk. 1, i  

 vurderingsloven, opkræves grundskyld med en promille, der er 9,7  

 promillepoint lavere end den fastsatte grundskyldpromille, jf. stk. 2,  

 2. pkt.
 2.  

  

 I  

  

 § 2, stk. 2, 1. pkt.,  

  

 ændres » 13  

 promille« til: »12,3 promille«.
 Stk. 2.  

  

 I kommuner, hvor grundskyldpromillen er  

 fastsat til mere end 22, opkræves grundskylden med 13 promille af den  

 afgiftspligtige  

 grundværdi af ejendomme, som på tidspunktet for den vurdering, der lægges til  

 grund for skatteberegningen, må anses for benyttet til landbrug, gartneri,  

 planteskole, frugtplantage eller skovbrug, jf. § 33, stk. 1, i  

 vurderingsloven.
 Stk. 2.  

  

 I kommuner, hvor grundskyldpromillen er  

 fastsat til mere end 22, opkræves grundskylden med 12,3 promille af den  

 afgiftspligtige grundværdi af ejendomme, som på tidspunktet for den  

 vurdering, der lægges til grund for skatteberegningen, må anses for benyttet  

 til  

 landbrug, gartneri, planteskole, frugtplantage eller skovbrug, jf. § 33,  

 stk. 1, i vurderingsloven.
