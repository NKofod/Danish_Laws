 I medfør af §§ 3 og 5 i lov nr. 131 af 14. april 1954 om udførsel og  

 indførsel af levende dyr m.v. fastsættes:
 § 1.  Uanset bestemmelserne i bekendtgørelse nr. 151  

 af 12. april 1924 angående indførsel af husdyr og rå produkter m.m. kan hø og  

 halm indføres fra EF-lande, hvis varen er ledsaget af en  

 embedsdyrlægeerklæring, hvoraf fremgår:
- at varen er frit omsættelig i pågældende EF-land, - at varens produktionssted eller opbevaringssted ikke indenfor de sidste  

 6 måneder, som følge af forekomst af mund- og klovesyge eller anden  

 husdyrsygdom, har været genstand for forbud af veterinærpolitimæssige grunde, - at der ikke indenfor en afstand af 10 km fra varens produktionssted  

 eller opbevaringssted er konstateret mund- og klovesyge indenfor de sidste 30  

 dage forud for eksporten.
 Stk. 2.  Såfremt der i et land, hvor varen er produceret  

 eller opbevaret, optræder en mund- og klovsygeepizooti eller en ny alvorlig  

 og smitsom dyresygdom, kan import af hø og halm uanset bestemmelserne i stk.  

 1 midlertidigt forbydes eller begrænses.
 Stk. 3.  Indførsel af hø og halm, der anvendes som  

 emballage for varer, kan ske uden den i stk. 1 nævnte embedsdyrlægeerklæring.  

 Sådanne varer må ikke anvendes som foder eller ved pleje af klovbærende dyr.
 § 2.  Overtrædelse af bestemmelserne i § 1, stk. 1 og  

 stk. 3, sidste pkt. straffes med bøde.
 § 3.  Bekendtgørelsen træder i kraft ved  

 offentliggørelsen i Lovtidende.
 Samtidig ophæves bekendtgørelse nr. 224 af 15. maj 1984 om indførsel af hø  

 og halm fra stater, der er medlem af Det europæiske økonomiske Fællesskab.
