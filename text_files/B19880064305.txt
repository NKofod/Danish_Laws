 I medfør af § 25 i toldloven, jf. lovbekendtgørelse nr. 610 af 14. oktober  

 1988, og § 29, stk. 3, i merværdiafgiftsloven, jf. lovbekendtgørelse nr. 629  

 af 20. oktober 1988, fastsættes (* 1):
§ 1.  Personer, der ikke er bosiddende i toldområdet,  

 kan uden betaling af told og merværdiafgift midlertidigt indføre og benytte  

 personmotorkøretøjer, campingvogne, luftfartøjer, lystfartøjer, cykler og  

 rideheste.
Told- og afgiftsfriheden er betinget af, at de pågældende  

 befordringsmidler m.v. ikke ejes eller benyttes af personer, der er  

 bosiddende i toldområdet, og ikke anvendes til transport mod betaling mellem  

 steder i toldområdet.
Stk. 2.  De i stk. 1 nævnte personer kan dog kun mod  

 forudgående tilladelse fra toldvæsenet midlertidigt indføre og benytte  

 personmotorkøretøjer, der er midlertidigt registreret på danske  

 grænsenummerplader, og hvis registrering ikke længere giver adgang til kørsel  

 i toldområdet.
Tilladelsen kan højst gives for et tidsrum af 5 uger.
 Stk. 3.  Personmotorkøretøjer og campingvogne, der kan  

 benyttes midlertidigt told- og afgiftsfrit i toldområdet, er i denne periode  

 endvidere fritaget for vægtafgift af motorkøretøjer m.v.
 § 2.  Personmotorkøretøjer, campingvogne,  

 luftfartøjer, lystfartøjer, cykler og rideheste, der er indført midlertidigt  

 told- og afgiftsfrit efter § 1, skal omgående told- og afgiftsberigtiges  

 eller genudføres:
Stk. 2.  Medmindre en person må anses for at have taget  

 bopæl i toldområdet på et tidligere tidspunkt, anses han for at have taget  

 bopæl i toldområdet, når han har opholdt sig der i 1 år.
En person, der har  

 været i toldområdet i afbrudte perioder, anses for at have opholdt sig i  

 toldområdet i 1 år, dersom han inden for de sidste 24 måneder eller derunder  

 har været i toldområdet i tilsammen 365 dage, jf. dog stk. 3 og 4.
 Stk. 3.  De i stk. 2 nævnte tidsrum kan i særlige  

 tilfælde efter ansøgning til Centralregisteret for Motorkøretøjer forlænges,  

 såfremt en person - foruden bopæl i toldområdet - opretholder en bopæl i  

 udlandet, hvor den pågældendes ægtefælle og børn opholder sig.
Stk. 4.  Den midlertidige told- og afgiftsfrihed for  

 personmotorkøretøjer og campingvogne er betinget af, at de pågældende  

 køretøjer ikke er eller bliver registreringspligtige.
Afgørelse herom træffes  

 af Centralregisteret for Motorkøretøjer.
§ 3.  Personmotorkøretøjer, campingvogne,  

 luftfartøjer, lystfartøjer, cykler og rideheste, der er indført told- og  

 afgiftsfrit efter § 1, skal senest ved udløbet af den for den told- og  

 afgiftsfri benyttelse fastsatte tidsfrist, jf. dog § 7, eller såfremt de  

 bliver registreringspligtige, genudføres eller angives til told- og  

 afgiftsberigtigelse.
Når ganske særlige forhold, såsom sygdom, måtte tale  

 derfor, kan toldvæsenet tillade en kortvarig forlængelse af den nævnte frist.
 § 4.  Personer, der er beskæftiget i  

 automobilværksteder, automobilservicestationer, parkeringsanlæg,  

 automobilfirmaer, automobiludlejningsfirmaer, motororganisationer,  

 redningskorps, speditionsfirmaer, skibsmæglerfirmaer, rederier og hoteller,  

 kan føre personmotorkøretøjer, der er indført midlertidigt told- og  

 afgiftsfrit efter § 1, når kørslen alene finder sted i forbindelse med  

 køretøjets afhentning, udbringning, afprøvning, parkering, klargøring,  

 afskibning eller hjemtransport.
 § 5.  Der kan efter ansøgning og på nærmere fastsatte  

 vilkår i følgende tilfælde gives tilladelse til, at personmotorkøretøjer  

 benyttes til kørsel i toldområdet uden betaling af told og merværdiafgift:
 Stk. 2.  Tilladelse efter stk. 1, nr. 1 og 2, gives af  

 toldvæsenet og efter nr. 3 og 4 af Centralregisteret for Motorkøretøjer.
 § 6.  Bortset fra de i §§ 4 og 5 omhandlede tilfælde  

 må personmotorkøretøjer, som er indført midlertidigt told- og afgiftsfrit  

 efter § 1, ikke benyttes af personer, der er bosiddende i toldområdet.
 § 7.  Personmotorkøretøjer, campingvogne,  

 luftfartøjer, lystfartøjer, cykler og rideheste, som er indført midlertidigt  

 told- og afgiftsfrit efter § 1, må ikke af indføreren efterlades i  

 toldområdet uden for Københavns Frihavn uden told- og afgiftsberigtigelse.  

 Når særlige forhold taler derfor, kan toldvæsenet dog meddele tilladelse til  

 at efterlade de nævnte uberigtigede befordringsmidler m.v. i toldområdet.
Stk. 2.  Personer, der ikke er bosiddende i toldområdet,  

 kan uanset bestemmelsen i stk. 1 uden told- og afgiftsberigtigelse efterlade  

 deres personmotorkøretøjer, luftfartøjer, cykler eller rideheste i  

 toldområdet for en kortere periode under en rejse uden for toldområdet.
De  

 pågældende befordringsmidler m.v. må dog ikke herunder gøres til genstand for  

 udlejning o.lign.
 Stk. 3.  Personer, der ikke er bosiddende i toldområdet,  

 kan af toldvæsenet få tilladelse til uden told- og afgiftsberigtigelse at  

 efterlade deres lystfartøjer og campingvogne i toldområdet i indtil 2 år  

 efter indførslen.
 § 8.  Personer, der er bosiddende i toldområdet, og  

 som af Centralregisteret for Motorkøretøjer er meddelt tilladelse til  

 benyttelse af et i udlandet registreret personmotorkøretøj i toldområdet, kan  

 i samme omfang benytte motorkøretøjet uden betaling af told, merværdiafgift  

 og vægtafgift.
 § 9.  Det påhviler personer, der anser sig for  

 berettigede til midlertidig told- og afgiftsfrihed i henhold til denne  

 bekendtgørelse, at godtgøre, at betingelserne herfor er opfyldt.
 § 10.  Forsætlig eller groft uagtsom overtrædelse af  

 denne bekendtgørelse straffes med bøde og medfører pligt til at betale told,  

 merværdiafgift og vægtafgift.
 § 11.  Bekendtgørelsen træder i kraft den 1. november  

 1988.
 Stk. 2.  Bekendtgørelse nr. 24 af 30. januar 1984  

 ophæves.
Skatteministeriet, den 20. oktober 1988 ANDERS FOGH RASMUSSEN /Ulla Rasmussen (* 1) Bekendtgørelsen gennemfører Rådets direktiv nr. 83/182/EØF af 28.  

 marts 1983 om afgiftsfritagelse inden for Fællesskabet ved midlertidig  

 indførsel af visse transportmidler.
