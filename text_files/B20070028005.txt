Bekendtgørelse  

 om  

 direkte støtte til landbrugere efter  

 enkeltbetalingsordningen  

1) I medfør af § 1,  

 stk. 1-4, § 4, stk. 1 og 5 og § 24 i lov om administration af Det Europæiske  

 Fællesskabs  

 forordninger om markedsordninger for landbrugsvarer m.v.  

 (Bemyndigelsesloven),  

 jf. lovbekendtgørelse nr. 297 af 28. april 2004, fastsættes efter  

 bemyndigelse:
Kapitel 1 Indledning § 1.  

  

 Bestemmelserne i denne bekendtgørelse vedrører direkte støtte til  

 landbrugere efter enkeltbetalingsordningen.
Kapitel 2 Ansøgning om støtte § 2.  

  

 Landbrugere, der ønsker at modtage støtte efter denne ordning, skal  

 hvert år indsende en ansøgning til Direktoratet for FødevareErhverv.  

 Ansøgningen skal indgives på et særligt skema, enten i papirform eller  

 elektronisk.
Skemaet fås ved henvendelse i Direktoratet for FødevareErhverv  

 eller via direktoratets hjemmeside.
Ansøgningen skal være direktoratet i  

 hænde  

 senest den 21. april, eller i tilfælde, hvor den 21. april er en lørdag,  

 søndag, mandag eller en helligdag, den anden hverdag (lørdag ikke medregnet),  

 der følger herefter.
 Stk. 2.  

  

 Ansøgere  

 skal endvidere indsende markkort, hvorpå alle bedriftens arealer er indtegnet  

 og identificeret med samme nummer som anført i ansøgningen.
Stk. 3.  

  

 Uanset  

 bestemmelserne i stk. 1 og 2 kan ansøgere, som har søgt om enkeltbetaling i  

 det  

 foregående år, og hvis markplan er fuldstændig identisk med markplanen for  

 det  

 foregående år, dog nøjes med at indsende side 1 i ansøgningsskemaet.  

 Ansøgere,  

 som søger om støtte til energiafgrøder, proteinafgrøder, non-food afgrøder  

 eller stivelsesprodukter, ansøgere med MVJ-tilsagn, og ansøgere, der er  

 økologiske producenter, som er fuldstændig omlagt, og som er i besiddelse af  

 udtagningsrettigheder, skal dog altid indsende en fuldstændig udfyldt  

 ansøgning.
Ansøgere med miljøbetinget tilskud og tilsagn om omlægning kan kun  

 nøjes med at indsende side 1 i ansøgningsskemaet, hvis de ikke har ændringer  

 i  

 forhold til indberetningen det foregående år.
Stk. 4.  

  

 Der kan kun  

 indgives én ansøgning for hver bedrift.
Arealer, hvorpå en landbruger har  

 givet  

 græsningsret til andre, skal angives i ansøgningen for den, der ejer eller  

 forpagter arealet.
Kapitel 3 Sukkertillæg Regional  

 fordeling § 3.  

  

 Det danske kompensationsbeløb for prisfaldet på sukker, med det  

 generelle fradrag på 1,67 pct. til den nationale reserve, anvendes til  

 regional  

 fordeling og individuelt sukkertillæg.
 Stk. 2.  

  

 I 2006, 2007  

 og 2008 anvendes henholdsvis ca. 9 pct., ca. 31 pct. og ca. 27 pct. af  

 kompensationsbeløbet  

 til midlertidig regional fordeling.
Stk. 3.  

  

 I 2006, 2007  

 og 2008 anvendes henholdsvis ca. 91 pct., ca. 69 pct. og ca. 56 pct. af  

 kompensationsbeløbet  

 til fast regional fordeling.
Fra 2009 udgør andelen af kompensationsbeløbet,  

 som anvendes til fast regional fordeling, ca. 50 pct.
 Stk. 4.  

  

 De i stk. 2  

 og 3 nævnte procentsatser fastsættes endeligt, når antallet af  

 betalingsrettigheder,  

 der skal forhøjes, er fastlagt.
 Stk. 5.  

  

 Den  

 regionale fordeling skal ske i form af forhøjelse af basisværdien af alle  

 betalingsrettigheder med undtagelse af betalingsrettigheder, hvor  

 basisværdien  

 blev fastlagt i henhold til § 8, stk. 4, i bekendtgørelse nr. 1514 af 22.  

 december 2004 om direkte støtte til landbrugere efter  

 enkeltbetalingsordningen.
Individuelt  

 sukkertillæg § 4.  

  

 En landbruger, der den 8. marts 2006 var indehaver af en kontrakt om  

 levering af sukkerroer for markedsåret 2006/2007 med en  

 forarbejdningsvirksomhed indgået i overensstemmelse med art. 6 i Rådets  

 forordning (EF) nr. 318/2006 af 20. februar 2006 om den fælles markedsordning  

 for sukker, er berettiget til et individuelt sukkertillæg.
 Stk. 2.  

  

 Tildeling af  

 individuelt sukkertillæg er betinget af, at Direktoratet for FødevareErhverv  

 senest  

 den 16. maj 2006 har modtaget ansøgning om tildeling af individuelt  

 sukkertillæg.
 Stk. 3.  

  

 Overførsel  

 af individuelt sukkertillæg er betinget af, at anmodningen herom var modtaget  

 i  

 direktoratet senest den 16. maj 2006, jf. artikel 13-15 og 17 i Kommissionens  

 forordning (EF) nr. 795/2004 om gennemførelsesbestemmelser til  

 enkeltbetalingsordningen i Rådets forordning (EF) nr. 1782/2003.
Stk. 4.  

  

 I 2008  

 anvendes ca. 19 pct. og fra 2009 ca. 50 pct. af det danske kompensationsbeløb  

 til individuelle sukkertillæg.
De nævnte procentsatser fastsættes endeligt,  

 når  

 antallet af betalingsrettigheder, der skal forhøjes, er fastlagt.
Stk. 5.  

  

 Det  

 individuelle sukkertillæg beregnes på grundlag af den mængde kvotesukker, som  

 leveringskontrakten omfatter.
Beregningen sker ved, at den del af  

 kompensationsbeløbet, der anvendes til individuelle sukkertillæg, divideres  

 med  

 den samlede mængde kvotesukker, for hvilken, der var indgået  

 leveringskontrakt  

 med sukkerforarbejdningsvirksomheden den 8. marts 2006. Den således beregnede  

 kompensation pr. ton multipliceres med antal ton i den enkelte landbrugers  

 leveringskontrakt.
Stk. 6.  

  

 Beregningen  

 af individuelle sukkertillæg sker i euro.
Omregningen til danske kroner sker  

 til den gældende eurokurs det år, hvor tillægget udløses.
Kapitel 4 Udligning af værdien af betalingsrettigheder § 5.  

  

 I 2009 vil basisværdien for betalingsrettigheder, hvor basisværdien blev  

 fastlagt i henhold til § 8, stk. 4 i bekendtgørelse nr. 1514 af 22. december  

 2004 om direkte støtte til landbrugere efter enkeltbetalingsordningen, stige  

 til 1.500 kr. og fra 2010 til 2012 vil der ske en udligning af basisværdien  

 af  

 de forskellige betalingsrettigheder ved forøgelse af basisværdien for  

 betalingsrettigheder for permanente græsarealer og nedsættelse af  

 basisværdien  

 for øvrige betalingsrettigheder, således at der i 2012 er én basisværdi for  

 alle typer betalingsrettigheder.
 Stk. 2.  

  

 Kvægtillæg, der  

 er blevet fordelt på modtageren af kvægtillæggets betalingsrettigheder, vil  

 blive reduceret med i alt 56,25 pct. fordelt over perioden 2009  2012.  

 Det  

 herved fremkomne beløb vil blive anvendt til udligning af basisværdien af  

 rettigheder, jf. stk. 1.
Kapitel 5 National reserve Ansøgning m.v.
§ 6.  

  

 Tildeling fra den nationale reserve kan ske i form af  

 betalingsrettigheder eller ved forøgelse af værdien af allerede tildelte  

 betalingsrettigheder.
Der kan kun ske tildeling fra den nationale reserve,  

 hvis  

 værdien af det tildelte mindst udgør 5.000 kr.
Denne minimumsgrænse gælder  

 ikke  

 ved forhøjelse af betalingsrettigheder, jf. § 12, stk. 1.
 § 7.  

  

 Ansøgning om tildeling fra den nationale reserve kan hvert år  

 indsendes til Direktoratet for FødevareErhverv i perioden fra den 15. januar  

 til ansøgningsfristens udløb, jf. § 2, stk. 1, for det pågældende år.
 Stk. 2.  

  

 Ansøgning  

 indsendes på et skema, der fås ved henvendelse til direktoratet, vedlagt  

 nødvendig  

 dokumentation.
Tildeling fra  

 den nationale reserve til landbrugere i særlige situationer § 8.  

  

 Direktoratet for FødevareErhverv tildeler betalingsrettigheder fra den  

 nationale reserve eller forhøjer værdien af allerede tildelte  

 betalingsrettigheder til landbrugere, der opfylder betingelserne i art. 20-23  

 i  

 Kommissionens forordning (EF) nr. 795/2004 af 21. april 2004 om  

 gennemførelsesbestemmelser  

 til enkeltbetalingsordningen.
 Stk. 2.  

  

 Ved  

 langfristede forpagtningsforhold forstås forpagtninger med en varighed på  

 mindst 5 år, jf. artikel 18, stk. 5, i Kommissionens forordning (EF) nr.  

 795/2004.
 § 9.  

  

 Tildeling fra den nationale reserve til kvægproducenter i forbindelse med  

 investeringer i udvidet produktion, hvor ansøgningen er modtaget i  

 direktoratet  

 senest den 25. april 2005, og hvor investeringen ikke var taget endeligt i  

 brug  

 inden denne dato, sker efter reglerne i §§ 10 og 11.
 Stk. 2.  

  

 Justering af  

 kvægtillægget har virkning fra og med ansøgning om enkeltbetaling for 2006.
§ 10.  

  

 For kvægproducenter, der søgte om tildeling fra den nationale reserve i 2005  

 efter at have foretaget eller påbegyndt investeringer i perioden fra den 1.  

 januar 2000 og senest den 15. maj 2004 i en hel bedrift eller i udvidelse af  

 eksisterende produktionskapacitet eller i samme periode havde investeret i  

 yderligere jord, bortset fra arealer med skov eller permanente afgrøder eller  

 arealer, der blev anvendt til ikke-landbrugsaktiviteter, er det en betingelse  

 for at opnå tillæg, at 1)  

 	  

 investeringen som  

 minimum var på 65.000 kr., eksklusiv moms, 2)  

 	  

 der var en  

 realøkonomisk sammenhæng mellem investeringen i produktionsfaktorer, som  

 vedrørte  

 kvægsektoren, 3)  

 	  

 investeringen var  

 afsluttet og havde medført en produktionsforøgelse på mindst 20 pct. forstået  

 som en udvidelse af de præmieberettigede dyr omregnet til antal storkreaturer  

 i  

 et helt kalenderår og 4)  

 	  

 investeringen efter  

 afslutning havde ført til en forøgelse på mindst 5.000 kr. i beregnet  

 kvægtillæg,  

 jf. § 11.
 Stk. 2.  

  

 Kravene til  

 produktionsudvidelsen nævnt i stk. 1, nr. 3 og 4 gælder dog ikke i de  

 tilfælde,  

 hvor der er tildelt et kvægtillæg på grundlag af produktionen i 2004 fra den  

 nationale reserve.
Stk. 3.  

  

 Ved opgørelse af  

 investeringen medregnes ikke køb af tyrekalve med henblik på at opnå  

 handyrpræmie, udgifter til drift og vedligeholdelse, herunder udgifter til  

 leje  

 af staldbygninger eller til forpagtning af jord eller græsningsaftaler og  

 lignende.
Værdien af eget arbejde kan tilsvarende ikke medregnes i  

 investeringen.
Stk. 4.  

  

 Tidspunktet for  

 investeringens påbegyndelse skal dokumenteres over for Direktoratet for  

 FødevareErhverv, f.eks. i form af kontrakter med entreprenører,  

 byggetilladelser, skøder og dokumentation for forventet produktionsudvidelse  

 m.v.
Investeringerne skal dokumenteres i form af fakturaer og lignende.  

 Erklæring om investeringens realøkonomiske sammenhæng med  

 produktionsudvidelsen  

 og udgiftsopgørelsen for investeringen skal attesteres af en registreret  

 eller  

 statsautoriseret revisor eller af en driftsøkonomisk konsulent.
 § 11.  

  

 Til justeringen af kvægtillægget anvendes præmiesatser for 2002, beregnet på  

 grundlag af 16 pct. af handyrpræmier og 64 pct. af præmier for ammekøer,  

 slagtepræmier, samt fast- og restpræmie fra den nationale kuvert under  

 oksekødsordningen.
 Stk. 2.  

  

 Justeringen af  

 kvægtillæg beregnes på grundlag af produktionen i 2005, som følger:
 1)  

 	  

 handyrpræmier: det  

 antal handyr, der blev udbetalt koblet præmie for i 2005.
 2)  

 	  

 ammekopræmier: det  

 antal ammekøer/kvier, der var på bedriften i en 6 måneders periode mellem 1.  

 april og 31. december 2005, og som opfyldte de betingelser, der var gældende  

 i  

 2004 for at opnå ammekopræmie.
 3)  

 	  

 slagtepræmier: det  

 antal dyr, der blev sendt til slagtning i 2005, og som opfyldte de  

 betingelser,  

 der var gældende i 2004 for at opnå slagtepræmie.
 Stk. 3.  

  

 Kvægtillægget kan dog højest justeres på grundlag af det antal dyr, der er  

 anført i ansøgningen, og som svarer til udvidelsen af produktionskapaciteten  

 beskrevet i den indsendte investeringsplan.
Tildeling fra  

 den nationale reserve i andre tilfælde § 12.  

  

 Direktoratet for FødevareErhverv kan efter ansøgning forhøje værdien  

 af betalingsrettigheder, der er tildelt i medfør af § 9, stk. 1, i  

 bekendtgørelse nr. 1514 af 22. december 2004 om direkte støtte til  

 landbrugere  

 efter enkeltbetalingsordningen, og hvor værdien af betalingsrettigheden er  

 reduceret som følge af dobbelt støtte.
Ansøgning om forhøjelse kan indgives  

 efter udløbet af tilsagnsperioden for det tilsagn om tilskud til miljøvenlige  

 jordbrugsforanstaltninger, der gav anledning til reduktionen.
Stk. 2.  

  

 Direktoratet  

 kan tildele betalingsrettigheder fra den nationale reserve til landbrugere,  

 som  

 den 25. april 2005 rådede over en bedrift med et areal, der 1)  

 	  

 var beplantet med permanente afgrøder, og  

 hvor et areal efter rydning for permanente afgrøder opfylder betingelserne  

 for  

 støtteberettigede arealer, eller 2)  

 	  

 blev udnyttet til råstofindvinding ifølge  

 tilladelse efter råstofloven, og hvor arealet efter endt råstofindvinding er  

 retableret til agerjord og opfylder betingelserne for støtteberettigede  

 arealer.
 Stk. 3.  

  

 Tildeling af  

 betalingsrettigheder efter stk. 2 forudsætter, at landbrugeren ikke har solgt  

 tildelte eller erhvervede betalingsrettigheder, uden at der er fulgt et  

 tilsvarende areal med.
 Stk. 4.  

  

 Der sker kun  

 tildeling efter stk. 2, hvis værdien af det tildelte mindst udgør 5.000 kr.
Stk. 5.  

  

 Ansøgning om  

 tildeling fra den nationale reserve i henhold til stk. 2, vil i det omfang  

 der  

 er midler til rådighed inden for hver af de nævnte grupper, blive behandlet  

 og  

 tilgodeset i den rækkefølge, ansøgningerne indkommer til direktoratet.
Er der  

 et år ikke tilstrækkelige midler, vil ansøgningerne komme i betragtning det  

 følgende år.
 Stk. 6.  

  

 Ansøgninger  

 om tildeling efter stk. 2, nr. 2, skal ledsages af dokumentation fra den  

 kompetente  

 myndighed om, at arealet er retableret til landbrugsformål.
Stk. 7.  

  

 Hvis en  

 ansøger, der har fået tildelt betalingsrettigheder efter stk. 2, nr. 1,  

 indenfor en periode på 5 år efter tildelingen udvider bedriftens areal med  

 permanente afgrøder, ved tilplantning med disse afgrøder, sammenlignet med  

 arealet det år betalingsrettighederne fra den nationale reserve blev tildelt,  

 vil de tildelte betalingsrettigheder fra den nationale reserve for et  

 tilsvarende areal blive inddraget til reserven.
Der kan maksimalt inddrages  

 det  

 antal betalingsrettigheder, der er tildelt fra den nationale reserve under  

 dette omstruktureringsprogram.
 Stk. 8.  

  

 Landbrugeren  

 kan efter stk. 2, nr.1, af en eller flere gange i alt tildeles  

 betalingsrettigheder til et areal, der højst kan svare til bedriftens samlede  

 areal tilplantet med permanente afgrøder, som landbrugeren rådede over den  

 25.  

 april 2005.
 Stk. 9.  

  

 Hvis en  

 landbruger, der er berettiget til at ansøge om betalingsrettigheder efter  

 stk.  

 2, sælger hele sin bedrift, kan retten til at søge fra reserven samtidig  

 overdrages til den nye ejer.
Kapitel 6 Almindelige betingelser for støtte § 13.  

  

 Areal  

 er, der indgår i en ansøgning om støtte, skal  

 mindst være til rådighed som landbrugsareal for ansøgeren i en sammenhængende  

 periode fra den 15. januar til den 15. november i ansøgningsåret.
Stk. 2.  

  

 En  

 landbruger kan ved indsendelsen af ansøgningen, jf. § 2, vælge en anden  

 rådighedsperiode, end den i stk. 1 nævnte.
Rådighedsperioden skal have  

 begyndelsestidspunkt inden for perioden fra den 1. september og frem til  

 ansøgningsfristen.
Stk.  

 3.  

  

 En landbruger kan vælge at angive to forskellige 10 måneders  

 rådighedsperioder.
Begyndelsestidspunktet for de to perioder skal ligge  

 indenfor den i stk. 2, 2. pkt., nævnte periode.
 Stk. 4.  

  

 Landbrugere,  

 der benytter sig af muligheden for at vælge to rådighedsperioder, skal i  

 ansøgningen  

 om støtte angive den valgte rådighedsperiode for hver enkelt mark.
Stk. 5.  

  

 Sker der i  

 rådighedsperioden ved ekspropriation eller på ekspropriationslignende vilkår  

 rådighedsberøvelse  

 af arealer, der indgår i en ansøgning efter denne ordning, kan kravet om  

 rådighed i 10 måneder fraviges for disse arealer.
Hvis rådighedsberøvelsen  

 finder sted senest den 1. september i ansøgningsåret, skal Direktoratet for  

 FødevareErhverv have underretning om forholdet senest den 1. oktober samme  

 år.  

 Hvis rådighedsberøvelsen finder sted efter den 1. september i  

 ansøgnings-året,  

 skal direktoratet senest have meddelelse om forholdet på datoen for udløbet  

 af  

 rådighedsperioden.
Hvis rådighedsberøvelsen finder sted senere end 14 dage  

 før  

 udløbet af rådighedsperioden, skal direktoratet dog senest have meddelelse om  

 forholdet inden 4 uger fra rådighedsberøvelsen.
§ 14.  

  

 Dyrkede arealer skal under normale vejrforhold være sået eller  

 tilplantet senest den 31. maj i ansøgningsåret.
For grøntsager, som  

 traditionelt sås eller tilplantes sent, er såfristen den 30. juni.
Ved senere  

 såning eller tilplantning betragtes arealerne som landbrugsarealer, som ikke  

 dyrkes, og arealerne skal overholde bestemmelserne i §§ 23-26 om god  

 landbrugs-  

 og miljømæssig stand.
 Stk. 2.  

  

 På arealer,  

 hvortil der søges om støtte med anvendelse af betalingsrettigheder bortset  

 fra  

 udtagningsrettigheder, er det i perioden fra den 15. juli til den 15.  

 oktober,  

 på de støtteberettigede arealer, tilladt at dyrke de frugt- og  

 grøntsags-afgrøder, som er nævnt i art. 60, stk. 1, i Rådets forordning (EF)  

 nr.  

 1782/2003 af 29. september 2003 om fastlæggelse af fælles regler for den  

 fælles  

 landbrugspolitiks ordninger for direkte støtte og om fastlæggelse af visse  

 støtteordninger for landbrugere.
 § 15.  

  

 Den enkelte mark, hvortil der søges støtte, skal bestå af et  

 sammenhængende areal, der udgør mindst 0,30 ha, medmindre marken på grund af  

 naturlige afgrænsninger eller naboskel ikke kan sammenlægges med andre  

 marker,  

 jf. dog stk. 2.
 Stk. 2.  

  

 For udtagne  

 marker gælder, at en mark skal være mindst 10 meter bred i over halvdelen af  

 sin længde og udgøre et areal på mindst 0,10 ha.
Stk. 3.  

  

 Uanset stk.  

 2 kan som udtagne arealer medtages randzoner med en størrelse på mindst 0,05  

 ha  

 og en bredde på mindst 5 meter langs søer, åbne vandløb, kystlinier samt  

 langs  

 fortidsminder, som er beskyttet i medfør af museumslovens § 29e.
Det er en  

 betingelse for medtagelse af sådanne randzoner, at der ikke er dyrkede eller  

 på  

 anden måde landbrugsmæssigt udnyttede arealer mellem randzonen og vandkanten  

 eller fortidsmindet.
 Stk. 4.  

  

 Ordningen  

 med dyrkning af udtagne arealer med henblik på fremstilling af produkter, der  

 ikke primært er bestemt til konsum eller foderbrug kan ikke anvendes på  

 arealer, der udtages i medfør af stk. 3.
 § 16.  

  

 Landbrugsarealer skal under normale vejrforhold kunne dyrkes og høstes  

 i perioden 15. maj til 15. september, jf. dog § 20.
 Stk. 2.  

  

 På  

 landbrugsarealer må der pr. hektar højst være 50 stubbe, træer eller buske,  

 der  

 i jordoverfladen har en diameter på mere end 5 cm.
 Stk. 3.  

  

 Landbrugsarealer, som ikke dyrkes i overensstemmelse med god landmandspraksis  

 og lokalt anerkendte normer, betragtes som udyrkede arealer.
 § 17.  

  

 Et areal, hvorpå der har været skov eller permanente afgrøder, kan kun  

 danne grundlag for udbetaling af støtte, hvis rødderne er fjernet inden  

 starten  

 af rådighedsperioden i ansøgningsåret, således at pløjning af arealet kan  

 ske.
§ 18.  

  

 Ved lavskov forstås skovtræer, der kan skyde fra stødet, og som stævnes  

 mindst en gang hvert tiende år, for pil og poppel i renkultur, dog mindst en  

 gang hvert tyvende år.
I blandede beplantninger kan indgå op til 25 pct.  

 træer  

 af  

 arter, som normalt ikke  

 skyder fra stødet.
§ 19.  

  

 Tilstødende marker med samme afgrøde skal være tydeligt fysisk  

 adskilt, hvis der søges om støtte til arealer baseret på forskellige typer  

 rettigheder, eller hvis nogle af markerne indgår i en ansøgning om støtte  

 efter  

 denne ordning, mens andre af markerne danner grundlag for støtte efter andre  

 ordninger.
Adskillelsen skal etableres på en sådan måde, at den ikke kan  

 flyttes i løbet af dyrkningssæsonen.
 Stk. 2.  

  

 Hvis arealet for en  

 mark, der er anmeldt som udtaget, overstiger udtagningspligten, og reglerne  

 for  

 udtagne arealer er opfyldt for hele marken, kan fysisk adskillelse undlades.
Kapitel 7 Permanente græsarealer § 20.  

  

 Ved permanente græsarealer forstås arealer, som nævnt i art. 2, litra  

 2, i Kommissionens forordning (EF) nr. 796/2004 af 21. april 2004 om  

 gennemførelsesbestemmelser vedrørende krydsoverensstemmelse, graduering og  

 det  

 integrerede forvaltnings- og kontrolsystem, og hvor plantedækket består af  

 græs  

 og andet grøntfoder, som under normale vejrforhold kan afgræsses eller høstes  

 ved slæt i perioden 1. juni til 31. august.
Dele af markens overflade, hvor  

 plantedækket overvejende består af andre plantearter end græs og andet  

 grøntfoder, er ikke støtteberettiget.
§ 21.  

  

 Areal  

 er,  

 der i henhold til en forpligtelse i et tilsagn om tilskud til miljøvenlige  

 jordbrugsforanstaltninger er udlagt som permanente græsarealer, er i perioden  

 fra MVJ-tilsagnets udløb til den 31. august i det førstkommende kalenderår  

 ikke  

 omfattet af et eventuelt krav om forudgående tilladelse til inddragelse af  

 permanente græsarealer i omdriften, og arealerne vil i denne periode ikke  

 blive  

 omfattet af et påbud om retablering af permanente græsarealer.
Det skal  

 angives  

 på førstkommende ansøgning efter MVJ-tilsagnets udløb, om arealet inddrages i  

 omdriften.
 Stk. 2.  

  

 Bedrifter med  

 tilsagn om tilskud til økologisk jordbrugsproduktion er i tilsagnsperioden og  

 i  

 perioden fra forpligtelsens udløb til det umiddelbart efterfølgende  

 ansøgningstidspunkt  

 for støtte efter enkeltbetalingsordningen hverken omfattet af et eventuelt  

 krav  

 om forudgående tilladelse til inddragelse af permanente græsarealer i  

 omdriften,  

 og arealerne vil i denne periode ikke blive omfattet af et påbud om  

 retablering  

 af permanente græsarealer.
Kapitel 8 Krydsoverensstemmelse Krav fra  

 EU-forordninger og direktiver m.m.
 § 22.  

  

 Reglerne i bekendtgørelse om krydsoverensstemmelse finder anvendelse  

 på ansøgninger indgivet efter § 2.
God landbrugs-  

 og miljømæssig stand § 23.  

  

 Udtagne arealer samt landbrugsarealer, der ikke dyrkes, skal holdes  

 plantedækket.
Stk. 2.  

  

 Plantedækket  

 skal etableres senest 14 dage efter høst, dog senest den 1. oktober,  

 medmindre  

 der er tilstrækkeligt eksisterende plantedække på arealerne.
Hvis høsten  

 først  

 sker efter den 1. oktober, skal plantedækket etableres snarest muligt og  

 senest  

 den 31. maj.
Etableret plantedække kan retableres i perioden fra den 15.  

 april  

 til den 31. maj under forudsætning af, at reglerne om slåning i § 24, stk. 2,  

 er overholdt.
Stk. 3.  

  

 Plantedækket  

 skal etableres på grundlag af 1)  

 	  

 fremspirede spildfrø  

 fra tidligere dyrkningsårs landbrugsafgrøder, eller 2)  

 	  

 græsmarksplanter, idet afgrøden på udtagne  

 arealer dog ikke i et senere år må anvendes til frøproduktion, eller 3)  

 	  

 frøblandinger, herunder blandinger af vildt-  

 og bivenlige planter, som godkendes af Direktoratet for FødevareErhverv.
Stk. 4.  

  

 Plantedække  

 kan undlades i en bredde af højst to meter rundt om hver enkelt mark.
Dette  

 areal kan ved mekanisk bearbejdning holdes plantefrit hele året.
Plantedække  

 kan dog ikke undlades på arealer, der ligger nærmere end 5 meter fra søer,  

 åbne  

 vandløb, kystlinier og de i § 15, stk. 3, nævnte fortidsminder.
Endvidere kan  

 der hele året etableres insektvolde på de i stk. 1 nævnte arealer, og der kan  

 efter godkendelse fra direktoratet etableres andre former for  

 faunaforbedrende  

 foranstaltninger.
 Stk. 5.  

  

 På de i stk.  

 1 nævnte arealer, herunder arealer, der videreføres som udtagne i det  

 følgende  

 år, skal der hvert år inden 1. oktober ske eftersåning af områder uden  

 tilstrækkeligt plantedække.
 § 24.  

  

 Udtagne arealer, permanente græsarealer samt landbrugsarealer, der  

 ikke dyrkes, skal slås mindst en gang hvert andet år i juli eller august.  

 Areal  

 er, der ikke er slået i 2006, skal slås i  

 2007. For permanente græsarealers vedkommende kan slåning erstattes af  

 afgræsning.
Stk. 2.  

  

 Plantedækket  

 på udtagne arealer samt landbrugsarealer, der ikke dyrkes, må ikke slås i  

 perioden  

 1. maj - 30. juni.
Hvis arealerne er beliggende inden for de afstandskrav,  

 der  

 gælder efter bestemmelserne for certificering af frø, skal plantedækket dog  

 slås inden blomstring på anmodning fra den berørte frøavler.
Endvidere må  

 plantedækket slås i forbindelse med bekæmpelse af flyvehavre, hejrearter,  

 brændenælder, tidsler samt giftige eller aggressive ukrudtsarter, som  

 fastlægges af Direktoratet for Fødevareerhverv..  

 Plantedækket må slås hele året, hvis det igennem hele  

 foråret ved slåning med jævne mellemrum holdes helt kort.
 Stk. 3.  

  

 Uanset stk. 1  

 kan slåning undlades, hvis arealet samme år er slået i henhold til stk. 2.  

 Endvidere  

 kan slåning af plantedækket undlades på vildtstriber og insektvolde, dog skal  

 vedplanter holdes nede.
 § 25.  

  

 Udtagne arealer og landbrugsarealer, der ikke dyrkes, må ikke anvendes  

 på en måde, der medfører ødelæggelse eller fjernelse af plantedækket.  

 Midlertidige foranstaltninger og arrangementer er dog tilladt, hvis  

 plantedækket retableres straks efter anvendelsen.
 Stk. 2.  

  

 Uanset stk.  

 1 kan landbrugsarealer, der ikke dyrkes, altid anvendes til midlertidig  

 landbrugsmæssig  

 opbevaring af halm, roer, kartofler og lignende.
 Stk. 3.  

  

 Uanset stk.  

 1 kan der på landbrugsarealer, der ikke dyrkes, foretages mekanisk  

 jordbehandling  

 og anvendes gødning og pesticider fra 15. juli med henblik på at etablere en  

 afgrøde til høst i det følgende år.
§ 26.  

  

 På udtagne arealer og på landbrugsarealer, der ikke dyrkes, må der  

 ikke 1)  

 	  

 anvendes plantebeskyttelsesmidler, jf. lov om  

 kemiske stoffer og produkter, med undtagelse af midler, der anvendes med  

 henblik på selektiv bekæmpelse af kæmpebjørneklo og selektive midler til  

 bekæmpelse af flyvehavre under forudsætning af, at det øvrige plantedække  

 ikke  

 beskadiges, 2)  

 	  

 tilføres mineralsk eller organisk gødning,  

 eller 3)  

 	  

 kunstvandes.
 Stk. 2.  

  

 For udtagne  

 arealer gælder bestemmelsen i stk. 1 fra den 1. oktober forud for  

 ansøgningsfristen  

 til den efterfølgende 31. august.
 Stk. 3.  

  

 Uanset stk.  

 1, nr. 2, kan der dog udbringes husdyrgødning på udtagne arealer i  

 forbindelse  

 med forebyggelse eller bekæmpelse af smitsomme husdyrsygdomme og zoonotiske  

 infektioner under forudsætning af, at udbringningen forinden er godkendt af  

 fødevareregionen.
 § 27.  

  

 Bestemmelserne  

 i §§ 23 - 26 gælder ikke for landbrugsarealer, der er  

 etableret som natur efter § 7, stk. 2, i lov om drift af landbrugsjorder samt  

 træer og buske, der ikke indgår i landbrugsarealet.
Kapitel 9 Udtagne arealer § 28.  

  

 Udtagne arealer skal forblive ude af produktion i udtagningsperioden  

 fra den 15. januar forud for den årlige ansøgningsfrist til den 31. august  

 samme år.
Stk. 2.  

  

 Udtagne  

 arealer må ikke afgræsses i udtagningsperioden, jf. dog stk. 4. Plantedække  

 fremvokset  

 efter udtagningsperiodens ophør må i tiden indtil førstkommende 15. januar  

 kun  

 anvendes indenfor bedriften.
Det er en betingelse for en sådan anvendelse, at  

 det plantedække, der er fremvokset i udtagningsperioden, bliver slået efter  

 den  

 1. august i udtagningsperioden og mindst 14 dage før anvendelsen påbegyndes.
 Stk. 3.  

  

 Afslået  

 plantedække fremvokset i udtagningsperioden må ikke fjernes fra marken eller  

 presses til baller.
Stk. 4.  

  

 Mekanisk jordbearbejdning  

 kan påbegyndes fra den 20. oktober efter udtagningsperioden.
Hvis der efter  

 udtagningsperioden skal etableres en vinterafgrøde, kan mekanisk  

 jordbearbejdning, tilsåning og gødskning dog påbegyndes fra den 15. juli  

 forud  

 for udtagningsperiodens ophør.
Plantedække fremvokset i udtagningsperioden må  

 ikke anvendes til landbrugsmæssige formål.
 § 29.  

  

 Bestemmelserne i §§ 23 - 26 og 28 om plantedække og behandling af  

 udtagne arealer anvendes ikke ved dyrkning af afgrøder på udtagne arealer til  

 fremstilling af produkter, som ikke primært er bestemt til konsum eller  

 foderbrug.
Kapitel 10 Ombytning af arealer, der kan danne grundlag  

 for udbetaling af udtagningsrettigheder § 30.  

  

 Direktoratet for FødevareErhverv kan efter  

 ansøgning tillade, at landbrugsarealer, der ikke kan danne grundlag for  

 udbetalinger baseret på udtagningsrettigheder, alligevel kan danne grundlag  

 for  

 sådanne udbetalinger, hvis 1)  

 	  

 bedriftens arealer  

 helt eller delvist omfattes af et offentligt omstruktureringsprogram, der  

 medfører  

 ændringer af bedriftens struktur eller støtteberettigede areal, 2)  

 	  

 det hidtil  

 støtteberettigede areal ikke længere kan danne grundlag for udbetaling af  

 udtagningsrettigheder som følge af offentlige foranstaltninger, og  

 anvendelsen  

 af det nye areal sker for at landbrugeren kan fortsætte sin normale  

 landbrugsmæssige drift, eller 3)  

 	  

 landbrugeren som  

 følge af miljømæssige, agronomiske, plantesundhedsmæssige eller  

 driftsøkonomiske  

 forhold ønsker at ombytte arealer, der kan danne grundlag for udbetalinger  

 baseret på udtagningsrettigheder med sådanne arealer.
Stk. 2.  

  

 Det er en betingelse for tilladelse efter stk. 1, 1)  

 	  

 at der anvises et  

 areal på samme bedrift, der hidtil har kunnet danne grundlag for udbetalinger  

 baseret på udtagningsrettigheder, og som efter ombytningen ikke længere kan  

 danne grundlag for sådanne udbetalinger, og 2)  

 	  

 at det areal, der  

 opnår status som berettiget til en udtagningsrettighed, ikke er større end  

 det  

 areal, som efter ombytningen ikke længere kan danne grundlag for udbetalinger  

 baseret på udtagningsrettigheder.
Stk. 3.  

  

 Ansøgning om tilladelse i henhold til stk. 1 skal indeholde  

 oplysning om de i stk. 2 angivne betingelser, samt en redegørelse for årsagen  

 til ombytningen.
De arealer, der skal danne grundlag for udbetalinger baseret  

 på udtagningsrettigheder, og de arealer, der ikke længere skal kunne anvendes  

 hertil, skal identificeres ved indtegning på kort og ved angivelse af  

 markbloknummer.
Arealernes størrelse skal angives i ha med 2 decimaler.
Hvis  

 ombytningen vedrører forpagtede arealer, skal ejere af arealer, der i henhold  

 til stk. 1, ikke længere skal kunne anvendes som grundlag for udbetalinger  

 baseret på udtagningsrettigheder, ved deres underskrift erklære sig  

 indforstået  

 hermed.
 Stk. 4.  

  

 Ansøgning om tilladelse efter stk. 1, skal være direktoratet  

 i hænde senest den 1. januar  

 i det  

 støtteår, hvor ombytningen skal gælde.
Kapitel 11 Overdragelse af bedrifter § 31.  

  

 Overdrages en bedrift i sin helhed, inden  

 samtlige betingelser for udbetaling af den ansøgte støtte efter denne ordning  

 er opfyldt, er det en betingelse for ydelse af støtte, at der indsendes en  

 skriftlig producentskifteerklæring til Direktoratet for FødevareErhverv,  

 hvori  

 erhverver påtager sig det fulde ansvar for overholdelse af disse  

 forpligtelser.  

 Producentskifteerklæringen skal indgives på en særlig blanket, der fås ved  

 henvendelse til direktoratet.
Stk. 2.  

  

 Hvis  

 producentskiftet finder sted senest den 1. september i ansøgningsåret, skal  

 producentskifteerklæringen være direktoratet i hænde senest den 1. oktober  

 samme år.
Hvis producentskiftet finder sted efter den 1. september i  

 ansøgningsåret, skal producentskifteerklæringen være direktoratet i hænde  

 senest ved udløbet af den seneste af de i § 13 nævnte rådighedsperioder.
Hvis  

 producentskiftet finder sted senere end 14 dage før udløbet af  

 rådighedsperioden, skal producentskifteerklæringen dog senest være  

 direktoratet  

 i hænde 4 uger efter producentskiftet.
Stk. 3.  

  

 Hvis en bedrift overdrages i sin helhed, inden den ansøgte  

 støtte er udbetalt, vil støtten uanset overdragelsen blive udbetalt til  

 overdrageren, medmindre overdrager ved en transport overfører retten til  

 støtten til erhververen.
Udbetaling af støtte til erhververen er betinget af,  

 at dette ikke strider mod tredjemands bedre retsstilling i forhold til  

 overdrageren.
 Stk. 4.  

  

 Den i stk. 3  

 nævnte transport kan kun gøres gældende overfor direktoratet, hvis den  

 modtages  

 i direktoratet, inden udbetaling af støtten finder sted.
Kapitel 12 Overdragelse af betalingsrettigheder og  

 overførsel af frugt- og grønttilladelser § 32.  

  

 Ved overdragelse af betalingsrettigheder  

 skal overdrager og erhverver underrette Direktoratet for FødevareErhverv.  

 Underretning om overdragelsen skal ske på en særlig blanket, der fås ved  

 henvendelse i direktoratet.
Underretningen skal være direktoratet i hænde  

 senest  

 ved udløbet af den i § 2 fastsatte ansøgningsfrist i det kalenderår, hvor  

 erhverver vil benytte de overdragne betalingsrettigheder i en ansøgning efter  

 §  

 2. Hvis direktoratet modtager underretning om overdragelsen efter udløbet af  

 ansøgningsfristen, men inden udløbet af fristen for at ændre i ansøgningen,  

 kan  

 parterne ved en ændring af ansøgningerne angive, at betalingsrettighederne  

 tilføjes i erhververs ansøgning, og at de slettes i overdragers ansøgning,  

 hvis  

 de var omfattet af denne.
 § 33.  

  

 Direktoratet for FødevareErhverv godkender efter ansøgning, at en tilladelse  

 til dyrkning af frugt- og grøntafgrøder, der er knyttet til en  

 udtagningsrettighed, overføres til en almindelig betalingsrettighed.  

 Ansøgning  

 herom skal være direktoratet i hænde senest på tidspunktet for  

 ansøgningsfristens  

 udløb i det kalenderår, hvor landbrugeren ønsker at udnytte den pågældende  

 betalingsrettighed i en ansøgning om støtte efter § 2.
Kapitel 13 Kontrol § 34.  

  

 Kontrollen med de omfattede arealer,  

 afgrøder og produkter m.v. foretages af  

 Plantedirektoratet  

 i form af stikprøvekontrol,  

 herunder ved telemåling, hos de enkelte landbrugere.
§ 35.  

  

 Det påhviler landbrugerne at yde den  

 nødvendige bistand ved kontroleftersyn.
Landbrugerne skal blandt andet  

 forevise  

 de omfattede arealer og de bygninger, hvor høsten opbevares, samt forevise  

 dyrkningsplaner, markplaner, gødningsplaner, forretningsmateriale og  

 regnskabsmateriale m.v.
Kapitel 14 Udnyttelse af betalingsrettigheder § 36.  

  

 Hvis en landbruger ikke har angivet i ansøgningen, hvilke  

 betalingsrettigheder, bortset fra særlige betalingsrettigheder, der skal  

 anvendes ved udbetaling af støtte, vil betalingsrettighederne blive anvendt i  

 følgende rækkefølge:
 1)  

 	  

 Udtagningsrettigheder.
 2)  

 	  

 Almindelige betalingsrettigheder, hvor hele  

 rettighedens værdi er tildelt fra den nationale reserve.
3)  

 	  

 Betalingsrettigheder med tilladelse til at  

 dyrke frugt- og grøntafgrøder samt andre kartofler end kartofler bestemt til  

 produktion af kartoffelstivelse, for det areal der indgår i ansøgningen med  

 disse afgrøder.
Betalingsrettigheder, hvor tilladelsen er tildelt fra den  

 nationale reserve, anvendes først.
4)  

 	  

 Øvrige betalingsrettigheder.
Almindelige  

 betalingsrettigheder og betalingsrettigheder med tilladelse til at dyrke  

 frugt-  

 og grøntafgrøder samt andre kartofler end kartofler bestemt til produktion af  

 kartoffelstivelse er sideordnet.
 Inden for hver  

 af grupperne 1-4 anvendes betalingsrettigheder med den højeste værdi først.  

 Hvis flere rettigheder har samme værdi, vil de betalingsrettigheder, der  

 dannede grundlag for udbetaling af støtte det foregående år, blive anvendt  

 først.
 Stk. 2.  

  

 Hvis en  

 landbruger anmelder et større areal end det antal arealbaserede  

 betalingsrettigheder, som landbrugeren råder over, vil eventuelle særlige  

 betalingsrettigheder blive anvendt på det overskydende areal.
§ 37.  

  

 Hvis en landbruger ikke anmelder et areal til udnyttelse af særlige  

 betalingsrettigheder, skal landbrugeren opretholde en produktion på mindst 50  

 pct. af det fastsatte krav om storkreaturer (SK) pr. særlig  

 betalingsrettighed,  

 for at støtten kan udbetales.
Udnyttelsen målt i storkreaturer beregnes pr.  

 dag, dyret har været i besætningen i kalenderåret multipliceret med følgende  

 faktorer:
1)  

 	  

 Handyr (tyre og stude) og kvier fra 24  

 måneder, ammekøer og malkekøer: 1,0 SK 2)  

 	  

 Handyr (tyre og stude) og kvier fra 6 måneder  

 til og med 24 måneder: 0,6 SK 3)  

 	  

 Handyr og hundyr under 6 måneder: 0,2 SK.
Kapitel 15 Straffebestemmelser § 38.  

  

 Overtrædelse af § 13, stk. 5, og § 19 samt overtrædelse af § 35 i  

 forbindelse med den i § 34 omhandlede kontrol, straffes med bøde, medmindre  

 højere straf er forskyldt efter kapitel 5 i lov om administration af Det  

 Europæiske Fællesskabs forordninger om markedsordninger for landbrugsvarer  

 m.v.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 16 Ikrafttrædelse og ophør § 39.  

  

 Bekendtgørelsen  

 træder i kraft den 31. marts 2007 og finder anvendelse på ansøgninger  

 indgivet  

 i 2007 og senere. §§ 9-11 finder dog anvendelse på ansøgninger indsendt i  

 2005  

 om tildeling fra den nationale reserve i forbindelse med investeringer i  

 udvidet kvægproduktion, hvor investeringen ikke var taget endeligt i brug  

 inden  

 ansøgningstidspunktet den 25. april 2005.
 Stk. 2.  

  

 Bekendtgørelse  

 nr. 1694 af 19. december 2006 ophæves. §§ 18, 31 og bilag 1 finder dog  

 fortsat  

 anvendelse på ansøgninger indgivet i 2007 for så vidt angår manglende  

 overholdelse af krydsoverensstemmelse konstateret i perioden fra den 1.  

 januar  

 2007 og frem til denne bekendtgørelses ikrafttræden.
 Stk. 3.  

  

 Bekendtgørelse  

 nr. 933 af 4. oktober 2005 om direkte støtte til landbrugere efter  

 enkeltbetalingsordningen  

 finder anvendelse på ansøgninger indgivet i 2006.
Direktoratet for FødevareErhverv, den 22.  

 marts 2007 Arent B.
Josefsen /Nanna Sidelmann Jensen 1)  Bekendtgørelsen indeholder  

 bestemmelser, som er nødvendige for anvendelsen af følgende forordninger:  

 Rådets forordning (EF) nr. 1782/2003 af 29. september 2003 om fastlæggelse af  

 fælles regler for den fælles landbrugspolitiks ordninger for direkte støtte  

 og  

 om fastlæggelse af visse støtteordninger for landbrugere og om ændring af  

 forordning (EØF) nr. 2019/93, (EF) nr. 1452/2001, (EF) nr. 1453/2001, (EF)  

 1454/2001, (EF) nr. 1868/94, (EF) nr. 1251/1999, (EF) nr. 1254/1999, (EF) nr.  

 1673/2000, (EØF) nr. 2358/71 og (EF) nr. 2529/2001, som senest ændret ved  

 Kommissionens forordning (EF) nr. 118/2005 af 26. januar 2005, Kommissionens  

 forordning (EF) nr. 795/2004 af 21. april 2004 om gennemførelsesbestemmelser  

 til enkeltbetalingsordningen i Rådets forordning (EF) nr. 1782/2003 om  

 fastlæggelse af fælles regler for den fælles landbrugspolitiks ordninger for  

 direkte støtte og om fastlæggelse af visse støtteordninger for landbrugere,  

 som  

 senest ændret ved Kommissionens forordning (EF) nr. 1085/2005 af 8. juli  

 2005,  

 og Kommissionens forordning (EF) Nr. 796/2004 af 21. april 2004 om  

 gennemførelsesbestemmelser vedrørende krydsoverensstemmelse, graduering og  

 det  

 integrerede forvaltnings- og kontrolsystem som omhandlet i Rådets forordning  

 (EF) nr. 1782/2003 om fastlæggelse af fælles regler for den fælles  

 landbrugspolitiks ordninger for direkte støtte og om fastlæggelse af visse  

 støtteordninger for landbrugere, som senest ændret ved Kommissionens  

 forordning  

 (EF) nr. 436/2005 af 17. marts 2005. I bekendtgørelsen er medtaget visse  

 bestemmelser fra ovennævnte forordninger.
Ifølge artikel 249 i EF-traktaten  

 gælder en forordning umiddelbart i hver medlemsstat.
Gengivelse af disse  

 bestemmelser er således udelukkende begrundet i praktiske hensyn og berører  

 ikke de nævnte forordningers umiddelbare gyldighed i Danmark.
