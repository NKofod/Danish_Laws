 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 336 af 24. maj 1989 om voksenuddannelsestøtte, som ændret ved  

 lov nr. 483 af 24. juni 1992, foretages følgende ændringer:
 1. I § 1 indsættes som stk. 3:
» Stk. 3.  Der kan ligeledes ydes refusion, hvis  

 selvstændigt erhvervsdrivende og medarbejdende ægtefæller under  

 uddannelsesorlov afløses af ledige dagpengemodtagere.
Bestemmelserne i §§ 4  

 a-4 d finder tilsvarende anvendelse.« 2. I § 2, stk. 1-4, § 4, stk. 3, § 4 a, § 6, stk. 1-3, og  

§ 8, stk. 1 og stk. 2, 4. pkt., ændres  

 »Kulturministeren« til: »Undervisningsministeren«, i §  

 2, stk. 4, udgår »og undervisnings- og forskningsministeren«, i  

§ 4, stk. 6, og § 8, stk. 2, 1. pkt., ændres  

 »kulturministeren« til: »undervisningsministeren«, og i  

§ 6, stk. 3, ændres »Kulturministeriet« til:  

 »Undervisningsministeriet«.
3. I § 4 b, stk.1, ændres »4 og højst 36 uger«  

 til: »1 og højst 52 uger.« 4. § 4 c affattes således:
 »§ 4 c.  Det er en betingelse for refusion, at  

 medarbejderen har været beskæftiget på virksomheden i mindst 6 måneder, og at  

 arbejdsgiveren ansætter en dagpengeberettiget ledig i orlovsperioden.
 Stk. 2 .  Ansættelse i orlovsstillingen kan dog ske med  

 en midlertidigt ansat dagpengeberettiget medarbejder, der ikke er aktuelt  

 ledig på tidspunktet for orlovsstillingens påbegyndelse.  

 Undervisningsministeren kan fastsætte nærmere regler herom.
Stk. 3 .  Løn- og arbejdsvilkår for afløseren skal svare  

 til, hvad der efter overenskomst mellem arbejdsgivere og lønmodtagere gælder  

 for dette eller tilsvarende arbejde.
Dette gælder også for ansættelse i  

 oplæringsperioden, jf. stk. 5.
Stk. 4 .  Refusionen svarer til højeste sats for  

 arbejdsløshedsdagpenge.
For deltidsansatte nedsættes refusionen  

 forholdsmæssigt.
Stk. 5 .  Der kan ydes refusion til ansættelse af  

 afløseren i indtil 2 uger forud for orlovsperiodens start som led i oplæring  

 til arbejdet, hvis orlovsperioden er af mindst 13 ugers varighed.
Aftale  

 herom indgås med det regionale arbejdsformidlingskontor.
Stk. 6 .  Såfremt afløserens ansættelsesforhold ophører  

 inden orlovsperiodens udløb, skal stillingen genbesættes med en anden  

 dagpengeberettiget ledig eller midlertidigt ansat dagpengeberettiget  

 medarbejder.
Sker dette ikke, ophører refusionen.
 Stk. 7 .  Medarbejderens deltagelse i uddannelse skal  

 dokumenteres.
Stk. 8.  Undervisningsministeren kan fastsætte regler om  

 maksimum for udbetaling af refusion efter § 4 a samt beslutte, at der ikke  

 kan ydes refusion inden for nærmere afgrænsede erhvervsområder fastsat af  

 undervisningsministeren i samråd med arbejdsministeren.« 5. § 8, stk. 2, 3. pkt., affattes således:
»Endvidere kan arbejdsministeren og undervisningsministeren udpege  

 hver 2 repræsentanter og finansministeren og socialministeren hver 1  

 repræsentant som tilforordnede til rådet.« § 2 Stk. 1.  Loven træder i kraft dagen efter  

 bekendtgørelsen i Lovtidende.
Bestemmelserne i § 1, nr. 1, 3 og 4, har  

 virkning indtil den 31. december 1994.
 Stk. 2.  Aftale om orlov i henhold til bestemmelserne i  

 § 1, nr. 1, 3 og 4, kan ikke indgås efter den 31. december 1993.
 Stk. 3.  For aftaler, som er indgået før lovens  

 ikrafttræden, og som vedrører orlovsperioder, der gennemføres efter lovens  

 ikrafttræden, finder de regler, som var gældende på tidspunktet for  

 orlovsaftalens indgåelse, anvendelse.
Givet på Amalienborg, den 14. april 1993 Under Vor Kongelige Hånd og Segl MARGRETHE R.
