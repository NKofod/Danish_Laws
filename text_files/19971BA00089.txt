Nr BSF 89 Forslag til folketingsbeslutning om etablering af chaufførvikarbureauer Fremsat af Brian Mikkelsen (KF) Kaj Ikast (KF) Svend Heiselberg (V) Erik  

 Jakobsen (V) Tom Behnke (FP) Annette Just (FP) Kristian Thulesen Dahl (DF)  

 Ole Donner (DF) den 12. december 1997 Folketinget pålægger regeringen inden den 1. marts 1998 at skabe mulighed  

 for, at der er fri adgang til etablering af chaufførvikarbureauer på bus- og  

 godskørselsområdet.
Bemærkninger til forslaget I henhold til Lov om godskørsel er det Vejtransportrådet, der udsteder  

 tilladelse til godskørsel samt fastsætter de nærmere vilkår for udnyttelse af  

 tilladelsen.
I følge Vejtransportrådets gældende tilladelsesvilkår er det  

 ikke tilladt at leje eller låne en chauffør hos et udlejningsbureau.
Der er  

 med andre ord ikke mulighed for at benytte chaufførvikarer til løsning af  

 opgaverne.
Dette på trods af at der er et klart behov i branchen.
Et behov  

 som i stedet kan tilfredsstilles syd for grænsen, idet det f.eks. i Tyskland  

 er tilladt at etablere sådanne vikarbureauer.
Disse vikarbureauer må gerne  

 som følge af EU-lovgivningen operere i Danmark.
 Forslagstillerne opfatter det som diskriminerende og i strid med den fri  

 etableringsret i henhold til EU-retten, at vognmænd hverken må benytte eller  

 stille en tjenesteydelse til rådighed, som der klart er behov for i branchen.  

 Dette bekræftes også af, at Danske Vognmænd og Foreningen af Danske  

 Eksportvognmænd via Trafikministeriet har indbragt spørgsmålet for  

 EU-Kommissionen.
Det er på nuværende tidspunkt tilladt at låne en chauffør hos en anden  

 vognmand efter forudgående tilladelse fra Færdselsstyrelsen.
Det er derfor  

 efter forslagstillernes opfattelse nærliggende at udvide denne mulighed til  

 også at kunne »leje« en chauffør hos et vikarbureau.
 Forslagsstillerne mener, at forbudet mod at bruge chaufførvikarer i  

 Danmark eksporterer gode danske arbejdspladser til de omkringliggende lande,  

 og det er uforståeligt, at et klart behov på både gods- og busområdet ikke  

 kan blive opfyldt.
 Forslagstillerne mener derfor, at regeringen straks bør bringe disse  

 regler i overensstemmelse med EU-retten og i øvrigt gøre dem tidssvarende i  

 forhold til de krav, en stor dansk branche stiller i dag for at kunne  

 forblive konkurrencedygtig.
Skriftlig fremsættelse Brian Mikkelsen (KF):
 Som ordfører for forslagsstillerne tillader jeg mig herved at fremsætte:
Forslag til folketingsbeslutning om etablering af  

 chaufførvikarbureauer (Beslutningsforslag nr.
B 89).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
