 I tilslutning til den i Mexico City den 5. december 1980 indgåede aftale  

 om økonomisk samarbejde mellem Danmark og Mexico, jfr. udenrigsministeriets  

 bekendtgørelse nr. 56 af 13. maj 1981, Lovtidende C, undertegnedes den 28.  

 maj 1982 i København en aftale mellem de to lande om videnskabeligt og  

 teknisk samarbejde.
 Aftalen har følgende ordlyd:
AFTALE OM VIDENSKABELIGT OG TEKNISK SAMARBEJDE MELLEM KONGERIGET DANMARKS REGERING OG DE FORENEDE MEXIKANSKE STATERS REGERING Kongeriget Danmarks regering og De forenede mexikanske Staters regering er i ønsket om yderligere at styrke de tradionelle venskabelige forbindelser  

 mellem de to lande, i ønsket om at udvide det økonomiske samarbejde, der er etableret ved  

 aftalen herom af 5. december 1980, til også at omfatte det videnskabelige og  

 teknologiske område, blevet enige om følgende:
ARTIKEL I Parterne skal fremme videnskabeligt og teknisk samarbejde mellem de to  

 lande.
ARTIKEL II Samarbejdet kan finde sted på følgende måder:
ARTIKEL III Der nedsættes en dansk-mexikansk blandet kommission vedrørende  

 videnskabeligt og teknisk samarbejde (i det følgende kaldet  

 »Kommissionen«) med det formål at gennemføre denne aftale.
 Kommissionens medlemmer udnævnes af deres respektive regeringer.
Kommissionen mødes på tidspunkter, der fastsættes efter fælles aftale,  

 sædvanligvis hvert andet år skiftevis i Danmark og Mexico.
Parterne vil  

 bestræbe sig på, at mødetidspunkterne falder sammen med møderne i den  

 blandede kommission for økonomisk samarbejde.
 Kommissionen skal:
- udarbejde et program for videnskabeligt og teknologisk samarbejde, - overvåge gennemførelsen af denne aftale, - tage sådanne skridt, der kan fremme samarbejdet på det videnskabelige og  

 teknologiske område, - aflægge beretning om sin virksomhed til de to regeringer.
 Den dansk-mexikanske kommission vedrørende videnskabeligt og teknisk  

 samarbejde og den blandede kommission for økonomisk samarbejde mellem Danmark  

 og Mexico vil holde hinanden underrettet om deres virksomhed for at lette  

 behørig koordination.
ARTIKEL IV Hver regering udpeger i henhold til national praksis de institutioner, der  

 vil få til opgave at gennemføre programmet for videnskabeligt og teknologisk  

 samarbejde.
ARTIKEL V De finansielle betingelser vil blive fastlagt i en tillægsprotokol til  

 denne aftale.
ARTIKEL VI Parterne vil i muligt omfang inden for rammerne af deres lovgivning lette  

 ind- og udrejsen for personale, materialer og udstyr, der er fornødent til  

 gennemførelsen af samarbejdsprojekter.
ARTIKEL VII Denne aftale træder i kraft på datoen for udvekslingen af noter, der  

 bekræfter dens ratifikation eller godkendelse i overensstemmelse med de  

 forfatningsmæssige forskrifter i de to lande.
Den forbliver i kraft i en  

 periode på fem år.
Derefter forlænges aftalen automatisk for eet år ad  

 gangen, medmindre en af parterne opsiger den med mindst seks måneders varsel.  

 Denne aftales ophør vil ikke berøre gyldigheden af samarbejdsprojekter, der  

 er aftalt, medens den var i kraft.
 Udfærdiget i København den 28. maj 1982 i to eksemplarer på dansk og  

 spansk, begge tekster af samme gyldighed.
For Kongeriget Danmarks Regering Kjeld Olesen For De forenede mexikanske Staters Regering Jorge Castaneda Aftalen trådte i medfør af artikel VII i kraft den 23. fabruar 1983.
