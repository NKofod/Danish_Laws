 Luftfartsdirektoratet fastsætter herved følgende forskrifter vedrørende  

 crashworthiness for flyvemaskiner med max. startvægt over 5.700 kg som  

 forudsætning for luftdygtighed, jf. ministeriet for offentlige arbejders  

 bekendtgørelse nr. 332 af 27. november 1964, § 1, stk. 1.
 1. Definitioner.
 1.1 Crashworthiness.
 Flyvemaskiners indretning med henblik på beskyttelse af ombordværende  

 personer ved unormale flyveforhold, nødlandinger, havarier etc.
 1.2.1 Trin-op.
 Indvendig afstand, målt fra oversiden af gulvet til underkant af en  

 udgangs lysning.
 1.2.2 Trin-ned.
 Udvendig afstand målt fra underkant af en udgangs lysning til overside af  

 vinge eller andet fodfæste, der springer frem fra fuselagen og er af et  

 sådant omfang, at det umiddelbart kan benyttes af en person, uden at denne  

 skal udvise særlig agtpågivenhed.
 1.3 Type A nødudgang.
 En udgang, der har mindst 1065 mm (42 tommer) bred og mindst 1840 mm (72  

 tommer) høj rektangulær lysning med hjørneradier ikke over 1/6 af bredden, og  

 hvis lysnings underkant er i højde med gulvet.
 1.4 Type I nødudgang.
 En udgang, der har mindst 610 mm (24 tommer) bred og mindst 1220 mm (48  

 tommer) høj rektangulær lysning med hjørneradier ikke over 1/3 af bredden, og  

 hvis lysnings underkant er i højde med gulvet.
 1.5 Type II nødudgang.
En udgang, der har mindst 510 mm (20 tommer) bred og mindst 1115 mm (44  

 tommer) høj rektangulær lysning med hjørneradier ikke over 1/3 af bredden.  

 Hvis udgangen er placeret foran eller bag vingen, skal lysningens underkant  

 være i højde med gulvet.
Hvis udgangen er placeret over vingen, må trin-op  

 ikke være over 254 mm (10 tommer) og trin-ned ikke over 430 mm (17 tommer).
 1.6 Type III nødudgang.
 En udgang, der har mindst 510 mm (20 tommer) bred og mindst 915 mm (36  

 tommer) høj rektangulær lysning med hjørneradier ikke over 1/3 af bredden, og  

 trin-op ikke over 510 mm (20 tommer). Hvis udgangen er placeret over vingen,  

 må trin-ned ikke være over 685 mm (27 tommer).
 1.7 Type IV nødudgang.
 En over vingen placeret udgang, der har mindst 485 mm (19 tommer) bred og  

 mindst 660 mm (26 tommer) høj rektangulær lysning med hjørneradier ikke over  

 1/3 af bredden, og trin-op ikke over 735 mm (29 tommer) og trin-ned ikke over  

 915 mm (36 tommer).
 1.8 Andre typer nødudgange.
 For at større udgange, enten rektangulære eller af anden form, kan  

 godtages som en af de under 1.3. til og med 1.7. nævnte typer, må den  

 specificerede lysning kunne indskrives i den aktuelle udgangs lysning, og  

 underkanten af den indskrevne lysning må overholde de specificerede trin-op  

 og trin-ned.
 1.9 Bugudgang.
 En udgang fra passagerkabine gennem trykskallen og fuselagens bundskind,  

 hvis dimensioner og fysiske udførelse giver mindst den samme  

 persongennemstrømningshastighed som en type I nødudgang med flyvemaskinen i  

 normal stilling på jorden med udfældede landingsstel.
 1.10 Haleudgang.
 En agten i flyvemaskinen placeret, bagudvendende udgang fra passagerkabine  

 gennem trykskallen og gennem en agten for trykskallen beliggende  

 fuselagekegle, der kan åbnes. Åbningsmetoden må være indlysende, og åbningen  

 må kunne foretages ved kun een manøvre.
 1.11 Evakueringsvej på vinge.
 Et på vingeoversiden mellem en over vingen placeret nødudgang og vingens  

 begrænsning, særligt behandlet og udstyret område, der kan benyttes af  

 personer under evakuering.
2. Siddepladser 2.1 Enhver siddeplads, der optages af en person under kørsel, start og  

 landing, eller under flyvning i turbulent luft, samt siddepladsens  

 omgivelser, skal være indrettet således, at vedkommende person er beskyttet  

 imod skader under påvirkning af de inertikræfter, luftfartøjet er  

 certificeret til.
 2.1.1 Enhver siddeplads skal være forsynet med et godkendt  

 sikkerhedsbælte.
 2.1.2 En siddeplads, hvis sidderetning danner en vinkel på mere end 18  

 grader med flyvemskinens langsgående lodrette symmetriplan, skal være  

 forsynet enten med energiabsorberende støtte, der understøtter arme, skuldre,  

 hoved og rygrad, eller, med en godkendt skuldersele, der hindrer hovedet i at  

 ramme nogen skadende genstand.
 2.1.3 I øvrigt kræves for enhver siddeplads, at personen skal være  

 beskyttet mod hovedbeskadigelser på en eller flere af følgende måder:
 2.1.3.1 Ved en godkendt skuldersele, der hindrer hovedet i at ramme nogen  

 skadende genstand.
 2.1.3.2 Ved eliminering af alle skadende genstande inden for de  

 cirkelbaner, hovedet vil beskrive.
 2.1.3.3 Ved energiabsorberende støtte, der understøtter arme, skuldre,  

 hoved og rygrad.
 2.2 Passagerstole skal være således indrettet, at bagage, der er anbragt  

 under dem, ikke kan glide fremad ved påvirkninger fra de maksimale  

 inertikræfter, flyvemaskinen er certificeret til.
 3. Last, bagage, løst udstyr m.v. i kabiner og  

 cockpit.
 3.1 I kabiner og cockpit skal der findes foranstaltninger, der hindrer, at  

 besætningsbagage samt panttryudstyr, service- og salgsvogne m.v., der ikke er  

 i brug, kan forskubbe sig eller komme løs under påvirkning af de maksimale  

 inertikræfter, flyvemaskinen er certificeret til.
 3.2 Ethvert bagage- og lastrum samt ethvert område, hvor ballast kan  

 placeres, skal være forsynet med et skilt med engelsk eller skandinavisk  

 tekst, der angiver lastningsforskrifter.
 4. Døre og udgange i siden af fuselagen samt hale- og  

 bugudgange.
 Enhver dør eller udgang i siden af fuselagen (bortset fra sådanne, der  

 fører ind til last- eller bagagerum, der ikke er tilgængelige fra  

 passagerkabiner) med en højde på 1115 mm eller mere og en bredde mellem 510  

 og 1170 mm, hvis nederste kant er i højde med gulvet, samt enhver hale- og  

 bugudgang for passagerer, skal opfylde følgende specifikationer:
 4.1 Dersom udgangen er placeret over vingen, skal der på vingen findes en  

 evakueringsvej i overensstemmelse med punkt 9. Dersom udgangen er en type  

 A-nødudgang, og der er trin ned, skal den være udstyret med nødsejl eller et  

 lignende hjælpemiddel, indrettet i overensstemmelse med punkt 8, medmindre  

 det er demonstreret, at udgangen uden sejl eller hjælpemiddel har samme  

 persongennemstrømningshastighed som en identisk udgang, placeret uden for  

 vingen.
 4.2 Dersom udgangen er placeret uden for vingen, og der er mere end 1830  

 mm fra dens underkant til jorden, når flyvemaskinen står på udfældes  

 understel, skal den være udstyret med et hjælpemiddel, indrettet i  

 overensstemmelse med punkt 8. Er det en type A-udgang, skal hjælpemidlet være  

 et nødsejl, der tillader evakuering af 2 rækker personer samtidig.
 4.3 Udgangen skal kunne åbnes indefra og udefra, og den skal have:
 4.3.1 Identificerings- og lokaliseringsskilte samt indvendig  

 åbningsanvisning i overensstemmelse med punkt 6.
 4.3.2 Udvendig mærkning af ind- eller udgangen selv samt af dens udvendige  

 åbningsmekanisme i overensstemmelse med punkt 10.
 4.4 Identificerings- og lokaliseringsskilte samt adgangsveje til og  

 gulvområder ved ind- eller udgangen skal være belyst eller oplyst i  

 overensstemmelse med punkt 11.
 4.5 Dersom udgangen er placeret over vingen, skal den have udvendig  

 belysning i overensstemmelse med punkt 11.
 4.6 Der skal findes adgang til og hjælperplads ved ind- eller udgangen i  

 overensstemmelse med punkt 7.
4.7 Nødudgangen skal kunne åbnes i løbet af 10 sekunder regnet fra det  

 øjeblik, åbningsmekanismen aktiveres, til døren eller udgangen er helt åben,  

 med flyvemaskinen i normal stilling på jorden og med flyvemaskinen i enhver  

 stilling forårsaget af sammenbrud af eet eller flere landingsstel.
Det  

 forudsættes, at fuselagen ikke er deformeret.
 5. Nødudgange udover krævet minimum.
 Enhver i passagerkabinen placeret nødudgang, der er udover det i henhold  

 til typecertificeringsbestemmelserne for pågældende luftfartøj krævede  

 minimum, skal enten dækkes eller opfylde betingelserne i punkt 4., med  

 undtagelse af underpunkt 4.6., og være let tilgængelig.
 6. Indvendig mærkning af nødudgange.
 6.1 Hver passagernødudgang og de midler, hvormed den åbnes, skal være  

 klart og tydeligt mærket.
 6.2 Identificerings- og lokaliseringsskilte for passagernødudgange skal  

 være læselige i en afstand, der er mindst lig kabinebredden.
 6.3 Placeringen af enhver passagernødudgang skal være angivet ved et  

 skilt, der er synligt for personer, der bevæger sig forud eller agterud ad  

 den (de) af passagerer benyttede hovedgang(e).
 6.3.1 Nær ved hver passagernødudgang skal der i loft oven over  

 hovedgangen(e), eller på anden plads nær ved loftet, dersom placering i  

 loftet er uhensigtsmæssig på grund af ringe loftshøjde, findes et  

 lokaliseringsskilt, dog således at mere end een udgang kan dækkes af eet  

 skilt, når hver udgang let kan ses derfra, hvor skiltet er monteret.
 6.3.2 Nær ved eller på hver passagernødudgang skal findes et  

 identificeringsskilt, dog således, at to udgange kan dækkes af eet skilt, når  

 begge udgange let kan ses derfra, hvor skiltet er monteret.
6.3.3 På hvert skot eller anden genstand, der hindrer frit udsyn forud og  

 agterud i kabinen og således skjuler en bagved liggende passagernødudgang,  

 skal der findes et lokaliseringsskilt.
Er montering på skot eller genstand  

 umulig, kan skiltet monteres på et andet egnet sted.
Skiltet skal angive, at  

 udgang findes bag dette skot eller anden genstand.
 6.4 Åbningshåndtag skal mærkes og anvisning på åbningsmetode angives:
 6.4.1 For hver passagernødudgang med en i en afstand af 750 mm (30 tommer)  

 synlig og læselig mærkning og anvisning på eller ved udgangen.
 6.4.2 For hver type A, type I eller type II nødudgang, der åbnes ved en  

 roterende bevægelse af betjeningshåndtaget, udover mærkning af selve  

 håndtaget, med:
6.4.2.1 en cirkelbueformet rød pil med skaftbredde mindst 19 mm (3/4  

 tommer) og spidsbredde to gange skaftbredden.
Pilens totallængde skal dække  

 mindst 70 grader af en cirkel med radius ca. tre fjerdedele af  

 håndtagslængden, og 6.4.2.2 ordet »OPEN« i 25 mm (1 tomme) høje røde bogstaver,  

 anbragt vandret ved pilespidsen.
 6.5 Et identificerings- og lokaliseringsskilt behøver kun at have teksten  

 »EXIT«.
 7. Adgang til og hjælperplads ved nødudgange.
7.1 Der skal være passage mellem adskilte passagerområder.
Passagen skal  

 være mindst 510 mm (20 tommer) bred og fri for forhindringer.
7.2 Dersom der er to eller flere hovedgange, skal der imellem disse være  

 tværgange, der skal være mindst 510 mm (20 tommer) brede og fri for  

 forhindringer.
Ved hver type A-nødudgang skal der findes en sådan tværgang,  

 der fører direkte ud i adgangsvejen mellem nødudgangen og hovedgangen.
7.3 Mellem hver nødudgang og nærmeste gang skal der findes en adgangsvej,  

 der for 7.3.1 type A-nødudgangs vedkommende skal være mindst 915 mm (36 tommer)  

 bred og fri for forhindringer 7.3.2 type I og II-nødudgangs vedkommende skal være mindst 510 mm (20  

 tommer) bred og fri for forhindringer 7.3.3 type III og type IV-nødudgangs vedkommende skal give passage, der  

 ikke hindres af stole, køjer, eller andre fremspringende genstande på en  

 sådan måde, at nødudgangens effektivitet nedsættes.
I flyvemaskiner, hvis  

 passagersædekapacitet ikke overstiger 19, kan mindre hindringer tillades,  

 dersom kompenserende forholdsregler sikrer opretholdelsen af udgangens  

 effektivitet.
 I flyvemaskiner, hvis passagersædekapacitet er 20 eller mere, må ingen  

 hindring, inklusive stolerygge i enhver position, inden for en afstand fra  

 nødudgangen mindst lig det smalleste passagersæde, der er monteret i  

 flyvemaskinen, rage ind i projektionen af nødgangslysningen.
 7.4 Dersom nødudgangen skal være forsynet med hjælpemiddel i henhold til  

 punkt 4., skal der ved nødudgangen være tilstrækkelig plads til, at eet eller  

 flere besætningsmedlemmer, uden at den for den pågældende nødudgang krævede  

 fri bredde nedsættes, kan assistere passagererne under en evakuering.
 7.4.1 Ved type A-nødudgang skal der være en hjælperplads ved hver side af  

 adgangsvejen.
 7.4.2 Ved type I eller type II nødudgang skal der være en hjælperplads ved  

 den ene side af gangen.
 7.5 Enhver dør, der skal bruges for at nå nogen nødudgang, skal være  

 forsynet med et passende skilt, der angiver, at døren skal være sikret i åben  

 stilling under start og landing.
 7.6 Enhver med et forhæng forsynet åbning, der skal bruges for at nå nogen  

 nødudgang, skal være forsynet med et passende skilt, der angiver, at  

 forhænget under start og landing skal være sikret i fratrukket stilling.
 8. Evakueringshjælpemiddel ved nødudgange.
Dersom nødudgangens nederste kant er i højde med gulvet, skal  

 evakueringshjælpemidlet være et selvbærende nødsejl, eller et lignende  

 godkendt middel, således indrettet, 8.1. at det automatisk udfoldes samtidig med udgangens åbning indefra.
Anmærkning: Hvis nødudgangen også er passager- eller servicedør, skal den  

 være udstyret med en anordning, der hindrer automatisk udfoldning ved normalt  

 brug af udgangen, hvadenten udgangen åbnes inde- eller udefra, 8.2 at det automatisk gøres selvbærende inden for 10 sekunder efter  

 udfoldningens begyndelse, 8.3 at det selvbærende har en sådan længde, at den nederste ende støtter  

 på jorden med flyvemaskinen i enhver stilling forårsaget af sammenbrud af eet  

 eller flere landingsstel, 8.4 at det, belyst ved fremmed eller integral lyskilde, er synligt fra  

 flyvemaskinen, når det er udfoldet.
8.4.1 Dersom evakueringshjælpemidlet har integral lyskilde, må lyskilden 8.4.1.1 ikke ødelægges ved lagring, 8.4.1.2 med flyvemaskinen i enhver stilling, som angivet i punkt 8.3.,  

 give en belysning på ikke under 0,32 lux (0,03 foot candle), målt vinkelret  

 på lysretningen, af jorden for enden af det selvbærende hjælpemiddel, hvor en  

 person, der benytter det, vil ramme.
 8.4.2 Dersom evakueringshjælpemidlet er belyst fra flyvemaskinens  

 nødlyssystem, skal bestemmelserne i punkt 11 være opfyldt.
 9. Evakueringsvej på vinger.
Ved enhver over vingen placeret nødudgang skal der på vingeoverfladen  

 findes en evakueringsvej, der skal 9.1 være skridsikker, undtagen på flapsoversiden, dersom flaps kan  

 anvendes til nedglidning, 9.2 være mindst 1220 mm (48 tommer) bred for nødudgange type A, og mindst  

 610 mm (24 tommer) bred for alle andre nødudgange.
 Anmærkning: Dersom tilvejebringelse af evakueringsvej vil påvirke den  

 pågældende flyvemaskines flyveegenskaber, skal forholdet forelægges for  

 luftfartsdirektoratet til afgørelse.
9.3 have en overflade med mindst 80 pct. lysreflektion 9.4 have en farvekontrastfaktor til den omgivende overflade på mindst 5  

 til 1.
 10. Udvendig mærkning af nødudgange.
 Enhver nødudgang, der skal kunne åbnes udefra, og dens udvendige  

 åbningsmekanisme, skal have tydelig udvendig afmærkning og, hvis det er  

 påkrævet, have betjeningsmåden angivet.
 10.1 Afmærkningen af udgangen skal inkludere en 50 mm (2 tommer) bred  

 farvet stribe langs hele udgangens omkreds.
10.2 Den udvendige afmærkning, inklusive striben og betjeningsangivelsen,  

 skal have stor farvekontrast til den omkringværende overflade.
Hvis  

 reflektionen fra den mørke farve er 15 pct. eller mindre, skal reflektionen  

 fra den lysere farve være mindst 45 pct.
Er reflektionen fra den mørke farve  

 stærkere end 15 pct., skal reflektionsforskellen være mindst 30 pct.  

 Reflektion er forholdet mellem reflekteret og modtaget lys.
10.3 Hvis der forefindes andre udgange end dem i siden af fuselagen,  

 f.eks. bugudgange eller haleudgange, skal mærkning af åbningsmekanismer og  

 betjeningsangivelse være i en iøjnefaldende rød farve, eller, dersom  

 baggrunden er for sammenfaldende med rødt, en lys cromgul farve.
Er der kun  

 åbningsmekanismer på den ene side af fuselagen, skal den anden side have en  

 iøjnefaldende henvisning.
 11. Nødbelysning.
 Der skal findes et af hovedlyssystemet uafhængigt nødlyssystem, der  

 omfatter: Identificerings- og lokaliseringsskilte for nødudgange, almen  

 kabinebelysning og belysning af adgangsveje til nødudgange, samt udvendig  

 nødbelysning.
11.1 Identificerings- og lokaliseringsskilte for nødudgange skal have  

 mindst 25 mm (1 tomme) høje, hvide bogstaver på en mindst 50 mm (2 tommer)  

 høj, rød baggrund.
Skiltene kan være elektrisk oplyste indefra eller  

 selvlysende med en begyndelsesintensitet på mindst 160 microlambert.
De  

 nævnte farver kan ombyttes, dersom dette gør skiltet tydeligere.
 Anmærkning: Mindst tilladt lysintensitet for skilte i brug er 100  

 microlambert.
 11.2 Den almene belysning i passagerkabiner skal være sådan, at den  

 gennemsnitlige belysning, målt for hver 1000 mm (40 tommer) i højde med  

 stolearmlæn langs centerlinierne i langsgående hovedgange og tværgange mellem  

 hovedgange er mindst 0.54 lux (0.05 foot-candle) og belysningen på hvert  

 målpunkt mindst 0.10 lux (0.01 foot-candle). En langsgående hovedgang går  

 langs ad fuselagen fra den forreste passagernødudgang eller det forreste  

 sæde, hvis dette er længere fremme, til den agterste passagernødudgang eller  

 det agterste sæde, hvis dette er længere agter.
 11.3 Gulvet i adgangsveje mellem hovedgange og mellem passagernødudgange,  

 hvis nederste kant er i højde med gulvet, og nærmeste hovedgang skal have en  

 belysning på mindst 0.22 lux (0.02 foot-candle). Belysningen måles langs  

 adgangsvejens midterlinie i ens højde over gulvet, og højst 150 mm (6 tommer)  

 over dette.
 11.4 Udvendigt nødlys skal findes ved hver over vingen placeret udgang  

 således indrettet, at:
11.4.1 der er en belysning, målt vinkelret på lysretningen, af et 0.2 m2  

 (2 square foot) stort område, hvor en person under evakueringen må antages  

 først at sætte sin fod uden for kabinen, på mindst 0.32 lux (0.03  

 foot-candle), 11.4.2 der er en belysning, målt vinkelret på lysretningen, af et område  

 med en minimumsbredde på 1220 mm (4 tommer), for type A-udgange og 610 mm (2  

 tommer), for alle andre udgange, og en længde lig de fjernest fra udgangen  

 liggende 30 pct. af den i henhold til punkt 9 krævede evakueringsvej, på  

 mindst 0.54 lux (0.05 foot-candle), 11.4.3 der er en belysning, målt vinkelret på lysretningen, af det sted på  

 jorden, hvor en person, der under evakueringen benytter evakueringsvejen,  

 normalt først vil ramme, på mindst 0.32 lux (0.03 foot-candle).  

 Flyvemaskinens stilling forudsættes at modsvare stilling med udfældet  

 landingsstel.
 11.5 Dersom de i henhold til punkt 4 krævede evakueringshjælpemidler er  

 belyst af det udvendige nødlyssystem, skal dette være således indrettet, at:
11.5.1 der ved hver over vingen placeret nødudgang er en belysning, målt  

 vinkelret på lysretningen med flyvemaskinens landingsstel udfældet, at det  

 sted på jorden, hvor en person, der under evakueringen benytter  

 evakueringsvejen over vingen, normalt først vil ramme, på mindst 0.32 lux  

 (0.03 foot-candle), 11.5.2 der ved hver uden for vingen placeret nødudgang er en belysning,  

 målt vinkelret på lysretningen, af jorden for enden af det selvbærende  

 hjælpemiddel, hvor en person under evakueringen normalt først vil ramme, på  

 mindst 0.32 lux (0.03 foot-candle).
 11.6 Nødlyssystemet skal være således konstrueret, at:
11.6.1 lysene kan tændes manuelt fra cockpit og fra et sted i  

 passagerkabinen, der er let tilgængeligt fra et sæde, som normalt optages af  

 et besætningsmedlem, og de manuelle kontakter er sikret mod utilsigtet  

 tænding, 11.6.2 lysene tændes eller forbliver tændt ved afbrydelse (undtagen  

 afbrydelse, der skyldes en lodret tværgående adskillelse af fuselagen som  

 følge af nødlanding) af flyvemaskinens normale el-forsyning, dersom  

 kontakterne er armerede eller sluttede.
 11.7 De for nødbelysningen krævede intensiteter og belysninger skal kunne  

 opretholdes i mindst 10 minutter under de kritiske forhold under en  

 nødlanding.
 11.8 Alle elektriske oplyste lokaliseringsskilte, der er krævet i henhold  

 til punkt 6.3.2, skal kunne forblive i funktion efter et havari bortset fra  

 dem, der ødelægges ved havariet.
 12. Ikrafttrædelse.
 12.1 Bestemmelserne i denne BL finder anvendelse på bedømmelsen af  

 luftdygtighed for dansk registrerede flyvemaskiner fra den 1. september 1973.
 12.1.1 Anmærkninger til punkt 8.1 finder dog kun anvendelse, såfremt  

 flyvemaskinen er typecertificeret efter den 1. september 1973.
 12.2 For flyvemaskiner, som den 1. september 1973 var dansk registreret,  

 finder følgende punkter dog først anvendelse således:
punkt 6: den 1. marts 1974, punkt 2.1.2, 2.1.3 og 9: den 1. september 1974, punkt 2.2, 3.1, 4, 5, 8, 11.2, 11.3, 11.4, 11.5 og 11.6: den 1. september  

 1975.
