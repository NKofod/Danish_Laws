Bekendtgørelse om ændring af bekendtgørelse om tinglysning i tingbogen (fast ejendom) § 1 I bekendtgørelse nr. 834 af 3. september 2009 om tinglysning i tingbogen (fast ejendom), som senest ændret ved bekendtgørelse nr. 1601 af 23. december 2013, foretages følgende ændring:
 1. Efter § 23 indsættes i kapitel 5:
»§ 23 a.
Når et pantstiftende dokument omfatter flere faste ejendomme ejet af en erhvervsmæssig udbyder af elektroniske kommunikationsnet eller     -tjenester eller en energi- eller vandforsyningsvirksomhed og omfatter det i tinglysningslovens § 37 a anførte driftsinventar og driftsmateriel, skal der afgives særskilt erklæring om dette.
Erklæringen kan afgives på såvel nye pantstiftende dokumenter som ved en påtegning på et allerede tinglyst pantstiftende dokument.« § 2 Bekendtgørelsen træder i kraft den 1. januar 2017.
