Cirkulære  

 om ændring af praksis  momslovens  

  

 § 34, stk. 1, nr. 9  

1) 1. I henhold til momslovens § 34, stk. 1, nr. 9,  

 er reparation, vedligeholdelse og ombygning af de i § 34, stk. 1,  

 nr.  

 8, omfattede skibe samt levering, udlejning og reparation og vedligeholdelse  

 af  

 disses faste udstyr fritaget for moms.
2. Momslovens udtryk »disses faste udstyr« er ikke nærmere  

 defineret, men det er i Momsvejledningen tilkendegivet, at det i et vist  

 omfang  

 må vurderes ud fra, om udstyret er fast installeret, herunder om det er  

 nødvendigt af hensyn til fartøjets indretning og konstruktion.
Som fast  

 udstyr  

 anses f.eks. motorer, lanterner, radar, andet fast navigationsudstyr,  

 ekkolod,  

 redningsbåde og andet sikkerhedsudstyr.
Se TfS 1999, 393.
 3. Det fremgår tillige af Momsvejledningen, at de  

 materialer, der bruges i forbindelse med de omhandlede reparations- og  

 vedligeholdelsesarbejder mv., ligeledes er momsfrie.
 4. Landsskatteretten har i en ikke offentliggjort kendelse  

 af 11. november 2003, der vedrørte en række forhold om en rederivirksomheds  

 ret  

 til delvis momsfradrag for nærmere angivne anlægs- og driftsudgifter, udtalt,  

 at Landsskatteretten finder, at levering til et rederi med indenrigsfart af  

 smørolie  

 til motorernes drift og bortskaffelse af spildolie er omfattet af momslovens  

 § 34, stk. 1, nr. 9.
Landsskatteretten lagde vægt på, at smøreolien var nødvendig  

 af hensyn til skibsmotorernes drift, samt at udskiftningen heraf ikke kunne  

 sidestilles med påfyldning af forbrugsstoffer (brændstof). Efter ordlyden af  

 momslovens  

 § 34, stk. 1, nr. 9, var det endvidere ikke en forudsætning for  

 momsfritagelse  

 af varer, at disse blev leveret i forbindelse med en samtidig levering af en  

 vedligeholdelsesydelse.
Endvidere måtte bortskaffelse af spildolie anses som  

 en  

 integreret del af vedligeholdelsen.
 5. På trods af, at Landsskatterettens afgørelse ikke er  

 offentliggjort, har Told- og Skattestyrelsen fundet, at Landsskatterettens  

 udtalelse må tillægges betydning for fortolkningen af begrebet  

 »vedligeholdelse«  

 i momslovens § 34, stk. 1, nr. 9.
Ændring af  

 praksis 6. Told- og Skattestyrelsen skal som følge af ovenstående  

 udtale, at indkøb af smøreolie og udgifter til bortskaffelse af spildolie er  

 omfattet af bestemmelsen i momslovens § 34, stk. 1, nr. 9.
 7. Leverandører af smøreolie til rederier til brug for  

 motorers drift og bortskaffelse af spildolie, skal ikke opkræve moms af disse  

 leverancer, idet disse er momsfritaget efter momslovens § 34,  

 stk. 1,  

 nr. 9.
Genoptagelse Indledende bemærkninger 8. Udgangspunktet er, at den der har betalt for meget i  

 afgift, kan kræve tilbagebetaling af den for meget erlagte afgift.
Ved bedømmelse af et eventuelt tilbagebetalingskrav anvendes  

 dansk rets almindelige regler om tilbagebetaling af beløb erlagt i urigtig  

 formening om skyld.
Disse regler vil blive fortolket i lyset af seneste  

 praksis  

 fra EF-Domstolen om medlemsstaternes opkrævning af beløb i strid med  

 fællesskabsretten.
Efter disse regler har virksomheder som udgangspunkt ret til  

 at få tilbagebetalt afgifter, som er opkrævet i strid med fællesskabsretten.  

 Dog har virksomheder ikke ret til tilbagebetaling, når myndighederne kan  

 godtgøre, at afgiften er blevet overvæltet, og at en tilbagebetaling af  

 afgiften til den afgiftspligtige vil medføre en ugrundet berigelse for den  

 pågældende, jf.
EF-Domstolens dom afsagt den 14. januar 1997 i de forenede  

 sager C-192/95  C-218/95 Camateb.
Om og i hvilket omfang tilbagebetaling af afgift, der er  

 opkrævet i strid med fællesskabsretten medfører en ugrundet berigelse af den  

 afgiftspligtige fastlægges ved hjælp af en økonomisk analyse af alle den  

 konkrete sags relevante omstændigheder, jf.
EF-Domstolens dom af 2. oktober  

 2003 i sag C-147/01 Webers Wine World, præmis 100.
 9. Hvis leverandøren af smøreolie og bortskaffelse af  

 spildolie har overvæltet momsen på aftageren, men aftageren derefter rejser  

 krav mod leverandøren på tilbagebetaling af den del af købesummen, der svarer  

 til den for meget betalte og ikke fradragsberettigede afgift, kan  

 leverandøren  

 få tilbagebetalt dette beløb hos ToldSkat, hvis leverandøren har haft pligt  

 til  

 at tilbagebetale den overvæltede afgift til sine kunder.
 Hvis leverandøren fremsætter et krav på tilbagebetaling af  

 moms, som ikke er fremsat fordi leverandøren er blevet forpligtet til at  

 tilbagebetale et beløb til aftageren, kan der alene ske tilbagebetaling i det  

 omfang der ikke er sket overvæltning på aftagerne.
 10. EF-Domstolen har i sag C-342/87 Genius Holding udtalt,  

 at udøvelsen af den fradragsret, der er fastsat i 6. momsdirektiv, ikke  

 omfatter den afgift, der udelukkende skyldes, fordi den er anført på  

 fakturaen.
Told- og Skattestyrelsen har i TfS 1998.772 truffet  

 afgørelse om, at rederier, som modtager fakturaer med moms, som rettelig  

 burde  

 være eksklusiv moms, ikke kan fradrage momsen.
Da Told- og Skattestyrelsens  

 afgørelse var udtryk for en praksisændring havde den virkning fra 1. januar  

 1999.
 EF-Domstolen har i samme sag endvidere udtalt, at for at  

 sikre gennemførsel af princippet om momsens neutralitet påhviler det  

 medlemsstaterne i deres interne retsorden, at give mulighed for berigtigelse  

 af  

 enhver urigtig faktureret afgift, når udstederen af fakturaen beviser sin  

 gode  

 tro.
 11. Under henvisning til, at aftageren mister sin  

 fradragsret, fordi leveringen af smøreolie og bortskaffelse af spildolie ikke  

 er momspligtig, kan der ske udligning mellem leverandørerne og rederiet.
Genoptagelse af fradragsretten 12. Praksis vedrørende den momsmæssige behandling af  

 smøreolie og spildolie er ændret ved dette cirkulære.
13. Det er således fra dette tidspunkt, at rederier, der  

 modtager en faktura med moms for levering af smøreolie og bortskaffelse af  

 spildolie ikke længere kan fratrække momsen, jf.
TfS 1998.772. Indtil dette  

 tidspunkt har momsen på levering af smøreolie og bortskaffelse af spildolie  

 været skyldig i henhold til ToldSkats fortolkning af momsloven.
 14. Fradragsretten skal beregnes i henhold til momslovens  

 almindelige bestemmelser, det vil sige i henhold til momslovens §§ 37 og  

 38.
 15. Der vil kunne ske efteropkrævning i henhold til  

 skattestyrelseslovens §§ 35 B og 35 C, hvis aftagerne har taget fuld  

 fradragsret efter momslovens § 37, men alene har krav på delvis  

 fradragsret efter momslovens § 38, stk. 1.
Genoptagelse med henblik på tilbagebetaling af  

 moms 16. I henhold til skattestyrelseslovens § 35 B,  

 stk. 2, kan der ske genoptagelse, hvis anmodning herom fremsættes inden  

 3  

 år efter angivelsesfristens udløb.
Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning, ske ekstraordinær genoptagelse til  

 gunst for den afgiftspligtige af opgørelsen af afgiftstilsvaret fra og med  

 den  

 afgiftsperiode, der er helt eller delvis sammenfaldende med den  

 afgiftsperiode,  

 der var til prøvelse i den første sag, der resulterede i underkendelse af  

 praksis, eller den afgiftsperiode, der er påbegyndt, men endnu ikke udløbet,  

 5  

 år forud for underkendelse af praksis.
Ekstraordinær genoptagelse kan dog kun  

 ske, hvis betingelserne herfor i skattestyrelseslovens § 35 C,  

 stk. 1, nr. 1, er opfyldt.
 Såfremt anvendelsen af skattestyrelseslovens § 35 B og  

 § 35 C, for en afgiftsperiode er til ugunst for den afgiftspligtige i  

 forhold til hidtil gældende regler, kan bestemmelsen dog først finde  

 anvendelse  

 for afgiftstilsvar, hvor angivelsesperioden udløber den 1. juli 2000 eller  

 senere.
 17. Da praksisændringen sker på foranledning af Told- og  

 Skattestyrelsens beslutning herom, kan der i henhold til  

 skattestyrelseslovens  

 § 35 C, stk. 1, nr. 1, 2. led ske genoptagelse af den  

 afgiftsperiode,  

 der er påbegyndt men endnu ikke udløbet 5 år forud for offentliggørelsen af  

 praksisændringen.
 18. Anmodning om ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2, det vil sige, at anmodningen om genoptagelse skal fremsættes  

 inden  

 6 måneder efter, at den afgiftspligtige er kommet til kundskab om det  

 forhold,  

 der begrunder fravigelsen af den ordinære genoptagelsesfrist i  

 skattestyrelseslovens  

 § 35 B.
 Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra dette cirkulæres  

 dato.
 19. Virksomhedernes anmodning om genoptagelse skal rejses  

 over for de regionale told- og skattemyndigheder.
 De regionale told- og skattemyndigheder bedes genoptage  

 opgørelsen af afgiftstilsvar for de pågældende afregningsperioder, hvis de  

 bliver bekendt med, at der er virksomheder, der er pålagt at opgøre  

 afgiftstilsvaret  

 forkert, eller hvis de bliver anmodet herom.
Gyldighed 20. Cirkulæret bortfalder den 31. december 2005.
Told- og Skattestyrelsen, den 17. maj  

 2005 Ole Kjær /Else Veggerby 1)  

 I Told- og Skattestyrelsens nummerrække har cirkulæret nr. 2005-10.
