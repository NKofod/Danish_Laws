Formålet med registeret er at lette amtets administration af den offentlige sygesikring, som er etableret ved lov om offentlig sygesikring, herunder overenskomsterne mellem den offentlige sygesikring og yderorganisationerne.
Endvidere udgør registerets oplysninger en del af grundlaget for sundhedsfremmende og forebyggende foranstaltninger, samt for den overordnede planlægning og koordinering af sundhedssektoren.
Personkreds: Registeret må kun indeholde oplysninger om ydere, der praktiserer for den offentlige sygesikring i Vejle Amt, og om sikrede, der er tilmeldt folkeregisteret i en kommune i amtet, samt om sikrede i Sønderjyllands Amt, Århus Amt, Ribe Amt, Ringkjøbing Amt og Fyns Amt.
 Ikrafttrædelsesdato: 26/11/1991.
