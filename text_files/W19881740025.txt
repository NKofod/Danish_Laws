Ansøgning om overførsel af bevilling på grund af bevillingshavers død  

 til dennes enke, der ikke havde erhvervskørekort, blev ikke imødekommet I fortsættelse af brev herfra af 28. april 1988 vedrørende overtagelse af  

 Deres afdøde mand, Finn Ulrichsens hyrekørselsbevilling (nr. 1-1804) skal det  

 oplyses, at sagen har været forelagt Storkøbenhavns Hyrevognsnævn, der i sin  

 udtalelse i sagen bl.a. har anført følgende:
 »I denne anledning skal man udtale, at fru Inge Ulrichsen ikke  

 opfylder hyrekørselslovgivningens almindelige krav til bevillingshavere, idet  

 hun efter det oplyste, ikke har erhvervet kørekort til erhvervsmæssig  

 personbefordring, ligesom hun følgelig ikke har førerkort til  

 hyrevognskørsel.
Da det hidtil har været fast praksis, at disse krav skulle være opfyldt  

 før bevillingsoverdragelse har fundet sted, er det nævnets opfattelse, at man  

 ikke på det foreliggende grundlag kan anbefale, at bevillingen overdrages til  

 fru Inge Ulrichsen.« Da det ved afgørelsen af, om der skal gives tilladelse til overførsel af  

 en bevilling til en afdød vognmands ægtefælle forudsættes, at sidstnævnte  

 opfylder hyrekørselslovgivningens almindelige krav til bevillingshavere,  

 herunder vedrørende førerkort, må ministeriet, under henvisning til  

 hyrevognsnævnets udtalelse, desværre meddele Dem, at Deres ansøgning  

 vedrørende bevillingsoverførsel ikke kan imødekommes.
