 Ankestyrelsen tiltrådte amtsankenævnets afgørelse, hvorefter  

 børnetillæg efter bistandslovens § 37 ikke indgik i kontanthjælp til en  

 ansøger med et barn i privat familiepleje, da ansøgeren ikke havde  

 forsørgelsespligt over for barnet.
 REDEGØRELSE FOR SAGEN:
 En ansøger A, der var deltidsbeskæftiget som rengøringsassistent, havde  

 haft et barnebarn i privat familiepleje siden 1983. A blev enke i maj 1987.  

 Ægtefællen var førtidspensionist med mellemste pension.
 Det sociale udvalg ydede kontanthjælp i juni måned, men gav afslag på  

 hjælp udover 30. juni 1987.
Ansøgerens arbejdsindtægt udgjorde netto 5.323 kr. pr. måned.
A modtog  

 herudover faderens normalbidrag, børnefamilieydelse og almindeligt  

 børnetilskud.
 Det sociale udvalg beregnede, at der efter § 37 pr. måned ville kunne ydes  

 A 2.721 kr. i boligtillæg samt 2.649 kr. i grundbeløb, ialt 5.370 kr.
A opgjorde sine månedlige udgifter til 3.634 kr., heraf 2.736 kr. i  

 boligudgifter Det sociale udvalg fandt ikke grundlag for løbende supplement efter  

 bistandsloven på grund af størrelsen af A's indtægt set i forhold til den  

 beregnede kontanthjælp.
 A klagede til amtsankenævnet og gjorde gældende, at hun også måtte være  

 berettiget til børnetillæg.
 AFGØRELSEN, DER KLAGES OVER:
 Amtsankenævnet tiltrådte socialudvalgets afgørelse.
 Nævnet fandt, at der ikke var indtrådt en sådan ændring af A's forhold, at  

 hun kunne anses for afskåret fra at skaffe det fornødne til sit underhold.
 Nævnet bemærkede samtidig, at børnetillægget ydes til dækning af  

 forældrenes forsørgelsespligt overfor deres børn, og at A, der ikke havde  

 forsørgelsespligt overfor sit barnebarn, således ikke var berettiget hertil.
 KLAGEN TIL ANKESTYRELSEN:
 Afgørelsen blev anket af A.
 LOVGRUNDLAG:
 Bistandslovens § 37.
 Socialministeriets vejledning af 5. marts 1987, pkt. 6 c.
 ANKESTYRELSENS AFGØRELSE:
 Ankestyrelsen tiltræder amtsankenævnets afgørelse med den deri anaførte  

 begrundelse.
