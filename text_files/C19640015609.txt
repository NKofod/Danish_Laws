 Idet man henviser til handelsministeriets bekendtgørelse nr. 199 af 20.  

 juni 1961 om valutaforanstaltninger og de af Danmarks nationalbank i  

 tilslitning hertil udfærdigede bestemmelser, skal man meddele følgende  

 vedrørende fremgangsmåden med hensyn til udbetaling af arv, der tilfalder  

 personer med fast bopæl i udlandet.
§ 1.  Kontante arvebeløb, herunder salgsprovenu af  

 arvede formueværdier, skal - medmindre Danmarks nationalbank tillader andet -  

 indbetales til fordel for vedkommende valutaudlænding til en af de  

 autoriserede kronekontoførere (d.v.s. alle banker, der falder ind under  

 bankloven, alle medlemmer af Københavns Fondsbørs, samtlige spare- og  

 andelskasser og overformynderiet) enten for overførsel til udlandet eller  

 indsættelse på konto.
Enhver autoriseret kronekontofører er endvidere  

 generelt bemyndiget til at modtage værdipapirer, der tilfalder personer med  

 fast bopæl i udlandet, til henlæggelse i åbent depot for ejeren under dennes  

 udenlandske adresse.
Bortset fra kontante arvebeløb, der ikke overstiger  

 2.000 kr., skal det ved forevisning af boopgørelse dokumenteres, at de  

 pågældende værdier er udlagt den pågældende som arv efter en her i landet  

 hjemmehørende person.
De autoriserede kronekontoførere er generelt bemyndiget  

 til at foretage en række dispositioner over de således anbragte værdier.
§ 2.  De til de autoriserede kronekontoførere  

 indbetalte kontante arvebeløb, herunder salgsprovenu af arvede formueværdier,  

 kan frit overføres til udlandet, når den pågældende arving enten er  

 udenlandsk statsborger, dansk kvinde, der er gift med en udenlandsk  

 statsborger, eller dansk statsborger, der har haft fast bopæl i udlandet i  

 mindst 3 år.
De autoriserede valutahandlere (samtlige banker og  

 fondsbørsvekselerere) er endvidere bemyndiget til efter visse værdipapirer,  

 der tilfalder personer med fast bopæl i udlandet.
§ 3.  Der vil herefter i almindelighed ikke være  

 anledning til at søge udenrigstjenestens medvirken til overførsel af  

 arvebeløb til udlandet.
Udenrigstjenesten vil dog fortsat yde bistand hertil,  

 hvor særlige forhold taler derfor, f.eks. hvis den i udlandet bosatte arving  

 er umyndig, eller der er tvivl om arvingens myndighed, identitet eller bopæl.
 Også i disse tilfælde må der forholdes med arven som nævnt i § 1, ligesom  

 de i § 2 nævnte begrænsninger med hensyn til overførsel til udlandet gælder.
Fremgangsmåden i disse tilfælde er i øvrigt den, at der til vedkommende  

 danske repræsentation i udlandet sendes en anmodning om bistand ved beløbets  

 udbetaling til rette vedkommende tillige med en hos en autoriseret  

 valutahandler indkøbt check i vedkommende fremmede lands mønt.
Checken må  

 være udstedt til repræsentationens ordre med angivelse af den by, hvor  

 repræsentationen residerer.
Checken affattes på dansk til de nordiske lande  

 og i øvrigt på engelsk eller fransk.
Oplysning om, til hvilken repræsentation  

 begæringen bør fremsendes, og om repræsentationens adresse vil i  

 tvivlstilfælde kunne fås ved henvendelse til udenrigsministeriet,  

 politisk-juridisk afdelings 2. kontor, Amagertorv 14, København K, telefon  

 Minerva 6948.
For udbetaling ennem udenrigsrepræsentationerne beregnes i  

 overensstemmelse med § 1, nr. 5, i afgiftsreglement for udenrigstjenesten af  

 10. februar 1955 et gebyr på 1/2 procent af værdien, dog ikke over 500 kr.  

 Overstiger værdien ikke 200 kr., beregnes ingen afgift.
Gebyret opkræves af  

 repræsentationen i det fremsendte beløb.
 § 4.  Dette cirkulære træder i stedet for  

 justitsministeriets cirkulære nr. 230 af 12. november 1959.
 JUSTITSMINISTERIET, DEN 1. SEPTEMBER  

 1964.
 P.M.V.
 Vilhelm Boas.
 /Borg Hansen.
