Løfteborde benyttes til at løfte materialer op til en passende højde for  

 en arbejdsproces.
De kan være fast opstillede eller transportable.
Ladet  

 bevæges normalt hydraulisk enten direkte af eet eller flere hydraulstempler  

 eller indirekte gennem saksearme.
 For fast opstillede løfteplatforme til lodret transport af materialer og  

 personer henvises til At-meddelelse nr. 2.04.2.
Løfteborde skal opfylde arbejdsmiljølovgivningens bestemmelser for  

 tekniske hjælpemidler.
Ud fra disse bestemmelser stilles efter  

 arbejdstilsynets administrative praksis følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
Indretning Løftehøjden må højst være 1,7 m over omgivende gulv eller terræn.
 Betjeningsorganerne skal virke således, at bevægelsen straks standser, når  

 betjeningsorganet slippes (dødmandsknapfunktion).
Betjeningsorganer skal være placeret eller udformet således, at utilsigtet  

 påvirkning er forhindret.
Fx skal trykknapper være forsænket eller forsynet  

 med krave.
Pedaler skal have overdækning.
 Betjeningsorganernes funktion skal være angivet ved let forståelige  

 symboler eller tekst på dansk.
 Transportable løfteborde med hjul skal have bremse eller anden  

 blokeringsanordning for hjulene.
Et transportabelt løftebord til vandret transport af gods skal være  

 forsynet med et fast håndtag eller bøjle ca. 1 m over gulv og med en  

 friafstand til det løftede bords kant på mindst 100 mm.
Bremse eller  

 blokeringsanordning for hjulene skal kunne betjenes af operatøren i stående  

 stilling.
 Vandret transport af gods på løfteborde må kun ske med helt sænket bord.
 Bordets og undervognens kanter bør være malet med gul-sorte  

 advarselsstriber.
 Klemningsfare imellem saksearme skal være forebygget således:
- Afstanden fra bordets og bundrammens kant og ind til saksearmene skal  

 være mindst 50 mm - Afstanden mellem de enkelte arme skal være mindst 30 mm Klemningsfare under bordets underkant skal være forebygget således:
- Enten skal der hele vejen rundt være en føleliste, som ved berøring  

 standser bevægelsen, inden følelisten har nået sin endestilling, - eller der skal altid være en friafstand under bordets kant på mindst 100  

 mm.
 Ved nye løfteborde har arbejdstilsynet stillet krav om friafstand på  

 mindst 120 mm.
 Løftebordet skal være tydeligt mærket med størst tilladte belastning i kg.
Brug Under brugen skal løftebordet stå vandret, fast og bæredygtigt underlag.  

 Er det fast opstillet, bør det være spændt forsvarligt fast til underlaget.  

 Er det forsynet med hjul, skal de være afbremset eller på anden måde  

 forsvarligt blokeret.
 Gods skal anbringes forsvarligt på bordet, så det ikke kan vælte eller  

 falde ned.
 Under vandret transport bør godset ikke rage uden for bordets kanter.
Vedligeholdelse Løfteborde skal vedligeholdes, så de altid er i forsvarlig stand.  

 Leverandørens anvisninger skal følges.
Under vedligeholdelse, reparation eller rengøring under løftet bord, skal  

 bordet fastholdes sikkert i løftet stilling med en forsvarlig  

 spærreanordning.
Der skal være et advarselsskilt.
Et løftebord kan være indrettet, så bordet kan klappes op for at lette  

 vedligeholdelse og tilsyn.
Et sådant opklappet bord skal fastholdes sikkert i  

 sin åbne stilling.
Erik Andersen --------------------------------------------------------------------- Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
