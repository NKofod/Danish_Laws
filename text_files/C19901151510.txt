 Vedlagt sendes kopi af bekendtgørelse af 19. december 1990 om tinglysning.  

 Bekendtgørelsen forventes optaget i Lovtidende den 29. december 1990.
 Bekendtgørelsens kapitel 4 indeholder nye regler vedrørende pantebreve  

 m.v., som har til formål at give mulighed for at anvende elektronisk data-  

 eller tekstbehandling til maskinel udskrivning af pantebreve på enkeltark med  

 ubeskrevne bagsider.
 Reglerne indebærer ikke ændringer i formularpåbudet, og pantebreve skal  

 således fortsat oprettes på de af Justitsministeriet godkendte  

 pantebrevsformularer, jf. bekendtgørelsen § 7, stk. 1, og § 8. Endvidere  

 opretholdes blanketpåbudet for så vidt angår private indekspantebreve i fast  

 ejendom, jf. bekendtgørelsens § 7, stk. 2, og § 14.
 Pantebrevsformular D til høstpantebreve er ny.
 Opmærksomheden henledes på overgangsbestemmelserne i bekendtgørelsens §  

 48, hvorefter de gamle pantebrevsformularer kan anvendes indtil den 1. juli  

 1991, uanset at pantebrevet er oprettet efter bekendtgørelsens ikrafttræden,  

 såfremt de i bekendtgørelsens § 10, stk. 2, nr. 8, nævnte angivelser er  

 anføret i rubrikken »Særlige bestemmelser«, der eventuelt kan  

 fortsættes på side 4 eller på et særligt vedhæftet ark.
 Den nye bestemmelse i bekendtgørelsens § 10, stk. 2, nr. 8, er indsat som  

 følge af kreditaftalelovens regler om kreditorers oplysningspligt.
Det bemærkes i den forbindelse, at det ikke er hensigten, at gennemførelse  

 af sikringsakten skal indebære en materiel kontrol af kreditors pligtmæssige  

 meddelelse af kreditoplysninger.
Som det fremgår af formuleringen af  

 bestemmelsen i bekendtgørelsens § 10, stk. 2, nr. 8, skal  

 tinglysningsdommeren alene påse, at det i rubrikken »Øvrige  

 kreditoplysninger« er angivet, om pantebrevet er omfattet af  

 kreditaftaleloven, og - i bekræftende fald - at rubrikkens øvrige felter er  

 udfyldt.
Det er således forudsat, at der i forbindelse med tinglysningen af  

 et pantebrev ikke sker nogen prøvelse af de meddelte kreditoplysninger.
 Bekendtgørelsen er i øvrigt en sammenskrivning af bekendtgørelse nr. 17 af  

 26. januar 1979 med senere ændringer, idet der dog er foretaget enkelte  

 ændringer af redaktionel karakter.
 Særtryk af bekendtgørelsen vil senere blive udsendt.
P.
M.
V.
E.
B.
Niels Pallesen Ingen.
