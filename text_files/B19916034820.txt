 I medfør af § 7, stk. 1, og § 11, stk. 2, i lov om skibes sikkerhed m.v.,  

 jf. lovbekendtgørelse nr. 584 af 29. september 1988, efter bemyndigelse i  

 bekendtgørelse nr. 570 af 26. september 1988 og efter forhandling med  

 miljøministeren fastsættes:
 § 1.  Ved søtransport i dansk indenrigsfart af  

 radioaktive stoffer i køretøjer i henhold til forskrifterne til Memorandum om  

 transport af farligt gods i østersøområdet (østersøaftalen) kan brugen af  

 orange skilt (uden faretal og stofidentifikationsnummer) foran og bagpå et  

 køretøj undlades i tilfælde, hvor dette er krævet efter Europæisk konvention  

 om international transport af farligt gods ad vej (ADR) randnr. 10500, pkt.  

 (1).
 § 2.  Fritagelsen gælder kun for køretøjer, hvor der  

 fra Statens Institut for Strålehygiejne ikke stilles strengere krav til  

 mærkning, eller hvor dette kræves ifølge anden lovgivning.
 § 3.  Fritagelsen gælder ikke for tankkøretøjer.
 § 4.  Forskriften træder i kraft den 15. februar 1991.
