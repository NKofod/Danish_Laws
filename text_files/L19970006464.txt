Ved noteveksling af 17. og 18.december 1996 i Lusaka er der indgået en overenskomst mellem Danmark og Zambia, ifølge hvilken den danske regering forpligter sig til at yde støtte til rehabilitering af Kapiri Mposhi - Serenjevejen i Zambia med i alt 275 mio. kr.
Formålet med projektet er at fremme den generelle økonomiske udvikling i  

 Zambia ved at bidrage til en opretholdelse af hovedvejsnettet, der forbinder  

 Lusaka og den økonomisk vigtige Kobberbælt-provins med Tanzania og det  

 nordlige Zambia.
Projektet vil yde støtte til rehabilitering af 122 km af  

 vejen, forebyggende vedligeholdelse i form af overfladebehandling af andre 75  

 km samt en rehabilitering af adgangsvejene til to distriktbyer.
