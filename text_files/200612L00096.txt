Fremsat den 30. november 2006 af  

 undervisningsministeren (Bertel Haarder) Forslag til Lov  

 om ændring af lov om erhvervsgrunduddannelse m.v. og lov om produktionsskoler (Modernisering af erhvervsgrunduddannelsen, målretning af  

 produktionsskoler mod kompetencegivende uddannelse m.v.) § 1 I lov om erhvervsgrunduddannelse m.v., jf.  

 lovbekendtgørelse nr. 997 af 4. oktober 2006, foretages følgende ændringer:
 1.  


  

 § 1, stk. 2,  

  

 affattes således:
»Stk. 2.  

  

 Kommunalbestyrelsen tilrettelægger i samarbejde med de lokale  

 uddannelsesinstitutioner  

 erhvervsgrunduddannelse for unge under 30 år, der 1)  

 	  

 bor i kommunen, 2)  

 	  

 ikke er under  

 uddannelse, herunder i produktionsskoleforløb, eller i beskæftigelse, og 3)  

 	  

 ikke har  

 forudsætninger for umiddelbart at gennemføre en anden kompetencegivende  

 ungdomsuddannelse.« 2.  


  

 § 1, stk. 5  


  

 og  

 6,  


  

 ophæves og i stedet  

 indsættes  

  

 :
»Stk. 5.  

  

 Kommunalbestyrelsen kan overlade til institutioner for erhvervsrettet  

 uddannelse og produktionsskoler at tilrettelægge erhvervsgrunduddannelse  

 eventuelt i samarbejde med andre institutioner og skoler.
Kommunalbestyrelsen  

 kan i så fald overlade til den tilrettelæggende institution eller skole at  

 udøve de beføjelser og varetage de funktioner, som er tillagt  

 kommunalbestyrelsen  

 ved denne lov, dog bortset fra de beføjelser og funktioner, der er nævnt i  

 § 13, stk. 1, 2 og 4. Undervisningsministeren kan fastsætte regler  

 herom.« 3.  

  

 I  

  

 § 5, stk. 3,  

  

 udgår », jf. dog  

 § 1, stk. 5 og 6«.
 4.  


  

 § 5, stk. 6,  

  

 ophæves.
 Stk. 7 bliver herefter stk. 6.
 5.  


  

 § 7, stk. 3,  

  

 affattes således:
»Stk. 3.  

  

 Kommunen  

 kan kun godkende en praktikaftale, jf. stk. 2, når virksomheden har  

 erklæret, at aftalen ikke fortrænger en uddannelsesaftale efter lov om  

 erhvervsuddannelser.« 6.  

  

 I  

  

 § 13, stk. 2, 2. pkt.,  

  

 indsættes  

 efter »Når«: »en institution godkendt efter lov om institutioner for  

 erhvervsrettet uddannelse eller« og »stk. 6« ændres til: »stk. 5«.
 7.  


  

 § 13, stk. 5,  

  

 ophæves.
 Stk. 6 bliver herefter stk. 5.
§ 2 I lov om produktionsskoler, jf. lovbekendtgørelse nr.  

 785 af 6. juli 2006, som ændret ved § 1 i lov nr. 593 af 24. juni 2005 og §  

 18  

 i lov nr. 578 af 9. juni 2006, foretages følgende ændringer:
 1.  

  

 I  

  

 § 2  

  

 indsættes efter stk. 3 som nyt  

 stykke:
»Stk. 4.  

  

 For  

 elever, der gennemfører et produktionsskoleforløb på mere end tre måneder,  

 skal  

 der i forløbet indgå meritgivende kombinationsforløb til kompetencegivende  

 uddannelse, medmindre særlige forhold taler herimod.
Kombinationsforløbet  

 skal  

 vare mindst to uger og højst fem uger.« Stk. 4-8 bliver herefter stk. 5-9.
 2.  

  

 I  

  

 § 2, stk. 8,  

  

 der bliver stk. 9,  

 ændres »stk. 1-5« til: »stk. 1-6« og »stk. 7« ændres til:  

 »stk. 8«.
 3.  

  

 Efter  

  

 § 2  

  

 indsættes:
»§ 2 a.  

  

 Produktionsskoler skal samarbejde med institutioner godkendt efter lov om  

 institutioner for erhvervsrettet uddannelse.
Samarbejdet skal bygge på en  

 skriftlig aftale mellem produktionsskolen og den institution, som  

 produktionsskolen udsluser eller forventer at udsluse flest elever til.
En  

 produktionsskole  

 kan indgå aftaler med flere institutioner.
Produktionsskoler kan gennemføre  

 dele af erhvervsuddannelsernes grundforløb, hvis det indgår i en  

 samarbejdsaftale.
Stk. 2.  

  

 Undervisningsministeren kan fastsætte regler om aftalerne samt om omfang,  

 tilrettelæggelse og indhold af samarbejdet og aktiviteten efter stk. 1.« 4.  

  

 I  

  

 § 4, stk. 4,  

  

 ændres »§ 2,  

 stk. 7,« til: »§ 2, stk. 8,«.
 5.  


  

 § 10, stk. 5,  

  

 affattes således:
»Stk. 5.  

  

 Staten  

 yder et særligt tilskud ud fra antallet af årselever, hvori indgår deltagere  

 i  

 meritgivende kombinationsforløb i henhold til § 2, stk. 4.  

 Tilskuddet  

 ydes på betingelse af, at udgiften til den pågældende undervisning afholdes  

 af  

 produktionsskolen.« 6.  

  

 I  

  

 § 11, stk. 2, 3. pkt.,  

  

 udgår », der  

 er tilrettelagt af kommunalbestyrelser og institutioner godkendt efter lov om  

 institutioner for erhvervsrettet uddannelse,«.
 7.  

  

 I  

  

 § 11, stk. 6,  

  

 ændres »§ 2,  

 stk. 6« til: »§ 2, stk. 7«.
§ 3 Loven træder i kraft den 15. august 2007.
Bemærkninger til lovforslaget Almindelige bemærkninger 1. Baggrund Regeringen (Venstre og Det Konservative Folkeparti) og  

 Socialdemokraterne, Dansk Folkeparti og Det Radikale Venstre indgik den 20.  

 juni 2006 Aftale om fremtidens velstand og velfærd og investeringer i  

 fremtiden, i det følgende benævnt Velfærdsaftalen.
Af aftalens kapitel  

 6 om  

 Ungdomsuddannelse til alle fremgår det, at alle unge skal have  

 mulighed for  

 at påbegynde og gennemføre en kompetencegivende ungdomsuddannelse.
Velfærdsaftalens kapitel 6 retter et særligt fokus på  

 elever med svage forudsætninger og elever, som er uafklarede i deres  

 uddannelsesvalg, idet denne gruppe af unge har den største risiko for at  

 falde  

 fra en ungdomsuddannelse.
En del af initiativerne i aftalen tager således  

 udgangspunkt i at placere et tydeligt ansvar hos kommunerne, arbejdsgiverne,  

 uddannelsesinstitutionerne, forældrene og de unge selv, så alle bliver mere  

 bevidste om deres ansvar for, at de unge påbegynder og gennemfører en  

 ungdomsuddannelse.
Et af indsatsområderne i velfærdsaftalen er, at alle unge  

 skal have en ungdomsuddannelse, så de er rustet til arbejdsmarkedet og videre  

 uddannelse.
De unge skal enten have en erhvervsuddannelse eller en gymnasial  

 uddannelse.
Der peges bl.a. på, at næsten alle unge starter på en  

 ungdomsuddannelse, men at mange falder fra  især fra  

 erhvervsuddannelserne.  

 Det er målet, at mindst 95 pct. af alle unge i 2015 skal gennemføre en  

 ungdomsuddannelse.
Nogle unge har ikke forudsætninger for at gennemføre en  

 almindelig ungdomsuddannelse.
Derfor sætter Velfærdsaftalen fokus på  

 erhvervsgrunduddannelsen og produktionsskolerne, idet disse kan bidrage  

 positivt  

 til, at målgruppen kan påbegynde og gennemføre en kompetencegivende  

 ungdomsuddannelse.
I Velfærdsaftalens kapitel 6 peges der blandt andet på, at  

  

 erhvervsgrunduddannelsen (egu)  

  

 er et  

 relevant tilbud til de unge, der ikke har forudsætninger for at gennemføre en  

 erhvervsuddannelse, og at der er positive erfaringer med forløbene på  

 erhvervsgrunduddannelsen set i forhold til de unges forudsætninger.
Endvidere  

 peges der på, at det er uhensigtsmæssigt, at kommunerne i dag kan fravælge at  

 bruge egu, idet 60 pct. af kommunerne ikke tilbyder de unge egu.
Den årlige  

 tilgang har en størrelsesorden på ca. 700 elever.
Mange unge får derfor ikke  

 mulighed for at gennemføre en kompetencegivende ungdomsuddannelse på et  

 niveau,  

 der svarer til deres forudsætninger.
På den baggrund indgår det i Velfærdsaftalen, at kommunerne  

 skal forpligtes til at tilbyde egu til den relevante målgruppe, og at  

 kommunerne ikke nødvendigvis selv skal stå for tilrettelæggelsen, men skal  

 kunne benytte egu udbudt af erhvervsskoler og produktionsskoler.
Endvidere  

 indgår det, at der skal gennemføres en modernisering af egu med henblik på at  

 skabe fleksible og tidssvarende uddannelsestilbud, som kommunerne uden  

 vanskeligheder kan henvise de unge til.
 I Velfærdsaftalens kapitel 6 er det blandt andet anført,  

 at: »  

  

 Produktionsskolerne vil kunne blive  

 udnyttet bedre, hvis de i højere grad målrettes mod at forberede de unge, der  

 har særlige behov, til at påbegynde og fuldføre en kompetencegivende  

 uddannelse.
Produktionsskolernes  

 aktivitet skal derfor i større udstrækning end i dag målrettes  

 kompetencegivende uddannelse, herunder især erhvervsuddannelserne.
Der skal  

 som  

 hovedregel indgå meritgivende brobygning til kompetencegivende uddannelse i  

 produktionsskoleforløbene.  

  

 « I lovforslaget anvendes ordet kombinationsforløb i stedet  

 for ordet brobygning for at undgå forveksling med anvendelsen af sidstnævnte  

 i  

 forbindelse med vejledningsaktiviteter i overgangen fra grundskole til  

 ungdomsuddannelser.
Danmarks Evalueringsinstituts rapport fra sommeren 2006  

 Sammenhænge mellem produktionsskoler og erhvervsskoler  

 dokumenterer, at der  

 er et uudnyttet potentiale af elever, der kunne have glæde af et forløb, som  

 kombinerer produktionsskoleforløb med erhvervsuddannelse.
Produktionsskolerne  

 og institutioner med ungdomsuddannelser skal derfor i højere grad prioritere  

 at  

 oprette kombinationsforløb og dermed sikre, at alle elever, der kan have  

 glæde  

 af det, indgår i et kombinationsforløb.
Af evalueringsrapporten fremgår det endvidere, at et  

 obligatorisk samarbejde mellem produktionsskoler og institutioner godkendt  

 efter lov om institutioner for erhvervsrettet uddannelse kan sikre, at elever  

 med behov for ekstra støtte får bedre mulighed for at påbegynde en  

 kompetencegivende erhvervsuddannelse.
Samarbejdet kan forbedre  

 produktionsskolernes muligheder for at støtte og tilbyde fleksible overgange  

 til flere forskellige typer uddannelser og dermed til en større gruppe af  

 skolens elever.
Et velfungerende samarbejde mellem skoleformerne om blandt  

 andet kombinationsforløb kan derved ifølge rapporten bidrage til at fastholde  

 frafaldstruede elever i de kompetencegivende uddannelser.
Det fremgår af aftalen af 2. november 2006 mellem  

 regeringen (Venstre og Det Konservative Folkeparti) og Socialdemokraterne,  

 Dansk Folkeparti og Det Radikale Venstre om udmøntning af  

 globaliseringspuljen  

 og opfølgning på velfærdsaftalen, at der i 2009 foretages: »en evaluering af  

 den samlede effekt, herunder en evaluering af skolernes indsats overfor de  

 svage elever.« Evalueringen skal således også omfatte effekterne af dette  

 lovforslag, 2. Lovforslagets indhold Erhvervsgrunduddannelse (egu) Efter forslaget om ændring af lov om  

 erhvervsgrunduddannelse m.v. i  

  

 lovforslagets  

 § 1  

  

 , forpligtes kommunerne til at tilrettelægge  

 erhvervsgrunduddannelse i samarbejde med lokale uddannelsesinstitutioner for  

 den relevante målgruppe.
 Målgruppen for egu præciseres og vil efter forslaget  

 omfatte unge under 30 år, der bor i kommunen, som hverken er under  

 uddannelse,  

 herunder i produktionsskoleforløb, eller i beskæftigelse, og som ikke har  

 forudsætninger  

 for umiddelbart at gennemføre en anden kompetencegivende ungdomsuddannelse.
 Kommunalbestyrelsen kan efter forslaget vælge at lade  

 institutioner, som er godkendt efter lov om institutioner for erhvervsrettet  

 uddannelse eller produktionsskoler foretage tilrettelæggelsen på sine vegne.
 Reglerne om godkendelse af praktikaftaler forenkles, så de  

 ikke udgør en unødig barriere mod oprettelse af egu-aftaler, samtidig med, at  

 praktikaftalerne ikke må fortrænge uddannelsesaftaler i henhold til lov om  

 erhvervsuddannelser.
Produktionsskoler Efter forslaget om ændring af lov om produktionsskoler i  

  

 lovforslagets § 2  

  

 , skal der som  

 hovedregel indgå meritgivende kombinationsforløb til kompetencegivende  

 uddannelse i et produktionsskoleforløb af mere end tre måneders varighed.
 Produktionsskolerne skal indgå aftaler om samarbejde med  

 institutioner godkendt efter lov om institutioner for erhvervsrettet  

 uddannelse  

 blandt andet om gennemførelse af dele af erhvervsuddannelsernes grundforløb.
 Det nuværende tilskud i form af et tillægstaxameter  

 erstattes af et tilskud i form af et kombinationsforløbs-taxameter, der skal  

 øge produktionsskolernes incitament til at tilbyde kombinationsforløb.
3. Økonomiske konsekvenser for stat, kommuner  

 og regioner Merudgifter forbundet med stigning i antallet  

 af erhvervsgrunduddannelsesforløb Som følge af lovforslaget samt parallelle initiativer for  

 at opfylde 95 pct.- målsætningen skønnes det, at aktiviteten på  

 erhvervsgrunduddannelserne stiger fra aktuelt ca. 700 forløb årligt til 3000  

 forløb årligt i 2015. Stigningen i aktiviteten vil medføre merudgifter til  

 vejledning, skoleydelser, kommunale undervisningsudgifter og særtilskud.  

 Kommunernes udgifter til egu-forløb er omfattet af budgetgarantien.  

 Lovforslaget er derfor samlet set udgiftsneutralt for kommunerne.
 Lovforslaget medfører en forventet meraktivitet, som  

 bidrager til at realisere opfyldelsen af målsætningen om, at 95 pct. af en  

 ungdomsårgang skal have en ungdomsuddannelse.
 Finansieringen af disse merudgifter afholdes af de midler,  

 der er afsat til øget undervisningskapacitet for at realisere målsætningen om  

 stigende tilgang af elever til ungdomsuddannelserne og forbedret  

 fastholdelse,  

 jf. aftale af 2. november 2006 mellem regeringen (Venstre og Det Konservative  

 Folkeparti), Socialdemokraterne, Dansk Folkeparti og Det Radikale Venstre om  

 globaliseringspuljen og opfølgning på Velfærdsaftalen.
Udgifter ved modernisering af  

 erhvervsgrunduddannelsen Der gennemføres med forslaget en modernisering af egu, som  

 indebærer, at der skal skabes mere fleksible og tidssvarende  

 uddannelsestilbud,  

 som kommunerne uden vanskeligheder kan henvise til.
Der afsættes en pulje til  

 blandt andet materialer, konferencer samt redskaber til at forbedre  

 samspillet  

 mellem kommunerne, erhvervsskolerne, produktionsskolerne m.m., så tilbuddet  

 om  

 egu bliver udviklet og samspillet mellem de relevante aktører bliver  

 effektivt.
Oversigt over  

 merudgifter ved modernisering af erhvervsgrunduddannelsen Mio. kr. (2007  

 prisniveau) 2007 2008 2009 Udgifter til modernisering af uddannelsen 3,0 3,0 3,0 Merudgifter ved obligatoriske kombinationsforløb  

 på produktionsskolerne På baggrund af Danmarks Evalueringsinstituts evaluering af  

 sammenhængene mellem produktionsskoler og erhvervsskoler skønnes det, at den  

 hidtidige lave aktivitet for kombinationsforløb skyldes, at  

 produktionsskolerne  

 ikke har fået dækning for de faktiske ekstraudgifter til administration,  

 elevvejledning og skolesamarbejde gennem det hidtidige takstniveau.
Det  

 vurderes derfor hensigtsmæssigt, at kombinationsforløbstaksten forhøjes og  

 udvides til at omfatte alle meritgivende elementer fra de erhvervsrettede  

 ungdomsuddannelser og ikke kun fra de tekniske grundforløb.
 Det skønnes, at forslaget om obligatorisk  

 kombinationsforløb ved produktionsskoleophold på mere end tre måneder vil øge  

 kombinationsforløbene med 14.100 uger årligt, svarende til ca. 350 årselever.  

 De forventede merudgifter fremgår af nedenstående tabel:
Oversigt over  

 merudgifter ved obligatorisk kombinationsforløb på produktionsskoler Mio. kr. (2007 prisniveau) 2007 2008 2009 2010 Udgift kombinationsforløbstaxameter 6,9 14,5 14,5 14,5 Finansieringen af merudgifterne er indeholdt i den  

 forannævnte politiske aftale af 2. november 2006 om globaliseringspuljen og  

 opfølgning på Velfærdsaftalen.
I forbindelse med aftalen om udmøntning af  

 globaliseringspuljen er der anvist finansiering for en række af initiativerne  

 i  

 perioden 2007-2009. Der er blandt forligspartierne enighed om, at  

 initiativerne  

 som hovedregel skal evalueres i 2009 med henblik på at beslutte, om  

 initiativerne  

 skal fortsætte, justeres eller omprioriteres til andet.
Dette vil indgå i  

 forhandlingerne mellem aftaleparterne om de uudmøntede ressourcer i  

 globaliseringspuljen  

 fra 2010 og frem.
Der er i beregningen taget udgangspunkt i, at der i 2005  

 var ca. 4.700 elever med produktionsskoleophold på mere end tre måneder.
Der  

 forudsættes,  

 at kombinationsforløbene gennemsnitligt varer tre uger, og at  

 enhedsomkostningen til kombinationsforløbstilskuddene er på 47.500 kr. pr.  

 årselev.
Det forudsættes endvidere, at kravet om obligatoriske  

 kombinationsforløb træder i kraft den 15. august 2007.
 Eventuelle besparelser i taxametertilskud til  

 erhvervsskolerne som følge af, at elever i kombinationsforløb får  

 meritoverførsel til erhvervsuddannelser for hele eller dele af deres  

 kombinationsforløb, er ikke medtaget i beregningen.
 Lovforslaget har ingen økonomiske konsekvenser for  

 regionerne.
4. Administrative konsekvenser for stat, kommuner  

 og regioner Lovforslaget har ingen administrative konsekvenser for stat,  

 kommuner og regioner.
5. Økonomiske og administrative konsekvenser  

 for erhvervslivet Med lovforslaget skabes en smidig procedure for godkendelse  

 af en virksomhed som praktiksted.
Lovforslaget har ingen økonomiske  

 konsekvenser for erhvervslivet.
6. Administrative konsekvenser for borgerne Lovforslaget har ingen administrative konsekvenser for borgerne.
7. Miljømæssige konsekvenser Lovforslaget har ingen miljømæssige konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Høring Lovforslaget har været sendt i høring hos følgende  

 myndigheder og organisationer:
 Rådet om Kortuddannedes Fortsatte Uddannelse, Rådet for de  

 Grundlæggende Erhvervsrettede Uddannelser, Produktionsskoleforeningen,  

 Forstanderkredsen for produktionsskoler og produktionshøjskoler, Danske  

 Produktionsskolers  

 Læreforening, Rigsrevisionen, Foreningen af Statsautoriserede Revisorer,  

 Foreningen af Registrerede Revisorer, Kommunernes Landsforening, Dansk  

 Arbejdsgiverforening, Landsorganisationen i Danmark og Danmarks  

 Evalueringsinstitut.
10. Sammenfattende skema Vurdering af konsekvenser af lovforslag Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og regioner Udgiftsneutralt for kommunerne Statslige merudgifter til aktivitetsstigning og modernisering  

 i forbindelse med egu-forløb Administrative konsekvenser for stat, kommuner og  

 regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Smidig procedure for godkendelse som praktiksted Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Forslaget indebærer, at kommunalbestyrelsen skal  

 tilrettelægge erhvervsgrunduddannelse for målgruppen.
 Målgruppen præciseres ved forslaget, og vil herefter  

 omfatte unge under 30 år, der bor i kommunen, som hverken er under  

 uddannelse,  

 herunder i produktionsskoleforløb, eller i beskæftigelse, og som ikke har  

 forudsætninger  

 for umiddelbart at gennemføre en anden kompetencegivende ungdomsuddannelse.
 Det vil herefter være kommunalbestyrelsens ansvar, at  

 kommunens unge i målgruppen tilbydes egu.
Til nr. 2 Siden 1996 har en institution godkendt efter lov om  

 institutioner for erhvervsrettet uddannelse haft mulighed for at  

 tilrettelægge  

 erhvervsgrunduddannelse, men alene for ledige dagpengeberettigede under 25  

 år.  

 Denne hjemmel har ikke været brugt i nævneværdigt omfang.
Med lovforslaget  

 får  

 kommunalbestyrelserne mulighed for at overlade til institutioner godkendt  

 efter  

 lov om institutioner for erhvervsrettet uddannelse at tilrettelægge  

 erhvervsgrunduddannelse for hele egu-målgruppen, hvorved kommunerne får bedre  

 muligheder for at tilrettelægge udbuddet af erhvervsgrunduddannelser på en  

 rationel måde.
Kommunerne har ikke tidligere haft denne mulighed.
I 2003 fik produktionsskolerne mulighed for at tilbyde egu  

 for unge, som efter et gennemført produktionsskoleforløb ikke havde opnået  

 tilstrækkelige forudsætninger for at kunne gennemføre en generel  

 kompetencegivende  

 ungdomsuddannelse eller for at opnå varig beskæftigelse.
Kommunerne får med  

 forslaget mulighed for at overlade til produktionsskolerne at kunne  

 tilrettelægge egu for hele målgruppen, således at kommunerne også herved får  

 mulighed for en rationel anvendelse af den lokale uddannelseskapacitet.
Når en institution godkendt efter lov om institutioner for  

 erhvervsrettet uddannelse eller en produktionsskole efter lovforslaget  

 tilrettelægger egu, varetager institutionerne de funktioner, som efter loven  

 i  

 øvrigt er tillagt kommunalbestyrelsen.
Dette gælder dog ikke  

 kommunalbestyrelsens muligheder for at supplere de tilskud til undervisning,  

 som finansieres af staten, amtsrådene eller kommunalbestyrelsen efter  

 bestemmelsen i § 13, stk. 1, og heller ikke de tilsvarende  

 muligheder  

 for at yde særlige tilskud efter bestemmelsen i § 13, stk. 2,  

 herunder tilskud til undervisning på værkstedsskole, ligesom udgiften til  

 skoleydelse afholdes af kommunalbestyrelsen, jf. § 13, stk. 4. Det  

 er  

 kommunalbestyrelsen i den kommune, hvor eleven er tilmeldt folkeregistret,  

 der  

 afholder disse udgifter.
 Når egu tilrettelægges af en institution godkendt efter lov  

 om institutioner for erhvervsrettet uddannelse eller en produktionsskole, kan  

 kommunalbestyrelsen efter forslaget gøre tilskud i henhold til § 13,  

 stk. 1, 2. pkt., henholdsvis § 13, stk. 2, afhængigt af  

 kommunalbestyrelsens forudgående tilslutning til den konkrete  

 uddannelsesplan.
 Denne finansieringsordning svarer til den hidtidige ordning  

 for egu tilrettelagt af produktionsskoler.
Til nr. 3, 4, 6 og 7 Forslagene er konsekvenser af forslaget i § 1, nr. 2.
Til nr. 5 For at skabe et mere fleksibelt og tidssvarende  

 uddannelsestilbud, som kommunerne uden vanskeligheder kan henvise til, skal  

 det  

 sikres, at reglerne for godkendelse af praktikaftaler ikke udgør en unødig  

 barriere mod oprettelse af egu-aftaler, samtidig med, at praktikaftalerne  

 ikke  

 må fortrænge uddannelsesaftaler i henhold til lov om erhvervsuddannelser.
 Bestemmelsen i lovens § 7, stk. 3, har hidtil  

 haft det indhold, at kommunalbestyrelsen kun må godkende en praktikaftale,  

 når  

 en institution, der er godkendt efter lov om institutioner for erhvervsrettet  

 uddannelse, i området efter kommunens anmodning har erklæret, at virksomheden  

 ikke for tiden opfylder betingelserne for at ansætte en elev med tilsvarende  

 arbejdsområde og funktion med uddannelsesaftale inden for en  

 erhvervsuddannelse  

 eller landbrugets grunduddannelse eller, at skolen ikke kan anvise  

 virksomheden  

 en sådan elev.
Forslaget indebærer, at kommunalbestyrelsen, henholdsvis  

 den tilrettelæggende skole, jf. forslaget i nr. 2, skal kunne godkende en  

 praktikaftale, hvis virksomheden erklærer, at aftalen ikke fortrænger en  

 uddannelsesaftale efter lov om erhvervsuddannelser.
Virksomheden kommer  

 herved  

 til at indestå for, at den ikke kunne have ansat en erhvervsuddannelseselev i  

 stedet for egu-eleven.
 Forslaget i nr. 1 om præcisering af målgruppen bidrager  

 også til at hindre fortrængning, da forslaget indebærer, at egu-elever ikke  

 må  

 have forudsætninger for at indgå uddannelsesaftale efter lov om  

 erhvervsuddannelser.
 I forbindelse med den evaluering, som er omtalt i de  

 almindelige bemærkninger, vil det blandt andet blive undersøgt, om  

 bestemmelsen  

 får den ønskede effekt.
Til § 2 Til nr. 1 Af Velfærdsaftalens kapitel 6 fremgår det blandt andet, at  

 produktionsskolerne vil kunne blive udnyttet bedre, hvis de i højere grad  

 målrettes mod at forberede de unge, der har særlige behov, på at påbegynde og  

 fuldføre en kompetencegivende uddannelse.
Produktionsskolernes aktivitet skal  

 derfor i større udstrækning end i dag målrettes kompetencegivende uddannelse,  

 herunder især erhvervsuddannelserne.
Der skal derfor som hovedregel indgå  

 meritgivende kombinationsforløb til kompetencegivende uddannelse i  

 produktionsskoleforløbene.  

 Kombinationsforløb er undervisningsforløb, der indeholder elementer fra  

 undervisningen  

 på produktionsskolen og på en kompetencegivende ungdomsuddannelse.  

 Kombinationsforløbene er derfor velegnede til at bygge bro mellem  

 skoleformerne  

 og skabe en glidende og individuelt tilrettelagt overgang til bl.a.  

 erhvervsuddannelsessystemet.
Det giver deltagerne mulighed for at få  

 erfaringer  

 med krav og indhold i en kompetencegivende ungdomsuddannelse samtidig med, at  

 de er tilknyttet produktionsskolens værkstedstilbud og tætte lærerkontakt og  

 vejledning.
Hvis særlige forhold taler imod, at der indgår meritgivende  

 kombinationsforløb i en deltagers produktionsskoleophold, kan det undlades.  

 Hermed  

 tænkes på forhold, der helt åbenlyst medfører, at et kombinationsforløb ikke  

 vil styrke deltagerens mulighed for at gå videre i en kompetencegivende  

 ungdomsuddannelse.  

 For eksempel kan en deltager  

 efter et produktionsskoleforløb på tre måneder være så afklaret, at der via  

 den  

 individuelle forløbsplan planlægges en udslusning til en uddannelse, hvortil  

 der ikke kan etableres et meningsfyldt kombinationsforløb inden deltagerens  

 udslusning.
Eller der kan være tale om en deltager, for hvem  

 udslusningsperspektivet  

 er fleksjob eller lignende, hvortil der ikke umiddelbart kan tilknyttes et  

 meritgivende kombinationsforløb.
Når deltageren starter sit produktionsskoleforløb,  

 udarbejdes en skriftlig plan for deltagerens forløb på skolen.
På baggrund af  

 en afprøvning af planens enkeltdele sker der en løbende revision af  

 forløbsplanen, så den i sin endelige form peger frem mod det videre forløb i  

 forlængelse af produktionsskoleforløbet.
Et gennemsnitligt  

 produktionsskoleforløb varer cirka 20 uger, hvoraf de første tre måneder ofte  

 bruges til afklaring, afprøvning og igangsættelse af vejledningsprocessen,  

 der  

 skal føre til et realistisk uddannelsesvalg.
Revision af forløbsplanen skal  

 ske  

 mindst hver 3. måned, og det vil ofte være et naturligt tidspunkt efter de  

 første tre måneders produktionsskoleophold at tilrettelægge et  

 kombinationsforløb til afprøvning af en udslusnings-plan.  

 Kombinationsforløbet  

 skal således indarbejdes i den enkelte deltagers forløbsplan, som deltageren  

 har pligt til at følge.
 Det forudsættes, at udarbejdelsen af forløbsplanen i videst  

 muligt omfang tager højde for iværksættelse af meritgivende  

 kombinationsforløb  

 så tidligt som muligt i forløbet og gerne inden udløbet af de tre måneder.
Et kombinationsforløb skal efter forslaget vare mindst to  

 og højst fem uger.
Mindstemålet skyldes hensynet til at statuere en  

 bagatelgrænse.
Begrænsningen på fem uger skyldes hensynet til at sikre, at  

 elever, der i længere tid kan følge en kompetencegivende uddannelse på en  

 erhvervsskole, ikke skal være elev på en produktionsskole.
For det enkelte  

 forløb begrænses varigheden af det kombinerede forløb desuden af bestemmelsen  

 i  

 lovens § 2, stk. 6, som bliver stk. 7, om at 1/3 af et  

 produktionsskoleforløb kan anvendes til undervisning, uddannelser og kurser,  

 som er oprettet ved eller i medfør af anden uddannelseslov.
Hvis det samlede  

 forløb for en elev varer 12 uger kan kombinationen med en erhvervsuddannelse  

 således højst vare en tredjedel, altså 4 uger, hvilket yderligere  

 forudsætter,  

 at der ikke i de resterende 8 uger indgår undervisning, uddannelser eller  

 kurser,  

 som er oprettet ved eller i medfør af anden uddannelseslov.
 Det følger af lovens § 2, stk. 8, som bliver  

 stk. 9, at undervisningsministeren kan fastsætte regler om omfang,  

 tilrettelæggelse og indhold af tilbud om kombinationsforløb.
Til nr. 2, 4 og 7 Forslagene er konsekvenser af forslaget i § 2, nr. 1.
Til nr. 3 For at målrette produktionsskolernes virksomhed mod at  

 forberede de unge, der har særlige behov, på at påbegynde og fuldføre en  

 kompetencegivende uddannelse, herunder især erhvervsuddannelserne skal  

 produktionsskolerne  

 samarbejde med institutioner, som er godkendt efter lov om institutioner for  

 erhvervsrettet uddannelse (tekniske skoler, handelsskoler, landbrugsskoler,  

 social- og sundhedsskoler, arbejdsmarkedsuddannelsescentre samt  

 kombinationsskoler). Produktionsskolerne skal som minimum indgå i et  

 samarbejde  

 med den institution for erhvervsrettet uddannelse, som produktionsskolen  

 udsluser flest elever til, men gerne med flere institutioner.
Samarbejdet  

 skal  

 have til formål at kvalificere eleverne til at påbegynde og gennemføre en  

 kompetencegivende uddannelse.
En aftale kan omfatte, at dele af en  

 erhvervsuddannelses grundforløb gennemføres på produktionsskole på vegne af  

 den  

 deltagende erhvervsuddannelsesskole.
Hensigten hermed er at give  

 erhvervsuddannelsesskolerne en ny mulighed i bekæmpelsen af frafaldet fra  

 erhvervsuddannelserne og samtidig give produktionsskolerne en ny mulighed for  

 at målrette produktionsskoleforløb mod kompetencegivende uddannelse.  

 Aftalerne  

 om samarbejde mellem produktionsskolerne og erhvervsuddannelsesskolerne skal  

 indgås skriftligt for at sikre samarbejdets kvalitet og vedvarende karakter.
 Undervisningsministeren får efter forslaget en bemyndigelse  

 til at fastsætte nærmere regler om de aftaler, der skal indgås mellem  

 produktionsskolerne og erhvervsskolerne, samt om omfanget, tilrettelæggelsen  

 og  

 indholdet af samarbejdet mellem produktionsskolerne og erhvervsskolerne.
Til nr. 4 Efter den nuværende bestemmelse kan staten yde et tilskud i  

 form af et tillægstaxameter ud fra antallet af årselever, hvori indgår  

 deltagere, der deltager i undervisning på institutioner for erhvervsrettet  

 uddannelse i grundforløb eller dele af grundforløb i erhvervsuddannelserne i  

 indtil 1/3 af et produktionsskoleforløb.
Tilskuddet ydes på betingelse af, at  

 udgiften til den pågældende undervisning afholdes af produktionsskolen.
Af  

 rapporten Sammenhænge mellem produktionsskoler og erhvervsskoler  

 fremgår det,  

 at nogle produktionsskoler finder, at produktionsskolens almindelige  

 taxameter  

 og det nuværende tillægstaxameter ikke dækker de administrative udgifter, der  

 er forbundet med kombinationsforløb.
Produktionsskolerne oplever således, at  

 der er et økonomisk tab forbundet med at have elever i kombinationsforløb.  

 Efter forslaget erstattes dette tilskud i form af et tillægstaxameter med et  

 tilskud i form af et kombinationsforløbstaxameter som foreslået i rapporten.  

 Kombinationsforløbstaxameteret skal udligne forskellen mellem de to  

 skoleformers taxametre i forbindelse med kombinationsforløb og give bedre  

 økonomiske vilkår for et forpligtende samarbejde mellem produktionsskolerne  

 og  

 institutioner for erhvervsrettet uddannelse.
Forslaget har således til formål at erstatte det nuværende  

 tilskud i form af et tillægstaxameter med et tilskud i form af et  

 kombinationsforløbstaxameter, der i højere grad vil dække  

 produktionsskolernes  

 omkostninger ved kombinationsforløb.
Med forslaget udvides den særlige  

 tilskudsordning idet tillægstaksten hidtil kun er ydet ved kombinationsforløb  

 til grundforløb i de tekniske erhvervsuddannelser.
Forslaget indebærer, at  

 der  

 fremover vil blive ydet et tilskud i form af et tillægstaxameter ved  

 kombinationsforløb,  

 som består af meritgivende elementer fra grundforløb i alle  

 erhvervsuddannelser  

 herunder de grundlæggende social- og sundhedsuddannelser samt landbrugets  

 grunduddannelse.
Tilskuddet ydes på betingelse af, at udgiften til den  

 pågældende undervisning afholdes af produktionsskolen.
Til nr. 5 Den gældende bestemmelse i lovens § 11, stk. 2,  

 indebærer den begrænsning for egu på en produktionsskole, at en egu-elev  

 højst  

 kan medregnes i tilskudsgrundlaget med i alt ét års produktionsskoleophold  

 inklusive det eller de produktionsskoleophold, der er gået forud for  

 egu-forløbet.
 Denne begrænsning ophæves efter lovforslaget, idet  

 produktionsskolerne ellers ikke vil kunne bidrage med uddannelseselementer i  

 det ønskede omfang i forbindelse med den egu-aktivitetsforøgelse, som er  

 nødvendig for at opnå Velfærdsaftalens mål om ungdomsuddannelse til alle,  

 ligesom kommunernes styrkede ansvar for at tilrettelægge egu forudsætter en  

 øget egu-aktivitet på produktionsskolerne.
Til § 3 Det foreslås, at loven træder i kraft den 15. august 2007.  

 Dette tidspunkt er sammenfaldende med det hyppigst forekommende  

 begyndelsestidspunkt for ungdomsuddannelserne.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om erhvervsgrunduddannelse m.v., jf.  

 lovbekendtgørelse nr. 997 af 4. oktober 2006, foretages følgende ændringer:
 § 1.
 Stk. 2.  

  

 Kommunalbestyrelsen tilrettelægger i samarbejde med de lokale  

 uddannelsesinstitutioner  

 erhvervsgrunduddannelse for unge, der bor i kommunen, jf. § 5, og som er  

 i en utilfredsstillende uddannelses- eller beskæftigelsesmæssig situation.
Stk. 3. --- Stk. 4. --- 1.  


  

 § 1, stk. 2,  

  

 affattes  

 således:
»Stk. 2.  

  

 Kommunalbestyrelsen tilrettelægger i samarbejde med de lokale  

 uddannelsesinstitutioner erhvervsgrunduddannelse for unge under 30 år, der 1)  

 	  

 bor i kommunen, 2)  

 	  

 ikke er under  

 uddannelse, herunder i produktionsskoleforløb, eller i beskæftigelse, og 3)  

 	  

 ikke har  

 forudsætninger for umiddelbart at gennemføre en anden kompetencegivende  

 ungdomsuddannelse.« § 1.
Stk. 5.  

  

 En institution godkendt efter lov om institutioner for erhvervsrettet  

 uddannelse kan tilrettelægge erhvervsgrunduddannelse for ledige  

 dagpengeberettigede  

 under 25 år.
Skolen udøver i så fald de beføjelser og varetager de  

 funktioner, som er tillagt kommunalbestyrelsen ved denne lov, og kan  

 samarbejde  

 med andre uddannelsesinstitutioner herom.
Ministeren kan fastsætte nærmere  

 regler om skolernes varetagelse af opgaven.
Stk. 6.  

  

 En  

 produktionsskole kan tilrettelægge erhvervsgrunduddannelse for unge, der har  

 behov for at opnå de kvalifikationer, der er nævnt i stk. 1, efter at de  

 har gennemført et forløb på produktionsskolen.
Produktionsskolen udøver i så  

 fald de beføjelser og varetager de funktioner, som er tillagt  

 kommunalbestyrelsen  

 ved denne lov, dog bortset fra de beføjelser og funktioner, der er nævnt i  

 § 13, stk. 1, 2. pkt., stk. 2 og 4, og samarbejder med andre  

 uddannelsesinstitutioner herom.
Ministeren kan fastsætte nærmere regler om  

 skolernes varetagelse af opgaven.
 2.  


  

 § 1, stk. 5  

  

 og  

  

 6,  

  

 ophæves og i stedet indsættes:
»Stk. 5.  

  

 Kommunalbestyrelsen kan overlade til institutioner for erhvervsrettet  

 uddannelse og produktionsskoler at tilrettelægge erhvervsgrunduddannelse  

 eventuelt i samarbejde med andre institutioner og skoler.
Kommunalbestyrelsen  

 kan i så fald overlade til den tilrettelæggende institution eller skole at  

 udøve de beføjelser og varetage de funktioner, som er tillagt  

 kommunalbestyrelsen  

 ved denne lov, dog bortset fra de beføjelser og funktioner, der er nævnt i  

 § 13, stk. 1, 2 og 4. Undervisningsministeren kan fastsætte regler  

 herom.« § 5.
Stk. 3.  

  

 I skoleperioderne modtager eleven skoleydelse, der udbetales af kommunen, jf.  

 dog § 1, stk. 5 og 6. Skoleydelsens størrelse fastsættes på de  

 årlige finanslove.
Eleverne modtager skoleydelsen månedsvis bagud.
 3.  

  

 I  

  

 § 5, stk. 3  

, udgår », jf. dog  

 § 1, stk. 5 og 6«.
 § 5.
 Stk. 6.  

  

 Skoleydelsen finansieres af staten, når uddannelsen udbydes i medfør af  

 § 1, stk. 5.
Stk. 7.  

  

 Kommunen  

 kan ophæve aftalen, hvis eleven ikke følger den fastsatte uddannelsesplan.
I  

 øvrigt kan aftalen kun ophæves efter aftale mellem parterne.
 4.  


  

 § 5, stk. 6  

, ophæves.
 Stk. 7 bliver herefter stk. 6.
 § 7.
 Stk. 3.  

  

 Kommunen kan kun godkende en praktikaftale, jf. stk. 2, når en  

 institution  

 godkendt efter lov om institutioner for erhvervsrettet uddannelse i området  

 efter kommunens anmodning har erklæret, at virksomheden ikke for tiden  

 opfylder betingelserne for at ansætte en elev med tilsvarende arbejdsområde  

 og funktion med uddannelsesaftale inden for en erhvervsuddannelse eller  

 landbrugets  

 grunduddannelse eller, at skolen ikke kan anvise virksomheden en sådan elev.
 5.  


  

 § 7, stk. 3,  

  

 affattes  

 således:
»Stk. 3.  

  

 Kommunen  

 kan kun godkende en praktikaftale, jf. stk. 2, når virksomheden har  

 erklæret, at aftalen ikke fortrænger en uddannelsesaftale efter lov om  

 erhvervsuddannelser.« § 13.
 Stk. 2.  

  

 Kommunalbestyrelsen yder tilskud til de dele af skoleundervisningen, jf.  

 § 3, stk. 3 og 4, der ikke er finansieret som nævnt i stk. 1.  

 Når en produktionsskole varetager opgaver i henhold til § 1,  

 stk. 6, kan kommunalbestyrelsen gøre ydelse af tilskud efter denne  

 bestemmelse  

 betinget af sin forudgående tilslutning til uddannelsesplanen, jf. § 5.
 6.  

  

 I  

  

 § 13, stk. 2, 2. pkt.  

  

 indsættes efter »Når«: »en institution godkendt efter lov om institutioner  

 for erhvervsrettet uddannelse eller« og »stk. 6« ændres til:  

 »stk. 5«.
 § 13.
Stk. 5.  

  

 Når en institution godkendt efter lov om institutioner for erhvervsrettet  

 uddannelse varetager opgaver i henhold til § 1, stk. 5, yder staten  

 tilskud til de dele af uddannelsen, jf. § 3, der ikke er finansieret som  

 nævnt i stk. 1 eller 2. Tilskuddet ydes pr. elevuge i op til 40 uger pr.  

 uddannelsesår og administreres af den uddannelsesansvarlige skole.
Tilskuddet  

 pr. elevuge fastlægges på de årlige finanslove.
Stk. 6.  

  

 Staten  

 yder et tilskud pr. elev til uddannelsesansvarlige skoler til rådgivning,  

 vejledning  

 og administration.
Tilskuddet fastsættes på de årlige finanslove.
 7.  

  

 § 13,  

 stk. 5, ophæves.
 Stk. 6 bliver herefter stk. 5.
§ 2 I lov om produktionsskoler, jf. lovbekendtgørelse nr.  

 785 af 6. juli 2006, som ændret ved § 1 i lov nr. 593 af 24. juni 2005 og §  

 18 i lov nr. 578 af 9. juni 2006, foretages følgende ændringer:
§ 2.  

  

 Produktionsskoletilbud  

 omfatter praktisk arbejde, produktion og teoretisk undervisning i tilknytning  

 hertil.
Den teoretiske undervisning skal være af betydeligt omfang og i  

 størst muligt omfang integreres med det praktiske arbejde.
Stk. 2.--- Stk. 3.--- 1.  

  

 I  

  

 § 2  

  

 indsættes efter stk. 3  

 som nyt stykke:
»Stk. 4.  

  

 For  

 elever, der gennemfører et produktionsskoleforløb på mere end tre måneder,  

 skal der i forløbet indgå meritgivende kombinationsforløb til  

 kompetencegivende  

 uddannelse, medmindre særlige forhold taler herimod.
Kombinationsforløbet  

 skal vare mindst to uger og højst fem uger.« Stk. 4-8 bliver herefter stk. 5-9.
 § 2.
 Stk. 8.  

  

 Undervisningsministeren kan fastsætte regler om omfang, tilrettelæggelse og  

 indhold af tilbud efter stk. 1-5, samt om kravene til lokaler og udstyr  

 efter stk. 7.
 2.  

  

 I  

  

 § 2, stk. 8,  

  

 der bliver  

 stk. 9, ændres »stk. 1-5« til: »stk. 1-6« og »stk. 7«  

 ændres til: »stk. 8«.
 3.  

  

 Efter  

  

 § 2  

  

 indsættes:
»§ 2 a.  

  

 Produktionsskoler skal samarbejde med institutioner godkendt efter lov om  

 institutioner for erhvervsrettet uddannelse.
Samarbejdet skal bygge på en  

 skriftlig aftale mellem produktionsskolen og den institution, som  

 produktionsskolen  

 udsluser eller forventer at udsluse flest elever til.
En produktionsskole kan  

 indgå aftaler med flere institutioner.
Produktionsskoler kan gennemføre dele  

 af erhvervsuddannelsernes grundforløb, hvis det indgår i en samarbejdsaftale.
Stk. 2.  

  

 Undervisningsministeren kan fastsætte regler om aftalerne samt om omfang,  

 tilrettelæggelse  

 og indhold af samarbejdet og aktiviteten efter stk. 1.« § 4.
 Stk. 4.  

  

 Ved godkendelse af vedtægterne skal kommunalbestyrelsen eller amtsrådet påse,  

 at skolen råder over egnede lokaler, jf. § 2, stk. 7, og kan  

 påbegynde sin virksomhed på et realistisk økonomisk grundlag.
 4.  

  

 I  

  

 § 4, stk. 4,  

  

 ændres  

 »§ 2, stk. 7,« til: »§ 2, stk. 8,«.
 § 10.
Stk. 5.  

  

 Staten yder et særligt tilskud ud fra antallet af årselever, hvori indgår  

 deltagere, der deltager i undervisning i henhold til § 2, stk. 6,  

 på institutioner for erhvervsrettet uddannelse i grundforløb eller dele af  

 grundforløb i erhvervsuddannelserne.
Tilskuddet ydes, på betingelse af at  

 udgiften til den pågældende undervisning afholdes af produktionsskolen.
 5.  


  

 § 10, stk. 5,  

  

 affattes  

 således:
»Stk. 5.  

  

 Staten  

 yder et særligt tilskud ud fra antallet af årselever, hvori indgår deltagere  

 i meritgivende kombinationsforløb i henhold til § 2, stk. 4.  

 Tilskuddet  

 ydes på betingelse af, at udgiften til den pågældende undervisning afholdes  

 af produktionsskolen.« § 11.
Stk. 2.  

  

 Ved beregningen af årselever kan der for den enkelte deltager højst medregnes  

 et års produktionsskoleophold.
Ved beregningen heraf indgår såvel det  

 aktuelle produktionsskoleophold som eventuelle tidligere ophold på samme  

 eller andre produktionsskoler, herunder eventuelle forløb som led i en fri  

 ungdomsuddannelse.
Forløb som led i en erhvervsgrunduddannelse, der er  

 tilrettelagt af kommunalbestyrelser og institutioner godkendt efter lov om  

 institutioner  

 for erhvervsrettet uddannelse, samt forløb som led i aktivering i henhold til  

 lov om en aktiv beskæftigelsesindsats indgår ikke i beregningen.
 6.  

  

 I  

  

 § 11, stk. 2, 3. pkt.,  

  

 udgår  

 », der er tilrettelagt af kommunalbestyrelser og institutioner godkendt efter  

 lov om institutioner for erhvervsrettet uddannelse,«.
 § 11.
 Stk. 6.  

  

 Undervisningsministeren kan fastsætte regler om, at undervisning i medfør af  

 § 2, stk. 6, ikke indgår i årselevberegningen.
 7.  

  

 I  

  

 § 11, stk. 6,  

  

 ændres  

 »§ 2, stk. 6« til: »§ 2, stk. 7«.
