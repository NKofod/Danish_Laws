Skriftlig fremsættelse (1. februar 2007) Transport- og  

 Energiministeren  

  

 (Flemming Hansen) :
 Herved tillader jeg mig for Folketinget at fremsætte:
 Forslag til lov om  

 ændring af lov om elforsyning, lov om naturgasforsyning og lov om  

 varmeforsyning.
(Havvindmølleudbud,  

 nettilslutning m.v.) (Lovforslag nr.
L 125).
 Lovforslaget indeholder ændringer af elforsyningsloven,  

 naturgasforsyningsloven og varmeforsyningsloven.
Der er flere forskellige elementer i lovforslaget.
En række af  

 de foreslåede ændringer er led i  

 opfølgningen  

 på de energipolitiske aftaler af 29. marts 2004. Det drejer sig især om  

 ændringer,  

 som følger op på de ændrede ejerforhold inden for elforsyningen og det  

 afholdte  

 udbud af havvindmølleparken Rødsand 2.
 Lovforslaget indeholder således bestemmelser, som gennemfører  

 nogle af udbudsvilkårene for havvindmølleparken Rødsand 2.
 Endvidere indeholder lovforslaget ændringer i bestemmelserne om  

 modregning i kommunale bloktilskud, bl.a. for at sikre, at der ikke sker  

 dobbelt modregning i det kommunale bloktilskud, når en kommune vil sælge  

 naturgasaktiviteter, som udøves i en koncernstruktur, hvori også indgår el-  

 eller varmeforsyningsaktiviteter.
Andre lovændringer foreslås med henblik på at styrke rammerne  

 for en velfungerende elforsyning.
Der foreslås således regler om fordeling af  

 omkostninger ved nettilslutning af værker.
Endvidere indeholder forslaget  

 bestemmelser om tilsyn og kontrol med opgørelsen og udbetalingen af de  

 forbrugerbetalte pristillæg til miljøvenlig elproduktion m.v.  

 (PSO-betalinger).
 Endelig indeholder lovforslaget en række mere teknisk prægede  

 ændringer i de tre love, herunder visse regelforenklinger.
 Lovforslaget indeholder ikke EU-retlige aspekter.
 Lovforslaget vurderes ikke at have erhvervsøkonomiske  

 konsekvenser.
 Lovforslagets bestemmelser vedrørende etableringen af  

 havvindmølleparken Rødsand 2 har positive konsekvenser for miljøet.
 Idet der i øvrigt henvises til lovforslaget med bemærkninger,  

 anbefales forslaget til Folketingets velvillige behandling.
