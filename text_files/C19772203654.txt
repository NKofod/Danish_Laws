 Med hensyn til de generelle retningslinier henvises til  

 undervisningsvejledningen s. 142-43 og 152-53.
 Vi finder det imidlertid rimeligt, at de erfaringer, der er samlet fra de  

 første to årganges besvarelser vurderes med henblik på en præcisering af  

 visse bestemmelser.
Det er vor opfattelse, at der er for stor forskel i den form,  

 opgavetitlerne udformes på.
Ved gennemsyn af de stillede opgavetitler har vi  

 fundet flere eksempler, hvor formuleringen er så åben, at såvel den  

 studerende som censor stilles i en meget vanskelig situation.
 Vi kan her henvise til undervisningsvejledningen, hvoraf det fremgår, at  

 opgaveformuleringen præcist skal angive, hvilke lovmæssigheder, der ønskes  

 belyst.
 Det må fortsat anbefales, at opgaverne indeholder et væsentligt  

 eksperimentelt islæt.
Såfremt en opgave stilles indenfor det stof, der skal behandles i det  

 almindelige undervisningsforløb, kan faglæreren vedlægge oplysninger til  

 censor, der angiver om det pågældende stof allerede er behandlet i klassen,  

 eller om den studerende selv har sat sig ind i problemerne.
Det kan endvidere  

 være hensigtsmæssigt, at faglæreren oplyser, om han har ydet særlig hjælp,  

 f.eks. til det eksperimentelle arbejde.
