I henhold til § 122 a i færdselsloven, jf. lovbekendtgørelse nr. 765 af 16. november 1990 som ændret ved lov nr. 942 af 27. december 1991 fastsættes:
 § 1.  Kontrollen med overholdelse af de i bilag 1  

 nævnte standsnings- og parkeringsbestemmelser varetages i Københavns og  

 Frederiksberg kommuner af parkeringskontrollører, der ansættes af  

 kommunalbestyrelsen.
 § 2.  Kontrollen med overholdelse af de i bilag 2  

 nævnte standsnings- og parkeringsbestemmelser kan foruden af politiet  

 varetages af parkeringskontrollører, der ansættes af kommunalbestyrelsen.
 § 3.  Kontrollen med andre standsnings- og  

 parkeringsbestemmelser end de i bilag 1 og 2 nævnte varetages af politiet.
 § 4.  De nærmere vilkår i forbindelse med kommunernes  

 overtagelse af parkeringskontrollen fastsættes af justitsministeren efter  

 forhandling med politiet og de berørte kommunalbestyrelser.
 § 5.  Afgifter pålagt af parkeringskontrollører ansat  

 af kommunen opkræves og inddrives af kommunen efter reglerne om opkrævning og  

 inddrivelse af skatter og afgifter.
 § 6.  Bekendtgørelsen træder i kraft den 1. januar  

 1992.
Justitsministeriet, den 27. december  

 1991 Hans Engell / Henrik Waaben Bilag 1 Standsnings- og parkeringsbestemmelser der kontrolleres af kommunen a.
Bestemmelser om benyttelse af parkometre, parkeringsautomater  

 el.lign., der udfærdiges i medfør af § 107, stk. 2, i lov om offentlige veje,  

 jf. lovbekendtgørelse nr. 430 af 31. maj 1991.
b.
Reglerne om parkeringsskiver, jf.
Justitsministeriets  

 bekendtgørelse nr. 370 af 16. juli 1975.
c.
Parkering forbudt uden for afmærkningen på parkeringspladser  

 samt uden for båsene på parkometer- eller parkomatpladser, jf. færdselslovens  

 § 4, stk. 1, jf. § 95.
Bilag 2 Standsnings- og parkeringsbestemmelser der kontrolleres af både politiet  

 og kommunen a.
Standsnings- eller parkeringsforbud, der er angivet ved  

 afmærkning, jf. færdselslovens § 4, stk. 1, jf. § 95.
b.
Standsning eller parkering i strid med forbud fastsat efter  

 færdselslovens § 92 eller udfærdiget i medfør af færdselslovens § 40.
c.
Standsning eller parkering forbudt på cykelsti, gangsti,  

 midterrabat og helleanlæg samt standsning eller parkering med køretøjet på  

 fortov, jf. færdselslovens § 28, stk. 3.
d.
Standsning eller parkering forbudt:
e.
Parkering forbudt nærmere end 30 m fra jernbaneoverkørsel, jf.  

 færdselslovens § 29, stk. 3, nr. 1.
