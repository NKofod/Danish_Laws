Bekendtgørelse om udsendelse af digitalt genererede skrivelser uden underskrift I medfør af § 35, stk. 3, i skatteforvaltningsloven, jf. lovbekendtgørelse nr. 175 af 23. februar 2011, fastsættes efter bemyndigelse:
 § 1. Nedenstående digitalt genererede skrivelser kan udsendes uden underskrift og vil i retlig henseende være sidestillet med et dokument med personlig underskrift:
1) Årsopgørelser, 2) forskudsopgørelser for fysiske og juridiske personer, 3) ejendomsvurderingsmeddelelser, 4) meddelelser om værdifastsættelse af motorkøretøjer og 5) underretninger efter skatteforvaltningslovens § 20.
 § 2. Bekendtgørelsen træder i kraft den 10. april 2012.
