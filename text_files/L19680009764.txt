Den 23. november 1966 er der i Abidjan indgået en handelsaftale mellem  

 Danmark og Elfenbenskysten.
Teksten til aftalen og de dertil knyttede  

 varelister lyder i dansk oversættelse som følger:
 Handelsaftale mellem Kongeriget Danmark og Republikken Elfenbenskysten.
Kongeriget Danmarks regering og Republikken Elfenbenskystens regering er, opfyldt af ønsket om at styrke de venskabelige bånd, der består mellem de  

 to lande, og udvikle deres handelsmæssige forbindelser blevet enige om følgende bestemmelser:
 Artikel 1.
 De kontraherende parter tilstår hinanden mest - begunstigelsesbehandling  

 med hensyn til told såvel som med hensyn til alle regler og formaliteter,  

 skatter og særafgifter, der vedrører import og eksport, transit af varer samt  

 betalingsoverførsler.
 Artikel 2.
 Bestemmelserne i artikel 1 finder dog ikke anvendelse:
 Artikel 3.
De kontraherende parter vil bestræbe sig på at udvikle samhandelen mellem  

 de to lande i overensstemmelse med deres import- og eksportbestemmelser.
Et  

 særligt hensyn vil blive taget til de varer, der er anført i de til  

 nærværende aftale knyttede lister »A« og »B«, som er en  

 del af aftalen.
Der er enighed om, at samhandelen mellem parterne ikke er  

 begrænset til de varer, som er anført på disse lister.
 Artikel 4.
 Alle betalinger mellem fysiske eller juridiske personer i de kontraherende  

 lande skal afvikles i konvertibel valuta.
 Artikel 5.
 De kontraherende parter forpligter sig til ikke at tage diskriminerende  

 forholdsregler, som ville kunne begrænse de to landes handelsflåders frie  

 udøvelse af international kommerciel skibsfart.
 De kontraherende parter forbeholder sig ret til at tilstå kyst- og  

 småskibsfart, bugsering og kystfiskeri særlige fordele.
 Artikel 6.
Hver af de kontraherende parter vil i sine havne tilstå den anden  

 kontraherende parts skibe samme behandling, som tilstås egne skibe.
Denne  

 ordning vil finde anvendelse med hensyn til toldformaliteter, ved opkrævning  

 af havneafgifter og -gebyrer, fri adgang til havne og disses benyttelse samt  

 enhver facilitet ydet søfarten og økonomisk virksomhed vedrørende skibene,  

 deres besætninger, deres passagerer og det transporterede gods.
Heri er  

 særlig indbefattet adgang til at lægge til kaj og faciliteter for lastning og  

 losning i henhold til havnereglementerne.
 Alle spørgsmål vedrørende sø- og transportforsikring i samhandelen mellem  

 de kontraherende parter vil frit kunne afgøres mellem importører og  

 eksportører i henhold til de love, der er gældende i de kontraherende parters  

 lande.
 Artikel 7.
 Investeringer såvel som ejendom, rettigheder og interesser tilhørende  

 statsborgere, fonds, sammenslutninger eller selskaber i den ene af de  

 kontraherende parters lande skal på den anden parts område nyde en retfærdig  

 og rimelig behandling i overensstemmelse med de bestemmelser, der er fastsat  

 i de kontraherende parters nationale lovgivninger, og som i det mindste er  

 lige så god som den behandling, der tilstås den mestbegunstigede nations  

 statsborgere, fonds, sammenslutninger eller selskaber.
 Hver af de kontraherende parter garanterer den anden kontraherende parts  

 statsborgere, fonds, sammenslutninger eller selskaber overførsel af  

 investeret kapital samt af udbytte af kapitalen og, i tilfælde af  

 likvidation, provenuet heraf.
Såfremt en af de kontraherende parter måtte ekspropriere eller  

 nationalisere ejendom, rettigheder eller interesser tilhørende statsborgere,  

 fonds, sammenslutninger eller selskaber fra den anden part eller på anden  

 måde direkte eller indirekte gennemføre enhver anden form for fratagelse af  

 ejendom tilhørende den anden parts statsborgere, fonds, sammenslutninger  

 eller selskaber, da må vedkommende part være rede til at betale effektiv og  

 passende erstatning.
Erstatningsbeløbet, som skal fastsættes på tidspunktet  

 for ekspropriationen, nationaliseringen eller ejendomsfratagelsen i øvrigt,  

 skal uden hensyn til fordringshaverens opholdssted kunne overføres og  

 udbetales uden uberettiget forsinkelse.
Ekspropriation, nationalisering eller  

 ejendomsfratagelse i øvrigt må dog ikke være af diskriminerende art og må kun  

 foretages af hensyn til almenvellet.
 Artikel 8.
Såfremt der de kontraherende parter imellem måtte opstå uoverensstemmelse  

 med hensyn til fortolkningen eller gennemførelsen af de i ovenstående artikel  

 7 anførte bestemmelser, og såfremt sådan uoverensstemmelse ikke kan løses på  

 tilfredsstillende måde ad diplomatisk vej inden for en tidsfrist af seks  

 måneder, vil sagen på begæring af den ene eller den anden part være at  

 indbringe for en voldgiftsret på tre medlemmer.
Hver part udpeger en  

 voldgiftsmand.
 De to voldgiftsmænd udpeger derefter en formand, der skal være statsborger  

 i et tredjeland.
 Såfremt en af parterne ikke har udpeget en voldgiftsmand og ikke har fulgt  

 opfordringen fra den anden part til inden for et tidsrum af to måneder at  

 foretage den pågældende udpegning, vil voldgiftsmanden på denne parts  

 begæring være at udnævne af præsidenten for Den internationale Domstol.
 Såfremt de to voldgiftsmænd ikke inden to måneder efter deres udpegning  

 kan nå til enighed om valget af formand, skal denne på begæring af en af  

 parterne udpeges af præsidenten for Den internationale Domstol.
Såfremt præsidenten for Den internationale Domstol måtte være forhindret,  

 eller hvis han er statsborger i et af de kontraherende lande, vil udpegningen  

 blive foretaget af vicepræsidenten.
Hvis denne er forhindret, eller hvis han  

 er statsborger i et af de kontraherende lande, vil udpegningen være at  

 foretage af domstolens ældste medlem, som ikke er statsborger i noget af de  

 to kontraherende lande.
Medmindre de kontraherende parter træffer anden bestemmelse, vil retten  

 selv fastlægge sin procedure.
Voldgiftsretten træffer sin beslutning ved  

 majoritet.
 Rettens afgørelser er bindende for parterne.
Hver af de kontraherende parter betaler omkostningerne i forbindelse med  

 den af den udpegede voldgiftsmand.
De to parter bidrager med samme andel i  

 udgifterne i forbindelse med voldgiftsrettens formands arbejde.
 Artikel 9.
Statsborgere i det ene af de kontraherende lande vil ikke kunne pålægges  

 højere skatter, gebyrer og afgifter på den anden kontraherende parts  

 territorium end dem, som påhviler sidstnævntes statsborgere.
Denne  

 bestemmelse gælder også for handels- og industriforetagender, herunder  

 skibsagenturer, tilhørende fysiske eller juridiske personer fra en af  

 parterne på den anden parts territorium.
 Artikel 10.
Der er nedsat en blandet kommission til gennemførelse af nærværende aftale  

 og udvikling af de økonomiske forbindelser mellem de kontraherende parter.  

 Denne kommission skal i særdeleshed fastsætte værdien og arten af de varer,  

 som udveksles årligt.
Den skal træde sammen efter anmodning fra en af  

 parterne.
 Artikel 11.
 Bestemmelserne i nærværende aftale vil, også efter aftalens udløb, finde  

 anvendelse på alle kontrakter, som er indgået i gyldighedsperioden, men som  

 ikke i fuldt omfang er blevet opfyldt inden datoen for aftalens udløb.
 Artikel 12.
 Nærværende aftale vil være midlertidigt gældende fra undertegnelsesdatoen  

 og træder endeligt i kraft efter en noteveksling, som bekræfter, at de  

 forfatningsmæssige forskrifter er blevet efterkommet.
 Den er gældende for eet år og fornyes stiltiende for et år ad gangen.  

 Eventuel opsigelse af aftalen bliver først effektiv efter at være afgivet med  

 tre måneders varsel inden gyldighedsperiodens udløb.
 Udfærdiget i Abidjan den 23. november 1966 i to originaleksemplarer på  

 fransk.
 For Kongeriget Danmarks regering:
H.A.
Biering Danmarks ambassadør For Republikken Elfenbenskystens regering:
Konan Bedie Befuldmægtiget økonomi- og finansminister LISTE A Danske eksportvarer til Elfenbenskysten.
Mejeriprodukter Svinekød Slagtet fjerkræ Kødkonserves Tarme Fiskekonserves Grøntkonserves Tørelementer Øl Vine Spirituosa, industriel alkohol Konfekture, Tyggegummi Farver og lakker Maskiner, motorer og apparater Landbrugsmaskiner, herunder traktorer Duplikatorer og andre kontormaskiner Fotografiske artikler og kontorartikler Papirvarer m.v.
Cement, specialcement Udstyr til automobilværksteder Medicinalvarer Margarine-aroma Emulgeringsmiddel til margarine Emulgerings- og stabiliseringsmiddel til iscreme og mælkeprodukter Enzymatiske afsletningsprodukter Diverse LISTE B Ivorianske eksportvarer til Danmark.
Kaffe og produkter heraf Kakao og produkter heraf Hårdttræ, savskåret, enkelt- og krydsfiner gummi Bananer Palmeolie Ananas og ananaskonserves Diverse Aftalen er i medfør af artikel 12 trådt endeligt i kraft den 10.
 januar 1968.
 Udenrigsministeriet, den 27. august  

 1968.
 Poul Hartling.
