(Jfr. § 2, stk. 1 i  

 industriministeriets bekendtgørelse nr. 478 af 22. november 1979 om lægeundersøgelser  

 af erhvervsdykkeraspiranter og erhvervsdykkere.) 1. Almindelige oplysninger 1.1. Nærværende regulativ er udstedt i medfør af bestemmelserne i § 2,  

 stk. 1, i industriministeriets bekendtgørelse af 22. november 1979 om  

 lægeundersøgelse af erhvervsdykkeraspiranter og erhvervsdykkere.
 1.2. I henhold til ovennævnte bekendtgørelse kan de omhandlede  

 lægeundersøgelser foretages af læger, der har opnået sundhedsstyrelsens  

 tilladelse til selvstændigt virke, og undersøgelserne skal foretages i  

 henhold til bestemmelserne i nævnte bekendtgørelse og dette regulativ.
 1.3. Jfr. § 8 i dykkerlov nr. 214 af 23. maj 1979 mister et  

 erhvervsdykkerbevis sin gyldighed og kan inddrages af direktoratet, når  

 indehaveren af beviset er fyldt 67 år, eller såfremt han inden det fyldte 67.  

 år ikke længere opfylder de fastsatte helbredskrav eller nægter at gennemgå  

 de krævede lægeundersøgelser.
1.4. Der skal ved undersøgelsen anvendes en særlig attestformular, der fås  

 ved henvendelse til direktoratet.
I almindelighed vil en aspirant eller en  

 dykker selv medbringe formularen til lægen.
Ovennævnte attestformular indeholder retningslinierne vedrørende  

 udfyldelse af attestens afsnit; men ingen oplysninger om generelle normer  

 vedrørende den helbredsmæssige egnethed som erhvervsdykker.
Disse normer er  

 anført i regulativets afsnit 2 og 3.
 1.5. I henhold til bestemmelserne i § 3, stk. 5, i industriministeriets  

 bekendtgørelse af 7. februar 1980 om betryggelse ved erhvervsdykkerarbejde må  

 indehaveren af et erhvervsdykkerbevis ikke genoptage dykning, før raskmelding  

 (erklæring om arbejdsdygtighed) fra en læge har været forevist arbejdsgiveren  

 i følgende tilfælde:
a.
Arbejdsudygtighed på grund af sygdom eller skade i mere end 20 dage.
b.
Indlæggelse på hospital eller klinik.
c.
Graviditet.
d.
Enhver sygdom eller tilstand, der medfører brug af optiske eller  

 mekaniske midler.
e.
Enhver sygdom eller tilstand, der medfører regelmæssige eller  

 tilbagevendende medikamental behandling.
f.
Hvis der i den helbredsmæssige godkendelsesperiode i øvrigt opstår  

 tvivl om, hvorvidt dykkeren opfylder helbredskravene.
 1.6. Ved afgørelsen af, hvorvidt en dykker ikke er i stand til at udføre  

 dykkerarbejde på en sikker måde, skal såvel risikoen for dykkeren selv som  

 for trediemands liv og ejendom tages i betragtning.
 2. Helbredskrav:
 2.1. Dykkere skal være sunde, veltrænede og udholdende.
 2.2. Enhver medfødt eller erhvervet abnormitet, enhver aktiv eller latent,  

 akut eller kronisk sygdom eller tilstand samt enhver følge af operation,  

 kvæstelse eller skade der må formodes at medføre, at dykkeren ikke er i stand  

 til at udføre tjenesten på sikker måde, medfører uegnethed.
 2.3. Specielt må dykkere i almindelighed ikke have gennemgået eller være  

 lidende af nedenstående sygdomme:
Åndedrætsorganer Kroniske eller recidiverende lungelidelser, herunder bronchitis, asthma og  

 lungetuberkulose samt alle tilstande med nedsat lungefunktion.
 Tilstande i luftvejene, der medfører nedsættelse af luftpassagen (forceret  

 ekspirationsvolumen (FEV) i første sekund skal være mindst 70 pct. af den  

 forcerede vitalkapacitet (FVC)).
Pneumothorax Kredsløb Hjerte- og kredsløbssygdomme, herunder forhøjet blodtryk (højeste  

 acceptable for aspiranter 140/ 90 mm Hg, ved fornyelse 150/ 90 mm Hg).  

 Elektrocardiogrammet må ikke være patologisk.
 Følgende belastningsprøve skal bestås: Den undersøgte skal 5 gange på 15  

 sekunder stige op på en stol. 45 sekunder herefter skal pulsen være tilbage  

 på hvileværdien.
Nyrer og urinveje Glomerulonefritis.
Alle tilstande med nedsat nyrefunktion.
Nyresten.  

 Urinundersøgelsen skal være normal.
Mave-tarmkanal Tilstande i eller omkring munden, herunder tandmangel eller brug af  

 protese, der vanskeliggør eller forhindrer brug af mundbid.
Alvorlige mave- eller tarmlidelser, herunder tilstedeværende ulcera.  

 Galdesten.
Brok.
Nervesystem Organiske nervesygdomme, herunder epilepsi i enhver form,  

 besvimelsesanfald, svære hjernerystelser eller andre beskadigelser af  

 hovedet, der har medført varige men.
 Alvorlige talefejl, herunder stammen.
Psyke Psykotiske tilstande, neuroser eller adfærdsforstyrrelser samt andre  

 psykiske afvigelser, medmindre opnåelsesmåde og forløb sandsynliggør, at  

 tilstanden ikke opstår påny, eller at den er uden betydning for tjenesten.
 Klaustrofobi.
 Alkoholisme samt misbrug af opkvikkende, bedøvende, beroligende eller  

 euforiserende stoffer.
Bevægeapparatet Aseptisk knoglenekrose.
Blodet og det lymfatiske system Sygdomme i blodet og det lymfatiske system (aspiranter af negroid race  

 skal undersøges for seglcelleanæmi).
Stofskifte Stofskifte-, ernærings- og endokrine forstyrrelser, herunder fedme der af  

 direktoratet skønnes at øge dykkernes risiko i tjenesten.
 Sukkersyge, der kræver behandling med antidiabetisk medicin.
Synet Tilstande i øjet og dets hjælpeorganer, der kan medføre en for tjenesten  

 betydende nedsættelse af funktionen.
Ukorrigeret synsstyrke mindre end 6/ 12 ved brug af begge øjne samtidigt.  

 Direktoratet kan for dykkere, der allerede har erhvervet bevis, tillade, at  

 der anvendes korrektion.
Unormalt synsfelt, dog kan ansøgere med  

 synsfeltdefekter, herunder mangel af et øje, godkendes ved fornyet  

 undersøgelse, hvis det skønnes, at defekten ikke i væsentlig grad medfører  

 risiko under tjenesten.
 Progressiv malign myopi.
 Natteblindhed (hemeralopi). Der stilles ingen krav til farvesansen.
Ører, næse Tilstande der vanskeliggør trykudligning i næsens bihuler eller  

 mellemøret.
Væsentlig nedsat eller ophævet luftpassage gennem begge sider af næsen.  

 Recidiverende øre- eller bihulelidelser.
Perforation af trommehinden.  

 (Eftergivelige ar i trommehinden skal efter direktoratets skøn vurderes af  

 speciallæge).
 Manglende evne til med hvert øre for sig at høre talestemme på 2 1/2  

 meters afstand, dog kan direktoratet godkende ansøgere med ensidig  

 hørenedsættelse til begrænset tjeneste.
 Permanent eller tilbagevendende forstyrrelse i ligevægtssansen.
2.4. udover hvad der er nævnt ovenfor medfører i særlig grad følgende  

 lidelser temporær uegnethed: Catarrhalia, sinuitis, allergisk rhinitis, andre  

 allergiske lidelser, bronchitisk acuta, gastroenteritis acuta, cystopyelitis  

 acuta.
Akutte ortopædiske tilstande som: Distorsio, luxatio, fractur m. m.  

 Alkoholiske eller andre »drug« intoxicationer.
Graviditet.  

 Tilstande efter tandudtrækning, mindre kirurgiske indgreb og donering af  

 blod.
Smitsomme hudlidelser.
2.5. Retningslinier vedrørende årlig undersøgelse af lungerne.
I hvert af  

 de år, lægeundersøgelse ikke er krævet, skal en erhvervsdykker gennemgå en  

 separat undersøgelse af lungerne (røntgenundersøgelse).
Resultatet skal være baseret på en beskrivelse af almindelig rtg. af  

 thorax, frontalt og profil (ikke skærmbillede). Såfremt rtg. diagnosen er  

 »intet abnormt« skal lægen med angivelse af tid og sted attestere i  

 vedkommendes erhvervsdykkerbevis, at indehaveren har fået foretaget  

 almindelig rtg. af thorax med tilfredsstillende resultat.
Hvor diagnosen ikke  

 er »intet abnormt«, skal undersøgelsesresultatet samt ovennævnte  

 beskrivelse indsendes til direktoratet.
