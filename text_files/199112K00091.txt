Nr LSF 91 Forslag til Lov om ændring af lov om arbejdsmiljø Fremsat af Taanquist (S) Jytte Andersen (S) Poul Erik Dyrlund (S) Lissa  

 Mathiasen (S) den 6. november 1991 § 1 I lov om arbejdsmiljø, jf. lovbekendtgørelse nr. 646 af 18. december  

 1985, som ændret senest ved lov nr. 273 af 8. maj 1991, foretages følgende  

 ændring:
 1. Efter kapitel 13 indsættes som nyt kapitel:
»Kapitel 13 a Forebyggende bidrag § 80 a.
De i lov om arbejdsskadeforsikring § 52, stk. 1, nævnte  

 selskaber, forbund og kommuner yder årlige bidrag til delvis dækning af det  

 offentliges udgifter til forebyggelse af arbejdsskader.
Stk. 2. Bidragene svarer til 5 pct. af præmieindtægterne.
Nærmere  

 regler for beregning af bidragenes størrelse og for indbetaling heraf  

 fastsættes af arbejdsministeren efter forhandling med socialministeren.
 Stk. 3. Til dækning af bidragene til forebyggelse af arbejdsskader  

 kan forsikringsselskaberne forhøje præmierne for lovpligtige  

 arbejdsskadeforsikringer med 5 pct. uanset trufne forsikringsaftaler.
§ 80 b.
De indbetalte beløb anvendes til forebyggelse af  

 arbejdsskader.
Arbejdsministeren træffer beslutning om beløbenes nærmere  

 anvendelse efter indstilling fra Arbejdsmiljørådet.« § 2 Loven træder i kraft den 1. januar 1992.
Bemærkninger til lovforslaget For at styrke indsatsen for et bedre arbejdsmiljø og for at nedsætte  

 antallet af arbejdsskader gennem forebyggelse foreslås det, at  

 forsikringsselskaberne m.v. bidrager til udgifterne til det forebyggende  

 arbejdsmiljøarbejde.
Dette sker i første række ved at pålægge de  

 forsikringsselskaber, der tegner arbejdsskadeforsikringer, at betale et  

 bidrag svarende til 5 pct. af forsikringspræmierne.
 Det forudsættes, at Arbejdsskadestyrelsen kommer med en indstilling i  

 forbindelse med beregning m.v. af bidragene fra forsikringsselskaberne og fra  

 de forbund og kommuner, som er omfattet af § 52, stk. 1, i lov om  

 arbejdsskadeforsikring.
 Forsikringsselskaberne m.v. kan forhøje præmierne på  

 arbejdsskadeforsikringer tilsvarende, idet hensigten er, at produktionen i  

 sidste ende skal bære denne udgift.
Det fremkomne provenu andrager efter socialministerens tidligere  

 oplysninger ca. 70 mio. kr., jf.
Folketingstidende 1988-89, forhandlingerne,  

 sp. 6482 f.
 Arbejdsministeren anvender det indkomne beløb efter indstilling fra  

 Arbejdsmiljørådet.
 Lovforslaget har til formål dels at styrke det forebyggende arbejde, dels  

 at styrke fællesinteressen mellem forsikringsselskaberne, der udbetaler  

 erstatninger for arbejdsskader, og arbejdsgiverne, som har ansvaret for  

 arbejdsmiljøet og muligheden for at forbedre det.
 Erfaringerne viser, at en forebyggende indsats hurtigt tjenes ind i form  

 af lavere udgifter til behandling og erstatninger, og lovforslaget ventes  

 derfor ikke på længere sigt at medføre øgede udgifter for  

 forsikringsselskaber eller arbejdsgivere.
