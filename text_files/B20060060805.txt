Bekendtgørelse  

 af forretningsorden for vurderingsankenævn I medfør af skatteforvaltningslovens § 10, stk. 4,  

 jf. lovbekendtgørelse nr. 758 af 2. august 2005, fastsættes følgende  

 forretningsorden for vurderingsankenævn:
Kapitel 1 Vurderingsankenævnskredse § 1.  

  

 Landet inddeles i 15 vurderingsankenævnskredse.
Inddelingen i  

 vurderingsankenævnskredse fremgår af kapitel 2 i bekendtgørelse om landets  

 inddeling i skatte-, vurderings- og motorankenævnskredse.
Stk. 2.  

  

 Klage over  

 en ejendomsvurdering kan indgives af ejeren af den faste ejendom og af andre,  

 der har en væsentlig, direkte retlig interesse i vurderingens resultat, jf.  

 skatteforvaltningslovens § 38, stk. 1. Klagen behandles af det  

 vurderingsankenævn, i hvis kreds ejendommen er beliggende.
Klagen indsendes  

 gennem  

 told- og skatteforvaltningen.
Stk. 3.  

  

 Hvis en  

 afgørelse ved domstolene eller Landsskatteretten betyder, at et spørgsmål på  

 ny  

 skal behandles af et nævn, skal spørgsmålet behandles af et andet nævn end  

 det,  

 der første gang behandlede spørgsmålet.
Skatteministeren, eller den denne  

 bemyndiger hertil, bestemmer, hvilket nævn, der skal behandle sagen.
Kapitel 2 Valg af formand og næstformand § 2.  

  

 Det nyudnævnte nævn afholder snarest  

 muligt efter udnævnelsen sit første møde.
Det medlem, der længst har været  

 medlem af nævnet, indkalder til mødet.
Hvis flere har været medlem lige  

 længe,  

 indkalder den ældste af disse.
Stk. 2.  

  

 På det første møde vælger nævnet  

 blandt sine medlemmer en formand.
Valget sker ved et flertalsvalg og ledes af  

 det medlem, der har indkaldt til mødet.
Valget har gyldighed for hele  

 funktionsperioden.
Stk. 3.  

  

 Ved valget af formand er den  

 kandidat valgt, som opnår stemmer fra et flertal af nævnets tilstedeværende  

 medlemmer.
Opnås et sådant flertal ikke ved 1. afstemning, foretages en ny  

 afstemning.  

 Ved 2. afstemning er en kandidat valgt, hvis den pågældende opnår stemmer fra  

 et flertal af de tilstedeværende medlemmer, eller hvis der kun afgives  

 stemmer  

 på den pågældende.
Bringer 2. afstemning heller ikke nogen afgørelse,  

 foretages  

 bundet valg mellem de to, der ved 2. afstemning har fået flest stemmer,  

 således  

 at det ved stemmelighed afgøres ved lodtrækning, på hvilke to der ved det  

 bundne valg (3. afstemning) skal stemmes.
Står stemmerne lige ved 3.  

 afstemning, træffes afgørelsen ved lodtrækning.
Stk. 4.  

  

 Så snart valget af formand har  

 fundet sted, vælger nævnet blandt sine medlemmer en eller to næstformænd.  

 Valgene ledes af den nyvalgte formand eller i dennes fravær af det medlem,  

 der  

 har ledet formandsvalget.
Valget foregår i øvrigt efter samme regler som  

 formandsvalget.
Stk. 5.  

  

 Næstformanden indtræder i formandens stilling, når formanden er forhindret i  

 at  

 udøve sin virksomhed som formand.
Når næstformanden er forhindret, indtræder  

 2.  

 næstformand, hvis en sådan er valgt, i næstformandens stilling  

.
Kapitel 3 Indkaldelse af suppleant § 3.  

  

 Når et medlem af nævnet er forhindret  

 i at deltage i et møde, skal medlemmet underrette formanden herom.
Formanden  

 afgør, om suppleanten skal indkaldes.
Hvis det medlem, der er forhindret,  

 forlanger det, skal suppleanten indkaldes.
Suppleanten skal endvidere  

 indkaldes, hvis medlemmet vil være fraværende i mindst 2 måneder.
 Stk. 2.  

  

 Hvis et medlem er forhindret i  

 at deltage i det første møde, jf. § 2, skal suppleanten indkaldes.
 Stk. 3.  

  

 Den, der indkaldes som suppleant  

 for formanden eller en næstformand, deltager som almindeligt medlem i nævnets  

 afgørelser.
Kapitel 4 Ind- og udtræden af medlemmer § 4.  

  

 Hvis et medlem eller suppleant af et  

 nævn dør eller udtræder af nævnet i funktionsperioden, udnævner  

 skatteministeren  

 et nyt medlem, jf. skatteforvaltningslovens § 9, stk. 5. Ved  

 udnævnelsen finder skatteforvaltningslovens § 9, stk. 2,  

 tilsvarende  

 anvendelse.
Stk. 2.  

  

 Nævnet kan fritage formanden  

 eller en næstformand for hvervet som sådan for resten af funktionsperioden,  

 hvis den pågældende anmoder om det.
Når en formand eller en næstformand  

 fritages for sit hverv, dør eller udtræder af nævnet i funktionsperioden,  

 vælges der en ny formand, respektive næstformand.
Kapitel 5 Sekretariatsbistand § 5.  

  

 Told- og skatteforvaltningen stiller  

 sekretariatsbistand til rådighed for nævnet efter skatteforvaltningslovens  

 § 10,  

 stk. 6. Sekretariatet skal organisatorisk være adskilt fra den øvrige  

 told- og skatteforvaltning.
Stk. 2.  

  

 Sekretariatet  

 har adgang til at være til stede ved nævnets møder og uden stemmeret bistå  

 ved  

 nævnets forhandlinger.
Sekretariatet skal herunder oplyse om sagens faktiske  

 omstændigheder, dens retlige grundlag og om retspraksis på området.
Såfremt  

 nævnet overvejer en anden afgørelse end den indstillede, skal sekretariatet  

 belyse konsekvenserne heraf for nævnet.
Stk. 3.  

  

 Nævnet skal påse, at den eller  

 de sekretariatsmedarbejdere, der bistår nævnet, ikke er inhabile efter  

 kapitel  

 2 i forvaltningsloven.
Nævnet afgør eventuelle tvivlsspørgsmål herom.
 Stk. 4.  

  

 Med henblik på at effektivisere  

 sagsbehandlingen kan et nævn aftale med told- og skatteforvaltningen, at  

 korrespondance mellem sekretariatet og nævnsmedlemmerne helt eller delvist  

 sker  

 elektronisk.
Kapitel 6 Møder i nævnene § 6.  

  

 Nævnet udøver sin virksomhed i møder.  

 Møderne er ikke offentlige.
Lyd- og billedoptagelse af møderne må ikke finde  

 sted.
Stk. 2.  

  

 Formanden fastsætter efter  

 aftale med sekretariatet tid og sted for møderne i nævnet.
Sekretariatet  

 indkalder til møderne.
Indkaldelsen skal så vidt muligt finde sted med mindst  

 7  

 dages varsel.
Stk. 3.  

  

 Formanden kan til enhver tid  

 forlange, at nævnet afholder et møde.
Når mindst 1/3 af medlemmerne forlanger  

 det, skal formanden inden 14 dage indkalde til et møde.
 Stk. 4.  

  

 Formanden fastsætter mødets  

 dagsorden, jf. dog § 11 stk. 6, der skal udsendes samtidig med  

 mødeindkaldelsen.
Stk. 5.  

  

 Sammen med mødeindkaldelsen skal  

 medlemmerne modtage det nødvendige materiale i de sager, som skal behandles  

 på  

 mødet, herunder den i § 11 nævnte sagsfremstilling og klagerens  

 eventuelle  

 kommentarer dertil  

.  

  

 Hvis medlemmerne  

 tidligere har modtaget materialet, skal det dog ikke udsendes igen.
Nævnet  

 fastsætter retningslinier for, hvilket materiale der som minimum skal  

 udsendes  

 til medlemmerne.
Materiale, der ikke udsendes, skal fremlægges til gennemsyn  

 i  

 sekretariatet.
Nævnet fastsætter retningslinier for, i hvilket tidsrum  

 materialet ligger til gennemsyn.
 Stk. 6.  

  

 I dagsordenen skal det angives,  

 om den enkelte klager vil deltage i mødet, jf. § 11, stk. 7, og  

 § 14, stk. 3. Det skal desuden anføres, hvorvidt ejendommen har  

 været  

 besigtiget og af hvilken myndighed.
Kapitel 7 Beslutningsdygtighed § 7.  

  

 For at nævnet kan træffe en  

 afgørelse, skal mindst halvdelen af nævnets medlemmer eller deres suppleanter  

 deltage deri.
Formanden eller, hvor denne er forhindret, en næstformand, jf.  

 § 2,  

 stk. 5, skal deltage i afgørelsen.
Kapitel 8 Mødeledelse og afstemning § 8.  

  

 Formanden for nævnet leder møderne i  

 nævnet, jf. dog § 2, stk. 5.
Stk. 2.  

  

 Nævnet træffer afgørelse ved  

 afstemning.
Afstemningen foregår ved håndsoprækning og afgøres ved  

 stemmeflerhed.
I tilfælde af stemmelighed er mødelederens stemme afgørende  

.  

  

 Undlader et medlem at stemme, anses  

 det for at have stemt for det forslag, der er til afstemning.
Stk. 3.  

  

 Skønner mødelederen, at nævnets  

 stilling til et forslag er så entydig, at en afstemning er overflødig,  

 meddeler  

 vedkommende dette med oplysning om den opfattelse, vedkommende har af nævnets  

 stilling til spørgsmålet.
Forlanges der herefter ikke afstemning om  

 forslaget,  

 kan mødelederen erklære sagen for afgjort i overensstemmelse med den angivne  

 opfattelse.
Kapitel 9 Mødeprotokol § 9.  

  

 Nævnets sekretær fører en protokol  

 over mødet.
Protokollen skal indeholde oplysning om dato og klokkeslæt for  

 mødets begyndelse og slutning og om, hvem der var til stede.
Protokollen skal  

 desuden indeholde identifikation af de sager, der blev behandlet på mødet.  

 For  

 hver enkelt sag skal protokollen tillige indeholde nævnets afgørelse og en  

 begrundelse for denne.
Hvis nævnet har besigtiget ejendommen, skal dette  

 anføres i protokollen.
Til identifikation af sagerne anføres ejendommens  

 identitet, ejerens navn, adresse og - eller CVR-nr. (evt.
SE- nr.). Er  

 klageren  

 ikke identisk med ejeren, skal samme oplysninger fremgå for denne.
Stk. 2.  

  

 Hvis et medlem er blevet anset  

 for inhabil i en sag, skal protokollen indeholde oplysning herom.
Det  

 pågældende medlem kan kræve sine eventuelle indvendinger mod nævnets  

 afgørelse  

 om inhabilitet tilført protokollen.
 Stk. 3.  

  

 Hvis et medlem er uenig i en  

 afgørelse, der er truffet af nævnet, kan medlemmet kræve sine indvendinger  

 tilført protokollen.
 Stk. 4.  

  

 Et medlem, som efter stk. 2  

 eller 3 har fået tilføjet sine indvendinger til protokollen, kan forlange, at  

 en kopi af protokollatet indsendes til Skatterådet.
 Stk. 5.  

  

 Tilbagekaldes klagen mundtligt i forbindelse med mødet, noteres dette i  

 protokollen, jf. § 16.
Stk. 6.  

  

 Protokollen skal ved hvert mødes  

 afslutning underskrives af samtlige tilstedeværende medlemmer.
Medlemmerne  

 kan  

 ikke vægre sig ved at underskrive protokollen under henvisning til deres  

 stemmeafgivning eller af andre grunde.
Kapitel 10 Nævnets klagebehandling A.
Sagens forberedelse § 10.  

  

 Klagen skal indgives skriftligt og  

 begrundet til told- og skatteforvaltningen, jf. skatteforvaltningslovens  

 § 38,  

 stk. 2, der videresender sagen til nævnet, med mindre der iværksættes en  

 genoptagelse efter stk. 2. Når nævnet har modtaget en klage fra told- og  

 skatteforvaltningen kvitterer sekretariatet for modtagelsen.
Er klageren ikke  

 identisk med ejeren, skal sekretariatet også sende kvitteringen til ejeren.
 Stk. 2.  

  

 Hvis det fremgår af materialet,  

 at der vil være grundlag for at genoptage den påklagede afgørelse, skal told-  

 og skatteforvaltningen, jf. skatteforvaltningslovens § 20, stk. 4,  

 fremsende agterskrivelse til klageren inden 8 uger fra modtagelsen af klagen.  

 Told- og skatteforvaltningens underretning skal indeholde oplysning om:
1)  

 	  

 Hvilke ændringer  

 told- og skatteforvaltningen påtænker at foretage, 2)  

 	  

 at klageren har en  

 frist på 8 uger til at tilkendegive, om klageren ønsker sagen genoptaget i  

 told- og skatteforvaltningen eller behandlet i nævnet, 3)  

 	  

 at klageren anses for  

 at være enig i genoptagelse, hvis klageren ikke inden fristens udløb anmoder  

 om  

 at få klagen behandlet i nævnet, og 4)  

 	  

 at genoptagelse  

 betyder, at klageren anses for at have tilbagekaldt sin klage til nævnet.
Stk. 3.  

  

 Hvis told-  

 og skatteforvaltningen ikke inden for de i stk. 2 nævnte 8 uger har  

 afgjort, om der er grundlag for at genoptage den påklagede afgørelse, skal  

 told- og skatteforvaltningen snarest videresende klagen til nævnet tillige  

 med  

 sin udtalelse og sagens materiale.
Klageren underrettes om videresendelsen.
 Stk. 4.  

  

 Sekretariatet  

 kan efter anmodning give told- og  

 skatteforvaltningen en fristforlængelse ud over de i stk. 3 nævnte 8  

 uger,  

 hvis omstændighederne ved den påklagede afgørelse i særlig grad taler derfor.  

 Klageren underrettes om fristforlængelsen.
 Stk. 5.  

  

 Told- og skatteforvaltningen  

 skal vedlægge sin udtalelse over klagen,  

 og  

 det materiale, der har dannet grundlag for afgørelsen.
 Stk. 6.  

  

 Er der forløbet mere end 3 måneder  

 efter de i § 10, stk. 2 nævnte 8 uger, uden at told- og  

 skatteforvaltningen har genoptaget ansættelsen, kan klageren forlange, at  

 sagen  

 fremmes til ankenævnsbehandling.
§ 11.  

  

 Sagsforberedelsen foretages af  

 sekretariatet.  

 Som grundlag for klagens afgørelse udarbejder  

 sekretariatet en sagsfremstilling.
Sekretariatet kan til brug herfor tage  

 kontakt med klageren.
 Stk. 2.  

  

 Sagsfremstillingen skal som  

 minimum indeholde oplysninger om:
 1)  

 	  

 Identifikation.
 2)  

 	  

 Talmæssig sammenhæng  

 mellem ansættelsen og påstand.
 3)  

 	  

 Klagens indhold med  

 specifikation af klagepunkterne.
 Stk. 3.  

  

 I sager, hvor der ikke  

 umiddelbart er grundlag for at give klageren fuldt medhold, jf. dog  

 stk. 4, skal sagsfremstillingen udover de i stk. 2 nævnte  

 oplysninger  

 som minimum, jf. skatteforvaltningslovens § 19, indeholde oplysninger  

 om:
 1)  

 	  

 Fyldestgørende  

 redegørelse for sagens faktiske forhold.
 2)  

 	  

 Henvisning til  

 relevante lovregler.
 3)  

 	  

 Henvisning til  

 relevant teori og praksis.
 Stk. 4.  

  

 I sager, hvor klagefristen efter  

 § 38, stk. 2, i skatteforvaltningsloven er overskredet, og der ikke  

 umiddelbart er grundlag for at anse den påklagede vurdering for forkert, kan  

 oplysninger som nævnt i stk. 3 begrænses til kun at vedrøre  

 fristoverskridelsen.
 Stk. 5.  

  

 Sekretariatet udarbejder på det  

 foreliggende grundlag en begrundet indstilling til klagens afgørelse.
Stk. 6.  

  

 De nævnsmedlemmer, der skal  

 behandle den pågældende klage, jf. § 6, får sagsfremstillingen og  

 indstillingen  

 til klagens afgørelse til gennemsyn.
I øvrigt beslutter nævnet selv,  

 hvorledes  

 den interne sagsgang tilrettelægges frem til udsendelsen af dette materiale  

 til  

 klageren.
Stk. 7.  

  

 Sekretariatet udsender sagsfremstillingen  

 og indstillingen til klagens afgørelse til udtalelse hos klageren med en  

 svarfrist på 15 dage.
Samtidig oplyses klageren om retten til at udtale sig  

 skriftligt eller mundtligt overfor nævnet, før klagen afgøres.
Sekretariatet  

 kan forlænge klagerens svarfrist, hvis klageren anmoder om det.
 Stk. 8.  

  

 Høring af klageren over  

 sagsfremstillingen og indstillingen til klagens afgørelse kan undlades, hvis  

 der kan gives klageren fuldt medhold, eller sagens parter i øvrigt er enige  

 om  

 afgørelsen.
§ 12.  

  

 Nævnet kan foretage besigtigelse af en fast ejendom i forbindelse med  

 behandlingen af en klage over en vurdering af ejendommen.
Nævnet kan  

 bemyndige  

 told- og skatteforvaltningen til som sekretariat for nævnet at foretage  

 besigtigelsen på nævnets vegne, jf. skatteforvaltningslovens § 38,  

 stk. 9.  

 Forinden besigtigelse finder sted, skal der gives ejeren meddelelse herom.  

 Besigtigelsen inden for ejendommen kan kun finde sted med ejerens eller  

 dennes  

 repræsentants medvirken.
 § 13.  

  

 Ved klage over en vurdering kan  

 nævnet beslutte, uanset klagens formulering, at foretage afledte ændringer af  

 vurderingen, der er en følge af klagen, jf. skatteforvaltningslovens  

 § 38,  

 stk. 6.
Stk. 2.  

  

 Hvis nævnet således beslutter at  

 tage ikke påklagede dele af vurderingen op til bedømmelse, jf. stk. 1,  

 eller hvis der fremkommer nye oplysninger om sagens faktiske omstændigheder  

 af  

 betydning for klagens afgørelse, skal en redegørelse herfor tilføjes  

 sagsfremstillingen.
Der skal foretages høring af klageren herover, hvis  

 klageren ikke er gjort bekendt med disse nye oplysninger tidligere.
B.
Sagens afgørelse § 14.  

  

 Nævnets beslutning meddeles ved en  

 afgørelse.
 Stk. 2.  

  

 Nævnet kan  

 bemyndige formanden eller en næstformand til at afgøre sagen i  

 overensstemmelse  

 med den indstilling til sagens afgørelse, som er sendt til klageren, jf.  

 § 11,  

 stk. 7 og 8. Bemyndigelsen bortfalder, hvis klageren indsender en  

 skriftlig udtalelse eller anmoder om lejlighed til at udtale sig mundtligt  

 eller skriftligt overfor nævnet inden for den frist, klageren har fået efter  

 § 11,  

 stk. 7.
Stk. 3.  

  

 Hvis klageren har anmodet om  

 lejlighed til at forelægge sagen for nævnet, eller hvis nævnet anser det for  

 hensigtsmæssigt at indhente en mundtlig udtalelse fra klageren, indkaldes  

 klageren skriftligt til et møde med mindst 15 dages varsel.
Klageren skal  

 samtidig underrettes om, at vedkommende i stedet kan vælge at udtale sig  

 skriftligt.
Modtager nævnet efter formandens bestemmelse en mundtlig  

 orientering om klagen af sekretariatet forud for mødet, skal klageren  

 vejledes  

 herom senest samtidig med indkaldelsen til mødet, jf. 1. pkt., og om at  

 vedkommende har ret til at overvære denne orientering, men uden taleret.
Stk. 4.  

  

 Har en klager tilkendegivet et  

 ønske om at udtale sig skriftligt eller mundtligt over for nævnet, og er  

 udtalelsen ikke afgivet inden for rimelig tid, kan nævnet fastsætte en frist.  

 For skriftlige udtalelser kan fristen ikke være under 15 dage.
For mundtlige  

 udtalelser skal fristen minimum være til næste møde og med mødeindkaldelse på  

 ikke under 15 dage.
Nævnet kan bemyndige sekretariatet til at fastsætte disse  

 frister.
Overholder klageren ikke disse særligt fastsatte frister, kan nævnet  

 bemyndige formanden til at afgøre klagen på det foreliggende grundlag.
 Stk. 5.  

  

 Klageren må ikke være til stede  

 under nævnets drøftelser og afstemning.
§ 15.  

  

 Nævnets afgørelse skal være dateret  

 og underskrevet af formanden eller efter formandens bestemmelse af den  

 næstformand, der har deltaget i afgørelsen.
Er afgørelsen dokumenteret i  

 mødeprotokollen,  

 kan afgørelsen underskrives af sekretariatet, når det anføres, at det sker på  

 nævnets vegne efter denne bestemmelse i forretningsordenen.
Afgørelsen skal  

 indeholde en begrundelse, medmindre, der gives klageren fuldt medhold.
 Stk. 2.  

  

 Af afgørelsen skal det fremgå,  

 om der er foretaget afledte ændringer, jf. skatteforvaltningslovens  

 § 38,  

 stk. 6.
Stk. 3.  

  

 Afgørelsen tilsendes klageren og  

 dennes repræsentant og til andre, der har ejet ejendommen i vurderingsåret,  

 og  

 som berøres af ændringen.
Hvis afgørelsen ikke giver klageren fuldt medhold,  

 skal den ledsages af en kopi af sagsfremstillingen, jf. § 11 og  

 § 13,  

 og klageren skal vejledes om fristen for at indbringe nævnets afgørelse for  

 Landsskatteretten, om reglerne om omkostningsgodtgørelse samt om  

 fremgangsmåden  

 i øvrigt.
Stk. 4.  

  

 I sager om afslag på  

 genoptagelsesanmodninger efter skatteforvaltningslovens § 33,  

 stk. 2,  

 skal det fremgå af afgørelsen, om nævnet stadfæster det tidligere meddelte  

 afslag.
Hvis nævnet finder, at genoptagelse burde have fundet sted, kan  

 nævnet  

 i afgørelsen pålægge told- og skatteforvaltningen, at genoptage ansættelsen,  

 eller nævnet kan vælge efter aftale med klageren selv at ændre ansættelsen.
Kapitel 11 Tilbagekaldelse § 16.  

  

 Klageren kan til enhver tid  

 tilbagekalde sin klage.
Tilbagekaldelsen kan ske skriftligt eller mundtligt.  

 Hvis klageren tilbagekalder sin klage under et møde i nævnet, noteres dette i  

 mødeprotokollen.
Ved enhver tilbagekaldelse meddeler sekretariatet skriftligt  

 klageren, at klagen herefter er henlagt i nævnet.
Der gives meddelelse om  

 tilbagekaldelsen til alle, der har en væsentlig, direkte og individuel  

 interesse i klagen, medmindre den pågældende selv har indgivet klage i sagen.
Kapitel 12 Genoptagelse § 17.  

  

 Formanden kan beslutte, at en  

 anmodning om genoptagelse af en afgørelse truffet af nævnet skal imødekommes,  

 jf. skatteforvaltningslovens § 39. Kan formanden ikke imødekomme en  

 sådan  

 anmodning, afgøres anmodningen af nævnet.
 Stk. 2.  

  

 Afslag på en sådan anmodning om  

 genoptagelse kan påklages til Landsskatteretten efter reglerne i  

 skatteforvaltningslovens § 11. Beslutter Landsskatteretten, at  

 genoptagelse skal finde sted, meddeler Landsskatteretten dette til nævnet.  

 Herefter finder § 1, stk. 3 tilsvarende anvendelse.
 Stk. 3.  

  

 Tillades genoptagelse efter  

 stk. 1 eller 2, finder de almindelige sagsbehandlingsregler i  

 §§ 11-15 tilsvarende anvendelse.
Kapitel 13 Repræsentation § 18.  

  

 Klageren kan til enhver tid bemyndige  

 en anden myndig person til at varetage klagerens interesser under sagen.  

 Nævnet  

 betragter herefter - indtil klageren meddeler nævnet, at bemyndigelsen er  

 tilbagekaldt - den bemyndigede som legitimeret til at optræde på klagerens  

 vegne.
 Stk. 2.  

  

 Uanset stk. 1 sender sekretariatet  

 følgende både til klageren og klagerens repræsentant:
 1)  

 	  

 Sagsfremstillingen,  

 jf. § 11 og § 13.
 2)  

 	  

 Meddelelse om  

 besigtigelse, jf. § 12.
 3)  

 	  

 Indkaldelse til møde  

 med nævnet, jf. § 14, stk. 3 og 4.
 4)  

 	  

 Nævnets afgørelse,  

 jf. § 15.
 5)  

 	  

 Meddelelse om, at  

 sagen er genoptaget, jf. § 17 og § 21 stk. 2.
 6)  

 	  

 Meddelelse om, at  

 sagen er henlagt, jf. § 16.
Kapitel 14 Tavshedspligt mv.
 § 19.  

  

 Den særlige tavshedspligt i  

 skatteforvaltningslovens § 17 gælder tilsvarende for nævnet.
 Stk. 2.  

  

 Reglerne i lov om værdipapirhandel  

 §§ 34-39 om forbud mod misbrug af insideroplysninger finder tilsvarende  

 anvendelse for nævnet.
Kapitel 15 Offentliggørelse af nævnets afgørelser § 20.  

  

 Told- og skatteforvaltningen kan  

 træffe bestemmelse om offentliggørelse af afgørelser, som skønnes at have  

 almen  

 interesse.
Ved offentliggørelsen skal navne på fysiske og juridiske personer,  

 CPR-, CVR- og SE-numre og andre personhenførbare data, samt adresser,  

 matrikelnumre og ejendomsnumre  

,  

  

 bortset fra nævnets journalnumre, fjernes eller erstattes af anonymiserede  

 betegnelser.
 Stk. 2.  

  

 Vurderer told- og  

 skatteforvaltningen, at anonymisering ikke kan ske fuldt ud, skal  

 offentliggørelse  

 undlades.
Kapitel 16 Nævnets medvirken i landsskatterets- og  

 skatterådssager § 21.  

  

 Når en afgørelse, der er truffet af nævnet,  

 er påklaget til Landsskatteretten, underretter Landsskatteretten nævnet om  

 klagen.
Sekretariatet skal herefter inden for en frist på 14 dage indsende  

 det  

 materiale, som har dannet grundlag for afgørelsen.
Hvis Landsskatteretten  

 anmoder om det, skal nævnet tillige indsende sine kommentarer til sagen.
Stk. 2.  

  

 Hvis det fremgår af materiale  

 modtaget fra Landsskatteretten, at der vil være grundlag for at genoptage den  

 påklagede afgørelse, jf. skatteforvaltningslovens § 39, meddeler nævnet  

 dette skriftligt med angivelse af, hvilke ændringer der påtænkes.
Klageren  

 opfordres herefter til inden en frist på 15 dage at tilkendegive, om  

 vedkommende ønsker genoptagelse eller sagen fremmet til Landsskatteretten.  

 Fremkommer der ingen tilkendegivelse fra klageren, kan genoptagelse ikke  

 finde  

 sted.
Er klageren enig i genoptagelsen, genoptages afgørelsen af ankenævnet.  

 Det meddeles klageren, at genoptagelse vil medføre, at klagen til  

 Landsskatteretten betragtes som tilbagekaldt.
Nævnet meddeler straks  

 klagerens  

 ønske om genoptagelse til Landsskatteretten.
 Stk. 3.  

  

 Kommer nævnet eller  

 sekretariatet i besiddelse af nye oplysninger, som kan være af betydning for  

 en  

 sag, der er påklaget til Landsskatteretten, skal oplysningerne straks  

 videregives til Landsskatteretten til brug for dennes behandling af sagen.
 § 22.  

  

 Har Landsskatteretten anmodet om, at  

 nævnet er til stede ved en forhandling med klageren, træffer nævnets formand  

 bestemmelse om, hvem der skal repræsentere nævnet, herunder om nævnet skal  

 være  

 repræsenteret af sekretariatet.
 Stk. 2.  

  

 Stk. 1 anvendes  

 tilsvarende, når Skatterådet har anmodet nævnet om at være til stede under et  

 møde i rådet.
Kapitel 17 Vederlæggelse af nævnsmedlemmer m.v.
 § 23.  

  

 Medlemmer af nævn og suppleanter  

 herfor vederlægges efter reglerne i stk. 2-4 samt efter § 24  

.
Stk. 2.  

  

 Medlemmer af nævn ydes et fast  

 vederlag, der fastsættes efter antallet af indbyggere i det område, nævnet  

 omfatter.
Vederlaget fremgår af bilag 1 til denne bekendtgørelse.
 Stk. 3.  

  

 Suppleanter, der deltager i et møde i et nævn, vederlægges med  

 500 kr. pr. møde.
 Stk. 4.  

  

 De i stk. 2 og 3 nævnte beløb  

 er afrundede grundbeløb i niveau 1. april 2006. Beløbene reguleres efter  

 reglerne for generelle reguleringer af tjenestemandslønninger.
 § 24.  

  

 Medlemmer af nævn og suppleanter  

 herfor ydes befordringsgodtgørelse, time- og dagpenge samt  

 overnatningsgodtgørelser, efter de regler, der gælder for tjenestemænd.
 Stk. 2.  

  

 Medlemmer af nævn kan under  

 uddannelse få udbetalt godtgørelse for tabt arbejdsfortjeneste efter de  

 regler,  

 der gælder for arbejdsmarkedsuddannelserne.
Stk. 3.  

  

 Medlemmer af nævn kan få  

 refunderet udgifter til datakommunikation, telefoni og kontorhold mod  

 dokumentation.
Told- og skatteforvaltningen fastsætter nærmere regler herom.
Kapitel 18 Ikrafttræden § 25.  

  

 Bekendtgørelsen træder i kraft den 1.  

 juli 2006.
 Stk. 2.  

  

 Bekendtgørelse  

 nr. 961 af 12. oktober 2005 af forretningsorden for  

 vurderingsankenævn i perioden 1. november 2005 - 30. juni 2006 ophæves.
Skatteministeriet, den 14. juni 2006 Kristian Jensen /Ole Kjær Bilag 1 Bilag 1 til bekendtgørelse af forretningsorden  

 for vurderingsankenævn Vederlæggelse fra 1. juli  

 2006.
