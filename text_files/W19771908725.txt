En landmand havde søgt hjælp til anskaffelse af et rørmalkeanlæg til  

 aflastning, fordi han havde en lidelse i højre arm.
Kommunen havde indstillet  

 til revaliderings- og pensionsnævnet, at hjælpen ydedes, men nævnet havde  

 givet afslag herpå.
Ankestyrelsen henviste til, at rørmalkeanlægget måtte  

 betragtes som en arbejdsmaskine som omtalt i § 42, stk. 2, 1. pkt., og at en  

 beslutning efter denne bestemmelse ikke kræver godkendelse fra revaliderings-  

 og pensionsnævnet.
Sagen hjemvistes derfor til afgørelse i det sociale  

 udvalg.
 Et socialt udvalg indankede en afgørelse truffet af revaliderings- og  

 pensionsnævnet, hvorefter en landmand ikke var berttiget til et rentefrit lån  

 på ca. 20.000 kr. til installering af et rørmalkeanlæg på hans  

 landbrugsbedrift i medfør af bistandslovens § 42, stk. 2.
 Det var oplyst, at ansøgeren, der var gift og havde 3 hjemmeværende børn,  

 havde været selvstændig landmand siden 1954. Det var endvidere oplyst, at han  

 2 gange var blevet opereret for en lidelse i højre arm, der især generede  

 ham, når han skulle løfte f.eks malkespande.
 Socialudvalget havde indhentet en udtalelse fra en regnskabs- og  

 landbrugskonsulent, der havde anbefalet, at der ydedes støtte til  

 installering af rørmalkeanlægget.
 Socialudvalget havde indstillet til revaliderings- og pensionsnævnet, at  

 der ydedes støtte til anlægget i form af et lån på ca. 20.000 kr., og at der  

 samtidig ydedes ansøgeren budgetmæssig vejledning og vejledning ved  

 husdyrhandler.
 Revaliderings- og pensionsnævnet havde som begrundelse for afslaget  

 udtalt, at nævnet efter en samlet vurdering af ansøgerens økonomiske forhold  

 havde skønnet, at anlægget ikke ville kunne forbedre hans erhvervsmæssige  

 situation væsentligt.
 Det sociale udvalg havde i anken anført, at familiens fremtidige  

 muligheder for at klare sig selv måtte anses for at være truet, såfremt  

 ansøgeren ikke fik mulighed for at anskaffe sig et rørmalkeanlæg til  

 aflastning af arbejdet med at løfte tunge malkespande.
Ifølge bistandslovens § 42, stk. 2, kan der, når det er af afgørende  

 betydning for en person med nedsat erhvervsevne, ydes hjælp til anskaffelse  

 af værktøj og arbejdsmaskiner.
Endvidere kan der ydes hjælp til iværksættelse  

 af selvstændig virksomhed.
 Ifølge § 42, stk. 3, træffes afgørelse om hjælp efter stk. 2, 2. pkt., af  

 revaliderings- og pensionsnævnet efter indstilling fra det sociale udvalg.
 Ankestyrelsen fandt, at rørmalkeanlægget måtte betragtes som en  

 arbejdsmaskine som omtalt i bistandslovens § 42, stk. 2, 1. punktum.
 Ankestyrelsen havde herved lagt vægt på, at der var søgt om støtte til  

 anlægget for at afhjælpe ansøgerens invaliditet og ikke for at etablere ham  

 som selvstændig landmand eller for at udvide hans virksomhed.
 Da en beslutning af et socialudvalg efter bistandslovens § 42, stk. 2, 1.  

 pkt., ikke kræver godkendelse af revaliderings- og pensionsnævnet, hjemvistes  

 sagen til afgørelse i det sociale udvalg.
