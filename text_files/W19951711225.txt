Lempelse/LL § 33 A Reference: LL § 33 A, DBO med Rusland LV 1993 D.C.2, D.E Ligningsrådet har taget stilling til forståelsen af udtrykket  

»nødvendigt arbejde« her i landet i relation til LL § 33 A, som ændret ved lov  

 nr. 1115 af 21. december 1994, samt til forståelsen af begrebet »teknisk ekspert« i  

 artikel 12, stk. 1, i DBO med det tidligere Sovjetunionen, som bl.a.
Rusland  

 er indtrådt i.
 Ligningsrådet blev anmodet om bindende forhåndsbesked om  

 følgende:
1. Vil skatteyderen A under ophold i Rusland være berettiget til  

 lempelse i henhold til LL § 33 A set i lyset af, at han erhverver  

 indtægt fra selvstændig virksomhed i Danmark samt deltager i  

 forskellige bestyrelsesarbejder i Danmark? 2. Vil karakteren af A's arbejde i Rusland indebære, at han ikke kan  

 anses for teknisk ekspert, jf. artikel 12, stk. 1, i den dansk-russiske DBO,  

 og dermed være berettiget til lempelse efter LL § 33 A, stk. 1? Det var oplyst, at det danske energiministerium har indgået aftale  

 med det russiske energiministerium om etablering af »Russisk-Dansk Institut for Energieffektivisering« (RDIEE) i Istra i Rusland.
Projektet er  

 finansieret af danske statsmidler gennem den vedtagne  

 øststøtteordning.
Instituttet vil fremstå som et russisk  

 selskab, som den russiske stat ejer.
Etableringen og driften af selskabet  

 varetages af en russisk og en dansk part, som består af B A/S og Dansk  

 Teknologisk Institut.
A ansættes af B A/S og udstationeres til Rusland med henblik  

 på at varetage opgaven som direktør for RDIEE.
Hans  

 arbejdsopgaver vil omfatte:
- Administration, koordinering og ledelse af RDIEE - Markedsføring af RDIEE - Rapportering til danske og russiske myndigheder.
Udstationeringen i Rusland forventes at omfatte perioden fra den 1. januar  

 til den 31. december 1995. I efteråret 1995 vil der blive taget  

 stilling til, om A's udstationering skal forlænges til juli 1996. Hans  

 ophold i Danmark i forbindelse med ferie og lignende vil ikke overstige 7  

 dage i gennemsnit pr. måned.
Herudover vil A alene opholde sig i  

 Danmark i det omfang det er nødvendigt på grund af  

 afrapportering samt eventuelt deltage i kurser af relevans for det arbejde,  

 han udfører i Rusland.
A driver selvstændig virksomhed gennem firmaet C.
Under  

 udlandsopholdet vil han ikke deltage aktivt i firmaets drift; men det kan  

 ikke udelukkes, at der under udlandsopholdet vil tilflyde ham indtægter  

 derfra.
 Endvidere er A medlem af følgende:
- Det Rådgivende Energiforskningsudvalg (REFU) - Bestyrelsen for Forskningspolitisk Råd - Bestyrelsen for D A/S - Bestyrelsen for Brundtland Center Danmark - Bestyrelsen for E A/S - U.N.
Commission on Science and Technology for Development.
Medlemskabet af de nævnte bestyrelser og interesseorganisationer vil  

 ikke kræve en længerevarende aktiv deltagelse fra A's side, men  

 vil være begrænset til 1-dags møder i Danmark.
Der vil  

 blive betalt honorar for en del af disse opgaver.
Det pågældende revisionsfirma har vedrørende de  

 skattemæssige forhold anført, at der ikke tidligere synes at  

 være taget stilling til begrebet »teknisk ekspert « i artikel 12,  

 stk. 1, i DBO med det tidligere Sovjetunionen, som bl.a.
Rusland er  

 indtrådt i.
Når der imidlertid henses til, at A's arbejdsopgaver  

 for den overvejende dels vedkommende vil være af administrativ og  

 koordinerende karakter, er det revisionsfirmaets helt klare opfattelse, at  

 han, uanset at han besidder omfattende tekniske kundskaber, ikke i relation  

 til den foreliggende opgave kan karakteriseres som teknisk ekspert, hvorfor  

 Danmark ikke efter DBO artikel 12, stk. 1, har beskatningsretten til A's  

 lønindtægt i forbindelse med hans arbejde i Rusland.
 For så vidt angår A's eventuelle øvrige indtægter  

 fra Danmark er det revisionsfirmaets opfattelse, at disse ikke har  

 indflydelse på anvendelsen af LL § 33 A, når der henses til, at A  

 ikke vil deltage aktivt i driften af den personlige virksomhed, samt at han  

 som nævnt vil begrænse sit virke som bestyrelsesmedlem i danske  

 virksomheder til enkelte 1-dags møder i forbindelse med andet ophold i  

 Danmark.
 Ad spørgsmål 1:
I henhold til LL § 33 A, som med virkning for indkomståret 1995 er  

 ændret ved lov nr. 1115 af 21. december 1994, tilkommer lempelse  

 lønmodtagere, der optjener indkomst ved personligt arbejde i  

 tjenesteforhold under ophold uden for riget, dvs. uden for Danmark,  

 Færøerne og Grønland, i mindst 6 måneder uden andre  

 afbrydelser af opholdet end nødvendigt arbejde her i riget i direkte  

 forbindelse med udlandsopholdet, ferie eller lignende, af en sammenlagt  

 varighed på højst 42 dage.
Hvis der under opholdet uden for  

 riget erhverves indtægt for arbejde udført i Danmark, som ikke  

 er af den nævnte nødvendige karakter, anses udlandsopholdet for  

 afbrudt og reglen i LL § 33 A kan ikke påberåbes, selv om  

 arbejdet i Danmark har været af kortvarig karakter.
I bemærkningerne til lovforslaget vedrørende lov nr. 1115 af  

 21. december 1994 (1994-95, nr.
L 73) er det anført, at der må  

 anlægges en streng vurdering af, hvad der anses for » nødvendigt arbejde« i  

 Danmark i direkte forbindelse med udlandsopholdet.
Sådant  

 nødvendigt arbejde kan f.eks. bestå i afrapportering, deltagelse  

 i møder eller kurser.
Er der derimod tale om ikke-nødvendigt  

 arbejde i direkte forbindelse med udlandsopholdet, bortfalder adgangen til  

 skattefritagelse, uanset varigheden af opholdet i forbindelse hermed.
Med  

»direkte forbindelse med udlandsopholdet« stilles der krav om, at arbejdsopholdet i Danmark  

 skal vedrøre hovedbeskæftigelsen i udlandet.
Har en person  

 således et bijob, vil et arbejdsforhold i forbindelse hermed ikke  

 stå i direkte forbindelse med udlandsopholdet.
Under hensyn til det af revisionsfirmaet oplyste, hvorefter A, udover  

 ophold i Danmark i forbindelse med ferie og lignende, som ikke vil overstige  

 7 dage i gennemsnit pr. måned, vil opholde sig i Danmark i det omfang,  

 det er nødvendigt på grund af afrapportering og eventuelt  

 deltagelse i kurser af relevans for det arbejde, han udfører i  

 Rusland, samt at han endvidere i sin egenskab af bestyrelsesmedlem i danske  

 virksomheder vil deltage i 1-dags møder i forbindelse med andet ophold  

 i Danmark, fandt Ligningsrådet, at A ikke i forbindelse med sit  

 arbejdsophold i Rusland vil være berettiget til lempelse i henhold til  

 LL § 33 A.
Spørgsmål 1 blev herefter besvaret  

 benægtende.
 Ad spørgsmål 2:
Bestemmelsen i artikel 12, stk. 1, i DBO med det tidligere Sovjetunionen  

 indebærer, at den stat, i hvilken arbejdet er udført, kun har  

 beskatningsretten til løn, der oppebæres af en teknisk ekspert  

 for virksomhed i denne stat, såfremt opholdet i den  

 pågældende stat overstiger 365 dage inden for to på  

 hinanden følgende kalenderår.
Hvis opholdet i den  

 pågældende stat ikke overstiger de nævnte 365 dage, vil  

 beskatningsretten til den pågældendes løn alene tilkomme  

 den stat, i hvilken den tekniske ekspert er hjemmehørende.
Hvis Danmark er tillagt beskatningsretten efter en  

 dobbeltbeskatningsaftale, skal en eventuel lempelse efter LL § 33 A, som  

 ændret ved lov nr. 1115 af 21. december 1994, nedsættes med  

 halvdelen af det beløb, der forholdsmæssigt falder på den  

 udenlandske lønindkomst, jf.
LL § 33 A, stk. 3.
For så vidt angår forståelsen af begrebet »teknisk ekspert« i  

 artikel 12, stk. 1, i DBO med det tidligere Sovjetunionen har  

 Skatteministeriet, Departementet udtalt, at der efter Departementets  

 opfattelse bør lægges vægt på den samlede  

 arbejdsfunktion, som vedkommende udfører, uanset hvilken teknisk  

 ekspertise vedkommende medarbejder i øvrigt måtte besidde.
Er  

 arbejdet af administrativ og koordinerende karakter, kan medarbejderen efter  

 Departementets opfattelse således næppe betragtes som teknisk  

 ekspert, blot fordi han eksempelvis er ingeniør.
Omvendt kan  

 besiddelse af teknisk ekspertise meget vel være en forudsætning  

 for varetagelsen af en administrativ eller koordinerende funktion.
I  

 sådanne tilfælde, hvor det må formodes, at den tekniske  

 ekspertise spiller en væsentlig rolle for vedkommendes  

 ansættelsesforhold, finder Departementet, at den pågældende  

 medarbejder må kunne karakteriseres som teknisk ekspert i DBO's  

 forstand.
Ligningsrådet fandt på grundlag af de foreliggende  

 oplysninger, herunder om medlemskabet af de ovenfor nævnte bestyrelser  

 og interesseorganisationer, at det måtte lægges til grund for  

 rådets stillingtagen, at A besidder omfattende tekniske kundskaber,  

 ikke mindst med hensyn til spørgsmål vedrørende  

 energiforsyning, og at det må antages, at disse tekniske kundskaber har  

 været af væsentlig betydning for hans udnævnelse til  

 direktør for »Russisk-Dansk Institut  

 for Energieffektivisering«, idet hans indsigt  

 på det omhandlede område må antages at være en  

 forudsætning for varetagelsen af de med stillingen forbundne  

 administrative og koordinerende funktioner.
Ligningsrådet fandt derfor,  

 at A i relation til den omhandlede stilling måtte karakteriseres som  

 teknisk ekspert i DBO's forstand.
 Såfremt udstationeringen i Rusland alene omfatter perioden fra den  

 1. januar til den 31. december 1995, fandt Ligningsrådet herefter, at  

 beskatningsretten til A's lønindtægt som direktør for  

»Russisk-Dansk Institut for  

 Energieffektivisering« i henhold til DBO  

 artikel 12, stk. 1, alene vil tilkomme Danmark, hvorfor en eventuel lempelse  

 efter LL § 33A, som ændret ved lov nr. 1115 af 21. december 1994, i  

 henhold til LL § 33 A, stk. 3, hvis betingelserne for sådan lempelse i  

 øvrigt var opfyldt, kun ville kunne indrømmes med halvdelen af  

 det beløb, der forholdsmæssigt falder på den  

 pågældende lønindtægt.
 Hvis udstationeringen forlænges til juli 1996, fandt  

 Ligningsrådet derimod, at beskatningsretten til den  

 pågældende lønindtægt efter DBO artikel 12, stk. 1,  

 vil tilkomme Rusland, således at der, hvis betingelserne for lempelse i  

 øvrigt var opfyldt, ville kunne indrømmes fuld lempelse efter  

 LL § 33 A, stk. 1.
