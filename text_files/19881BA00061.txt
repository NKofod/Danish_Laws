Nr BSF 61 Forslag til folketingsbeslutning om nedsættelse af registreringsafgift af  

 motorkøretøjer Fremsat af Bollmann (CD) Erhard Jakobsen (CD) Mimi Jakobsen (CD) Bente  

 Juncker (CD) Arne Melchior (CD) den 14. februar 1989 Folketinget pålægger regeringen at fremsætte lovforslag om en nedsættelse af registreringsafgiften for motorkøretøjer således, at afgiften over en 5-årig periode nedsættes til halvdelen af det nuværende niveau.
Bemærkninger til forslaget Forslagsstillerne vil som baggrund for dette beslutningsforslag henvise  

 til den øjeblikkelige katastrofale situation for bilsalget.
Samtidig er det  

 Centrum-Demokraternes klare opfattelse, at bilen skal ses som et nyttigt  

 arbejdsredskab, der ikke mindst for familier med børn bidrager til trivsel i  

 hverdagen.
Anskaffelse af en bil bør derfor være så økonomisk overkommelig,  

 at det ikke gøres umuligt for familier med almindelige indkomster at erhverve  

 en bil på grund af en tårnhøj registreringsafgift.
 Bilsalget udgjorde i 1986 214.000 køretøjer, i 1988 halveredes salget til  

 112.000. Forslaget vil næppe medføre noget provenutab for staten, da det kan  

 forventes, at en øget omsætning vil opveje det mistede provenu.
EF-Kommissionen har ikke i forbindelse med de fremlagte forslag om  

 harmonisering af medlemslandenes afgiftspolitik medtaget forslag om  

 harmonisering af registreringsafgiften af motorkøretøjer.
Forslagsstillerne  

 finder imidlertid, at en gennemførelse af nærværende forslag vil være en helt  

 rimelig imødekommelse af EF-Kommissionen i forbindelse med de kommende  

 harmoniseringsforhandlinger, og en vedtagelse af forslaget vil efter  

 forslagsstillernes opfattelse forbedre den danske regerings  

 forhandlingsposition.
