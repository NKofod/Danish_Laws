Nr LSF 221 Forslag til Lov om ændring af lov om banker og sparekasser m.v.  

 (Gennemførelse af kapitalkravsdirektivet)(* 1) Fremsat af erhvervsministeren (Mimi Jakobsen) den 19. april 1995 Vedtaget ved tredjebehandling den 2. juni 1995 Lov nr. 368 af 14/06/1995 § 1 I lov om banker og sparekasser m.v., jf. lovbekendtgørelse nr. 182 af 20.  

 marts 1995, foretages følgende ændringer:
 1. § 7, nr. 10, og § 7 a, stk. 1, nr. 11, ophæves.
 § 7, nr. 11 og 12, bliver herefter nr. 10 og 11, og § 7 a, stk. 1, nr.  

 12-14, bliver herefter nr. 11-13.
 2. § 21, stk. 1, affattes således:
»Den ansvarlige kapital med tillæg af kortfristet supplerende  

 kapital, jf. § 22, stk. 2, skal til enhver tid udgøre mindst 8 pct. af  

 pengeinstituttets vægtede aktiver m.v., herunder poster med markedsrisiko.  

 Finanstilsynet fastsætter nærmere regler for opgørelse af  

 solvensprocenten.« 3. § 21, stk. 4, affattes således:
»Stk. 4. Finanstilsynet kan fastsætte regler om opgørelse og  

 indberetning af pengeinstitutters renterisici og andre markedsrisici.« 4. § 21 a, stk. 4, affattes således:
»Stk. 4. Den supplerende kapital består af  

 opskrivningshenlæggelser, værdipapirer med ubestemt løbetid og andre  

 kapitalindskud, jf. § 22, stk. 1. Den supplerende kapital må sammen med  

 kortfristet supplerende kapital, jf. § 22, stk. 2, ikke medregnes med mere  

 end 100 pct. af kernekapitalen efter fradrag i henhold til stk. 3.« 5. § 22, stk. 1, sidste pkt., udgår.
 6. I § 22, stk. 1, indsættes som nr. 7:
»7) Beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i kapitalindskuddet efter fradrag i henhold til de i nr. 6 fastsatte regler.  

 Erhvervelse af egne beviser skal godkendes af Finanstilsynet i henhold til  

 nr. 1. Dog kan et pengeinstitut uden Finanstilsynets godkendelse erhverve op  

 til 2 pct. af den udstedte kapital.« 7. § 22, stk. 2, affattes således:
 »Stk. 2. For kortfristet supplerende kapital gælder foruden  

 betingelserne i stk. 1, nr. 1, 3, 4 og 5, følgende betingelser:
1) Der må ikke ske tilbagebetaling af hovedstolen eller betaling af renter  

 af den kortfristede supplerende kapital, såfremt solvenskravet i § 21 ikke er  

 opfyldt, eller såfremt tilbagebetalingen vil medføre, at solvenskravet ikke  

 er opfyldt, 2) kapitalen skal have en oprindelig løbetid eller et opsigelsesvarsel på  

 mindst 2 år, 3) den kortfristede supplerende kapital kan højst medregnes med 5,7 pct.  

 af de vægtede poster med markedsrisiko, og 4) beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i kapitalindskuddet.
Erhvervelse af egne beviser skal godkendes af  

 Finanstilsynet i henhold til stk. 1, nr. 1. Dog kan et pengeinstitut uden  

 Finanstilsynets godkendelse erhverve op til 2 pct. af den udstedte  

 kapital.« 8. I § 22 indsættes som stk. 3 og 4:
 »Stk. 3. Finanstilsynet kan tillade, at et instituts nettofortjeneste  

 ved handelsbeholdningen indregnes i den kortfristede supplerende kapital.  

 Finanstilsynet fastsætter nærmere regler for opgørelse af nettofortjenesten  

 ved handelsbeholdningen.
Stk. 4. Finanstilsynet fastsætter nærmere regler for  

 kapitalindskuddene i stk. 1 og 2 og kan herunder fastlægge tidspunktet for  

 kapitalindskuddenes nedskrivning og principper for konstatering af  

 nedskrivningsbeløbets størrelse.
Finanstilsynet fastsætter endvidere  

 bestemmelser om opgørelsen af handelsbeholdningen.« 9. § 23 affattes således:
 » § 23. Et pengeinstituts engagement uden for  

 handelsbeholdningen, jf. stk. 5, med en kunde eller gruppe af indbyrdes  

 forbundne kunder må ikke overstige 25 pct. af pengeinstituttets ansvarlige  

 kapital, jf. § 21 a, stk. 1.
Stk. 2. Engagementer uden for handelsbeholdningen, der udgør 10  

 pct. eller mere af den ansvarlige kapital, skal indberettes til  

 Finanstilsynet hvert kvartal.
Tilsynet fastsætter nærmere bestemmelser om  

 indberetningerne, herunder om undtagelse for indberetning af visse  

 engagementer uden for handelsbeholdningen.
 Stk. 3. Det samlede beløb af et pengeinstituts engagementer uden  

 for handelsbeholdningen, der udgør 10 pct. eller mere af den ansvarlige  

 kapital, må ikke overstige 800 pct. af pengeinstituttets ansvarlige kapital.
Stk. 4. Et pengeinstitut skal til enhver tid overholde de i stk. 1  

 og 3 fastsatte øvre engagementsgrænser.
Overstiger engagementerne uden for  

 handelsbeholdningen de fastsatte grænser, skal Finanstilsynet omgående  

 underrettes.
Finanstilsynet kan under særlige omstændigheder give et  

 pengeinstitut en bestemt tidsfrist til atter at overholde grænserne.
 Stk. 5. Ved et engagement uden for handelsbeholdningen forstås  

 summen af de dele af følgende poster, der ligger uden for  

 handelsbeholdningen:
1) Tilgodehavender og kundens uudnyttede trækningsrettigheder, 2) garantier og andre poster under stregen, 3) kapitalandele, 4) rente- og valutakursrelaterede poster samt 5) andre mellemværender, der indebærer en kreditrisiko for instituttet.
 Stk. 6. De i stk. 1 og 3 nævnte grænser finder ikke anvendelse på  

 engagementer uden for handelsbeholdningen med virksomheder, der indgår fuldt  

 i konsolideringen i henhold til § 37 a, stk. 9, stk. 11, 2. pkt., eller stk.  

 12.
 Stk. 7. Såfremt et engagement uden for handelsbeholdningen er  

 garanteret af et kreditinstitut i zone A, jf. artikel 2, stk. 1, 4. led, i  

 Rådets direktiv om solvensnøgletal, betragtes den garanterede del af  

 engagementet uden for handelsbeholdningen som et engagement uden for  

 handelsbeholdningen med vedkommende kreditinstitut.
Stk. 8. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 3 af pengeinstituttets engagement uden for  

 handelsbeholdningen med det pågældende datterselskab.
Pengeinstituttet kan  

 dog højst undlade at medregne et beløb svarende til fradraget i  

 pengeinstituttets ansvarlige kapital efter § 21 a, stk. 9.
Stk. 9. Finanstilsynet kan fastsætte bestemmelser om, at der ved  

 beregningen af de i stk. 1 og 3 nævnte grænser kan ses bort fra særlig sikre  

 krav.« 10. Efter § 23 indsættes:
» § 23 a.
Et pengeinstituts engagement, jf. stk. 5, med en  

 kunde eller gruppe af indbyrdes forbundne kunder må ikke overstige 25 pct. af  

 pengeinstituttets ansvarlige kapital med tillæg af kortfristet supplerende  

 kapital.
Stk. 2. Engagementer, der udgør 10 pct. eller mere af den  

 ansvarlige kapital med tillæg af kortfristet supplerende kapital, skal  

 indberettes til Finanstilsynet hvert kvartal.
Tilsynet fastsætter nærmere  

 bestemmelser om indberetningerne, herunder om undtagelse for indberetning af  

 visse engagementer.
 Stk. 3. Det samlede beløb af et pengeinstituts engagementer, der  

 udgør 10 pct. eller mere af den ansvarlige kapital med tillæg af kortfristet  

 supplerende kapital, må ikke overstige 800 pct. af pengeinstituttets  

 ansvarlige kapital med tillæg af kortfristet supplerende kapital.
Stk. 4. Et pengeinstitut skal til enhver tid overholde de i stk. 1  

 og 3 fastsatte øvre engagementsgrænser.
Overstiger engagementerne de  

 fastsatte grænser, skal Finanstilsynet omgående underrettes.
Finanstilsynet  

 kan efter anmodning fra et institut i særlige tilfælde tillade, at grænsen i  

 stk. 1 midlertidigt overskrides.
Overskridelsen medfører et tillæg til de  

 vægtede aktiver m.v.
 Stk. 5. Ved et engagement forstås engagementet uden for  

 handelsbeholdningen med tillæg af engagementet inden for handelsbeholdningen.
 Stk. 6. De i stk. 1 og 3 nævnte grænser finder ikke anvendelse på  

 engagementer med virksomheder, der indgår fuldt i konsolideringen i henhold  

 til § 37 a, stk. 9, stk. 11, 2. pkt., eller stk. 12.
 Stk. 7. Såfremt et engagement er garanteret af et kreditinstitut i  

 zone A, jf. artikel 2, stk. 1, 4. led, i Rådets direktiv om solvensnøgletal,  

 betragtes den garanterede del af engagementet som et engagement med  

 vedkommende kreditinstitut.
Stk. 8. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 3 af pengeinstituttets engagement med det  

 pågældende datterselskab.
Pengeinstituttet kan dog højst undlade at medregne  

 et beløb svarende til fradraget i pengeinstituttets ansvarlige kapital efter  

 § 21 a, stk. 9.
Stk. 9. Finanstilsynet kan fastsætte bestemmelser om 1) at der ved beregningen af de i stk. 1 og 3 nævnte grænser kan ses bort  

 fra særlig sikre krav og 2) tillæg til de vægtede aktiver m.v. ved midlertidige overskridelser af  

 grænsen i stk. 1.« 11. § 39, stk. 3, affattes således:
»Stk. 3. Udgør en sparekasses solvensprocent, jf. § 21, stk.  

 1, mindre end 15 pct., kan der til almennyttige eller velgørende formål højst  

 anvendes 10 pct. af overskuddet.« 12. I § 54, stk. 1, indsættes efter »§ 23, stk.  

 1-4,»: »§ 23 a, stk. 1-4,».
§ 2 Loven træder i kraft den 1. januar 1996. Loven gælder ikke for Færøerne og  

 Grønland, men kan ved kongelig anordning sættes i kraft for disse landsdele  

 med de afvigelser, som de særlige grønlandske og færøske forhold tilsiger.
§ 3 Stk. 1. Uanset bestemmelsen i § 1, nr. 2, kan et pengeinstitut  

 indtil udgangen af år 2000 medregne ansvarlig indskudskapital til opfyldelse  

 af solvenskravet i overensstemmelse med de tidligere regler, såfremt der den  

 19. april 1995 var indgået endelig låneaftale om ansvarlig indskudskapital i  

 overensstemmelse med de dagældende bestemmelser.
Stk. 2. Uanset bestemmelsen i § 1, nr. 8, kan et engagement uden  

 for handelsbeholdningen med en kunde eller gruppe af indbyrdes forbundne  

 kunder indtil 31. december 1998 udgøre op til 35 pct. af pengeinstituttets  

 ansvarlige kapital.
I samme periode kan Finanstilsynet i særlige tilfælde  

 tillade, at et engagement uden for handelsbeholdningen udgør op til 40 pct.  

 af den ansvarlige kapital.
Engagementet må dog ikke i disse særlige tilfælde  

 overstige 50 pct. af pengeinstituttets kernekapital og  

 opskrivningshenlæggelser.
 Stk. 3. For engagementer, der i henhold til § 3, stk. 2, 3. og 4.  

 pkt., i lov nr. 1091 af 22. december 1993 om ændring af lov om banker og  

 sparekasser m.v. er indberettet til Finanstilsynet senest den 1. april 1994,  

 finder stk. 2 anvendelse indtil den 31. december 2001. Efter den 31. december  

 1998 må engagementet uden for handelsbeholdningen dog ikke overstige det  

 beløb, som engagementet uden for handelsbeholdningen udgjorde den 5. februar  

 1993.
Stk. 4. Uanset bestemmelsen i § 1, nr. 9, kan et engagement med en  

 kunde eller gruppe af indbyrdes forbundne kunder indtil 31. december 1998  

 udgøre op til 35 pct. af pengeinstituttets ansvarlige kapital med tillæg af  

 kortfristet supplerende kapital.
I samme periode kan Finanstilsynet i særlige  

 tilfælde tillade, at et engagement udgør op til 40 pct. af den ansvarlige  

 kapital med tillæg af kortfristet supplerende kapital.
Engagementet må dog  

 ikke i disse særlige tilfælde overstige 50 pct. af pengeinstituttets  

 kernekapital og opskrivningshenlæggelser.
 Stk. 5. For engagementer, der i henhold til § 3, stk. 2, 3. og 4.  

 pkt., i lov nr. 1091 af 22. december 1993 om ændring af lov om banker og  

 sparekasser m.v. er indberettet til Finanstilsynet senest den 1. april 1994,  

 finder stk. 4 anvendelse indtil den 31. december 2001. Efter den 31. december  

 1998 må engagementet dog ikke overstige det beløb, som engagementet udgjorde  

 den 5. februar 1993.
Oprindeligt fremsat forslag § 1 I lov om banker og sparekasser m.v., jf. lovbekendtgørelse nr. 261 af 12.  

 april 1994, som ændret ved lov nr. 1090 af 21. december 1994, foretages  

 følgende ændringer:
 1. §§ 7 og 7 a, stk. 1, nr. 10 udgår.
 Nr. 11 og 12 bliver herefter nr. 10 og 11.
 2. § 21, stk. 1, affattes således:
Den ansvarlige kapital med tillæg af kortfristet supplerende kapital, jf.  

 § 22, stk. 2, skal til enhver tid udgøre mindst 8 pct. af pengeinstituttets  

 vægtede aktiver m.v., herunder poster med markedsrisiko.
Finanstilsynet  

 fastsætter nærmere regler for opgørelse af solvensprocenten.« 3. § 21, stk. 4, affattes således:
» Stk. 4. Finanstilsynet kan fastsætte regler om opgørelse og  

 indberetning af pengeinstitutters renterisici og andre markedsrisici.« 4. § 21 a, stk. 4, affattes således:
» Stk. 4. Den supplerende kapital består af  

 opskrivningshenlæggelser, værdipapirer med ubestemt løbetid og andre  

 kapitalindskud, jf. § 22, stk. 1. Den supplerende kapital må sammen med  

 kortfristet supplerende kapital, jf. § 22, stk. 2, ikke medregnes med mere  

 end 100 pct. af kernekapitalen efter fradrag i henhold til stk. 3.« 5. § 22, stk. 1, sidste pkt. udgår.
 6. I § 22, stk. 1, indsættes som nr. 7:
»7) Beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i kapitalindskuddet efter fradrag i henhold til de i nr. 6 fastsatte regler.  

 Erhvervelse af egne beviser skal godkendes af Finanstilsynet i henhold til  

 nr. 1. Dog kan et pengeinstitut uden Finanstilsynets godkendelse erhverve op  

 til 2 pct. af den udstedte kapital.« 7. § 22, stk. 2, affattes således:
 » Stk. 2. For kortfristet supplerende kapital gælder foruden  

 betingelserne i stk. 1, nr. 1, 3, 4 og 5, følgende betingelser:
1) der må ikke ske tilbagebetaling af hovedstolen eller betaling af renter  

 af den kortfristede supplerende kapital, såfremt solvenskravet i § 21 ikke er  

 opfyldt, eller såfremt tilbagebetalingen vil medføre, at solvenskravet ikke  

 er opfyldt, 2) kapitalen skal have en oprindelig løbetid eller et opsigelsesvarsel på  

 mindst 2 år, 3) den kortfristede supplerende kapital kan højst medregnes med 5,7 pct.  

 af de vægtede poster med markedsrisiko, og 4) beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i kapitalindskuddet.
Erhvervelse af egne beviser skal godkendes af  

 Finanstilsynet i henhold til stk. 1, nr 1. Dog kan et pengeinstitut uden  

 Finanstilsynets godkendelse erhverve op til 2 pct. af den udstedte  

 kapital.« 8. I § 22, indsættes som stk. 3 og 4:
» Stk. 3. Finanstilsynet kan tillade, at et instituts  

 nettofortjeneste ved handelsbeholdningen indregnes i den kortfristede  

 supplerende kapital.
Finanstilsynet fastsætter nærmere regler for opgørelse  

 af nettofortjenesten ved handelsbeholdningen.
Stk. 4. Finanstilsynet fastsætter nærmere regler for  

 kapitalindskuddene i stk. 1 og 2, herunder fastlægge tidspunktet for  

 kapitalindskuddenes nedskrivning og principper for konstatering af  

 nedskrivningsbeløbets størrelse.
Finanstilsynet fastsætter endvidere  

 bestemmelser om opgørelsen af handelsbeholdningen.« 9. § 23 affattes således:
 » § 23. Et pengeinstituts engagement uden for  

 handelsbeholdningen, jf. stk. 5, med en kunde eller gruppe af indbyrdes  

 forbundne kunder må ikke overstige 25 pct. af pengeinstituttets ansvarlige  

 kapital, jf. § 21 a, stk. 1.
Stk. 2. Engagementer uden for handelsbeholdningen, der udgør 10  

 pct. eller mere af den ansvarlige kapital, skal indberettes til  

 Finanstilsynet hvert kvartal.
Tilsynet fastsætter nærmere bestemmelser om  

 indberetningerne, herunder om undtagelse for indberetning af visse  

 engagementer uden for handelsbeholdningen.
 Stk. 3. Det samlede beløb af et pengeinstituts engagementer uden  

 for handelsbeholdningen, der udgør 10 pct. eller mere af den ansvarlige  

 kapital, må ikke overstige 800 pct. af pengeinstituttets ansvarlige kapital.
Stk. 4. Et pengeinstitut skal til enhver tid overholde de i stk. 1  

 og 3 fastsatte øvre engagementsgrænser.
Overstiger engagementerne uden for  

 handelsbeholdningen de fastsatte grænser, skal Finanstilsynet omgående  

 underrettes.
Finanstilsynet kan under særlige omstændigheder give et  

 pengeinstitut en bestemt tidsfrist til atter at overholde grænserne.
 Stk. 5. Ved et engagement uden for handelsbeholdningen forstås  

 summen af de dele af følgende poster, der ligger uden for  

 handelsbeholdningen:
1) tilgodehavender og kundens uudnyttede trækningsrettigheder, 2) garantier og andre poster under stregen, 3) kapitalandele, 4) rente- og valutakursrelaterede poster, samt 5) andre mellemværender, der indebærer en kreditrisiko for instituttet.
 Stk. 6. De i stk. 1 og 3 nævnte grænser finder ikke anvendelse på  

 engagementer uden for handelsbeholdningen med virksomheder, der indgår fuldt  

 i konsolideringen i henhold til § 37 a, stk. 9, stk. 11, 2. pkt., eller stk.  

 12.
 Stk. 7. Såfremt et engagement uden for handelsbeholdningen er  

 garanteret af et kreditinstitut i zone A, jf. artikel 2, stk. 1, 4. led, i  

 Rådets direktiv om solvensnøgletal, betragtes den garanterede del af  

 engagementet uden for handelsbeholdningen som et engagement uden for  

 handelsbeholdningen med vedkommende kreditinstitut.
Stk. 8. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 3 af pengeinstituttets engagement uden for  

 handelsbeholdningen med det pågældende datterselskab.
Pengeinstituttet kan  

 dog højst undlade at medregne et beløb svarende til fradraget i  

 pengeinstituttets ansvarlige kapital efter § 21 a, stk. 9.
Stk. 9. Finanstilsynet kan fastsætte bestemmelser om, at der ved  

 beregningen af de i stk. 1 og 3 nævnte grænser kan ses bort fra særlig sikre  

 krav.« 10. Efter § 23 indsættes:
» § 23 a.
Et pengeinstituts engagement, jf. stk. 5, med en  

 kunde eller gruppe af indbyrdes forbundne kunder må ikke overstige 25 pct. af  

 pengeinstituttets ansvarlige kapital med tillæg af kortfristet supplerende  

 kapital.
Stk. 2. Engagementer, der udgør 10 pct. eller mere af den  

 ansvarlige kapital med tillæg af kortfristet supplerende kapital, skal  

 indberettes til Finanstilsynet hvert kvartal.
Tilsynet fastsætter nærmere  

 bestemmelser om indberetningerne, herunder om undtagelse for indberetning af  

 visse engagementer.
 Stk. 3. Det samlede beløb af et pengeinstituts engagementer, der  

 udgør 10 pct. eller mere af den ansvarlige kapital med tillæg af kortfristet  

 supplerende kapital, må ikke overstige 800 pct. af pengeinstituttets  

 ansvarlige kapital med tillæg af kortfristet supplerende kapital.
Stk. 4. Et pengeinstitut skal til enhver tid overholde de i stk. 1  

 og 3 fastsatte øvre engagementsgrænser.
Overstiger engagementerne de  

 fastsatte grænser, skal Finanstilsynet omgående underrettes.
Finanstilsynet  

 kan efter anmodning fra et institut i særlige tilfælde tillade, at grænsen i  

 stk. 1 midlertidigt overskrides.
Overskridelsen medfører et tillæg til de  

 vægtede aktiver m.v.
 Stk. 5. Ved et engagement forstås engagementet uden for  

 handelsbeholdningen med tillæg af engagementet inden for handelsbeholdningen.
 Stk. 6. De i stk. 1 og 3 nævnte grænser finder ikke anvendelse på  

 engagementer med virksomheder, der indgår fuldt i konsolideringen i henhold  

 til § 37 a, stk. 9, stk. 11, 2. pkt., eller stk. 12.
 Stk. 7. Såfremt et engagement er garanteret af et kreditinstitut i  

 zone A, jf. artikel 2, stk. 1, 4. led, i Rådets direktiv om solvensnøgletal,  

 betragtes den garanterede del af engagementet som et engagement med  

 vedkommende kreditinstitut.
Stk. 8. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 3 af pengeinstituttets engagement med det  

 pågældende datterselskab.
Pengeinstituttet kan dog højst undlade at medregne  

 et beløb svarende til fradraget i pengeinstituttets ansvarlige kapital efter  

 § 21 a, stk. 9.
 Stk. 9. Finanstilsynet kan fastsætte bestemmelser om:
1) at der ved beregningen af de i stk. 1 og 3 nævnte grænser kan ses bort  

 fra særlig sikre krav, og 2) tillæg til de vægtede aktiver m.v. ved midlertidige overskridelser af  

 grænsen i stk. 1.« 11. § 39, stk. 3, affattes således:
»Stk. 3. Udgør en sparekasses solvensprocent, jf. § 21, stk.  

 1, mindre end 15 pct., kan der til almennyttige eller velgørende formål højst  

 anvendes 10 pct. af overskuddet.« 12. I § 54, stk. 1, indsættes efter »§ 23, stk.  

 1-4,»: »§ 23 a, stk. 1-4,».
§ 2 Loven træder i kraft den 1. januar 1996. Loven gælder ikke for Færøerne og  

 Grønland, men kan ved kongelig anordning sættes i kraft for disse landsdele  

 med de afvigelser, som de grønlandske og færøske særlige forhold tilsiger.
§ 3 Stk. 1. Uanset bestemmelsen i § 1, nr. 8, kan et engagement uden  

 for handelsbeholdningen med en kunde eller gruppe af indbyrdes forbundne  

 kunder indtil 31. december 1998 udgøre op til 35 pct. af pengeinstituttets  

 ansvarlige kapital.
I samme periode kan Finanstilsynet i særlige tilfælde  

 tillade, at et engagement uden for handelsbeholdningen udgør op til 40 pct.  

 af den ansvarlige kapital.
Engagementet må dog ikke i disse særlige tilfælde  

 overstige 50 pct. af pengeinstituttets kernekapital og  

 opskrivningshenlæggelser.
 Stk. 2. For engagementer, der i henhold til § 3, stk. 2, 3. og 4.  

 pkt., i lov nr. 1091 af 22. december 1993 er indberettet til Finanstilsynet  

 senest den 1. april 1994, finder stk. 1 anvendelse indtil den 31. december  

 2001. Efter den 31. december 1998 må engagementet uden for  

 handelsbeholdningen dog ikke overstige det beløb, som engagementet uden for  

 handelsbeholdningen udgjorde den 5. februar 1993.
Stk. 3. Uanset bestemmelsen i § 1, nr. 9, kan et engagement med en  

 kunde eller gruppe af indbyrdes forbundne kunder indtil 31. december 1998  

 udgøre op til 35 pct. af pengeinstituttets ansvarlige kapital med tillæg af  

 kortfristet supplerende kapital.
I samme periode kan Finanstilsynet i særlige  

 tilfælde tillade, at et engagement udgør op til 40 pct. af den ansvarlige  

 kapital med tillæg af kortfristet supplerende kapital.
Engagementet må dog  

 ikke i disse særlige tilfælde overstige 50 pct. af pengeinstituttets  

 kernekapital og opskrivningshenlæggelser.
 Stk. 4. For engagementer, der i henhold til § 3, stk. 2, 3. og 4.  

 pkt., i lov nr. 1091 af 22. december 1993 er indberettet til Finanstilsynet  

 senest den 1. april 1994, finder stk. 3 anvendelse indtil den 31. december  

 2001. Efter den 31. december 1998 må engagementet dog ikke overstige det  

 beløb, som engagementet udgjorde den 5. februar 1993.
Bemærkninger til lovforslaget Almindelige bemærkninger 1. Baggrund for lovforslaget Danmark skal senest den 1. juli 1995 implementere Rådets direktiv 93/6/EØF  

 af 15. marts 1993 om kravene til investeringsselskabers og kreditinstitutters  

 kapitalgrundlag (kapitalkravsdirektivet). Ved ændringsforslaget implementeres  

 dette direktiv.
I forslag til lov om fondsmæglerselskaber, som vil blive  

 forelagt Folketinget i nær fremtid, gennemføres kapitalkravsdirektivet for  

 investeringsselskaber, der i lovforslaget betegnes som fondsmæglerselskaber.
 Direktivet indebærer, at der til pengeinstitutterne stilles kapitalkrav,  

 der afhænger af institutternes markedsrisici (risici for tab som følge af  

 renteændringer, aktie- eller valutakursændringer m.v.). Implementeringen af  

 direktivet har været behandlet af det af erhvervsministeren nedsatte  

 Børsudvalg.
 I den forbindelse er der udarbejdet udførlige beskrivelser af direktivets  

 indhold og af overvejelserne i forbindelse med implementeringen.
Samtidig foreslås bortfald af pengeinstitutternes mulighed for at medregne  

 ansvarlig indskudskapital ved solvensopgørelsen.
Denne mulighed, der  

 indebærer, at instituttet skal opfylde et solvenskrav på 10 pct. mod det  

 sædvanlige krav på 8 pct., udnyttes kun i meget lille omfang, og bortfald af  

 muligheden vil forenkle reglerne væsentligt.
Denne ændring er ikke en følge  

 af direktivet, og Børsudvalget har derfor ikke foretaget en egentlig  

 behandling heraf.
2. Bortfald af mulighederne for at medregne ansvarlig indskudskapital  

 samt ændrede kapitalkravsregler Forslaget giver mulighed for, at der ved afdækning af markedsrisici i et  

 vist omfang anvendes kapitalelementer, der ikke har samme løbetid som  

 kapitalelementerne, der anvendes ved afdækning af kreditrisici.
De gældende solvensregler opererer med to solvensprocenter.
Det første  

 solvenskrav (8 pct.-kravet) fastslår, at et pengeinstituts ansvarlige kapital  

 mindst skal udgøre 8 pct. af instituttets samlede vægtede aktiver og  

 ikke-balanceførte poster.
Den ansvarlige kapital omfatter ikke ansvarlig  

 indskudskapital.
 Det andet solvenskrav (10 pct.-kravet) fastslår, at summen af et  

 pengeinstituts ansvarlige kapital og ansvarlige indskudskapital mindst skal  

 udgøre 10 pct. af instituttets samlede vægtede aktiver og ikke-balanceførte  

 poster.
 Pengeinstituttet kan til enhver tid vælge, hvilket af de to krav det  

 ønsker at opfylde.
 Bl.a. fordi den ansvarlige indskudskapital i modsætning til den ansvarlige  

 kapital ikke kan anvendes til dækning af tab, medmindre instituttet træder i  

 likvidation eller erklæres konkurs, er solvenskravet højere, når ansvarlig  

 indskudskapital medregnes, end når den ikke medregnes.
 Efter indførelsen af disse regler er pengeinstitutternes ansvarlige  

 indskudskapital reduceret meget kraftigt, og muligheden for at vælge 10  

 pct.-kravet udnyttes kun i meget lille omfang.
Med den foreslåede implementering af kapitalkravsdirektivet får  

 pengeinstitutterne mulighed for at anvende et nyt kapitalelement, kortfristet  

 supplerende kapital.
I forvejen kan de anvende værdipapirer med ubestemt  

 løbetid og andre kapitalindskud, der i praksis har afløst ansvarlig  

 indskudskapital.
Hvis de danske regler skal operere med de tre nævnte  

 kapitalelementer og de begrænsninger, som de relevante direktiver sætter for  

 dem, kompliceres reglerne yderligere.
 På baggrund af den meget begrænsede udnyttelse af adgangen til at medregne  

 ansvarlig indskudskapital i institutterne og ud fra et ønske om en forenkling  

 af reglerne foreslås det, at muligheden for at medregne ansvarlig  

 indskudskapital og samtidig opfylde et 10 pct.-krav bortfalder.
3. Høring Samtidig med fremsættelse af lovforslaget har dette været sendt til høring  

 hos Finansrådet - Danske Pengeinstitutters Forening, Danmarks Nationalbank,  

 Indskydergarantifonden, Foreningen af Statsautoriserede Revisorer, Foreningen  

 af Registrerede Revisorer, Generaldirektoratet for Post- og Telegrafvæsenet,  

 Udenrigsministeriet, Justitsministeriet, Finansministeriet, Advokatrådet,  

 Økonomiministeriet, Assurandør-Societetet, Finansieringsinstituttet for  

 Industri og Håndværk A/S, Arbejdsmarkedspensionsrådet, Finansministeriet,  

 Garantifonden for Danske Optioner og Futures, Danske Investeringsforeningers  

 Fællesrepræsentation, Arbejderbevægelsens Erhvervsråd, Det Danske  

 Handelskammer, Håndværksrådet, Forbrugerrådet, Realkreditrådet,  

 Boligministeriet, Sammenslutningen Danske Andelskasser,  

 Andelskasseforeningen, Foreningen af J.A.K andelskasser,  

 Børsmæglerforeningen, Finanssektorens Arbejdsgiverforening, Finansforbundet,  

 Skatteministeriet, Københavns Fondsbørs, Grønlands Hjemmestyre,  

 Statsministeriet og Rigsombudsmanden på Færøerne.
4. Administrative og statsfinansielle konsekvenser Det skønnes, at den foreslåede implementering af kapitalkravsdirektivet  

 (CAD) vil medføre et behov for 2 årsværk i Finanstilsynet. Årsværkene skal  

 anvendes til udarbejdelse af bekendtgørelser m.v., modtagelse og behandling  

 af de indberettede kapitaldækningsopgørelser samt tilsyn på stedet med  

 pengeinstitutternes edb-systemer og øvrige systemer, der anvendes i  

 forbindelse med udarbejdelsen af kapitaldækningsopgørelser.
De samlede  

 udgifter hertil skønnes at blive 0,8 mio. kr. om året, heraf 0,7 mio. kr.  

 lønsum.
Disse udgifter dækkes af de virksomheder, der er under tilsyn, jf.  

 lovens § 52.
Direktivets bestemmelser er omfattende og teknisk komplicerede, og det må  

 forventes, at pengeinstitutterne i en længere periode vil have vanskeligt ved  

 at foretage korrekte opgørelser.
I den forbindelse er det væsentligt, at  

 direktivet kræver, at kravene er opfyldt på ethvert tidspunkt og ikke kun i  

 forbindelse med de kvartalsvise indberetninger til Finanstilsynet, og at  

 institutterne dermed skal have systemer, der sikrer dette.
5. Erhvervsøkonomiske konsekvenser Lovforslaget indebærer at EU-reglerne om kapitalkrav gennemføres for  

 danske pengeinstitutter.
De erhvervsøkonomiske konsekvenser er afhængige af hvilken effekt de  

 foreslåede kapitalkrav vil få for danske pengeinstututters konkurrenceevne.  

 En foreløbig beregning foretaget i rapporten »Den danske  

 pengeinstitutsektor«, Økonomiministeriet, oktober 1994 viser, at  

 forslaget vil øge kapitalkravet til pengeinstitutterne med ca. 1 pct., dvs.  

 reducere solvensprocenten med 1 pct.
Pengeinstitutternes gennemsnitlige  

 solvensprocent var ultimo 1993 på 12,5 pct.
Forslaget vil derfor ikke  

 indebære solvensproblemer for sektoren som helhed.
Der er imidlertid ingen entydig sammenhæng mellem solvenskrav og  

 konkurrenceevne.
I princippet er de samlede finansieringsomkostninger  

 uafhængige af kapitalsammensætningen.
I praksis er det dog muligt, at der i  

 begrænset omfang vil være omkostningsforøgende elementer, herunder til  

 administration af edb-systemer m.v. i forbindelse med udarbejdelse af  

 kapitaldækningsopgørelser.
6. Forholdet til EU-retten Nedenfor gennemgås de relevante EF-direktiver for dette lovforslag.
6.1. Direktivet om kravene til investeringsselskabers og  

 kreditinstitutters kapitalgrundlag Direktivet om kravene til investeringsselskabers og kreditinstitutters  

 kapitalgrundlag (kapitalkravsdirektivet eller CAD, der er direktivets  

 internationale betegnelse) skal implementeres i medlemslandenes lovgivning  

 senest den 1. juli 1995. Den pågældende lovgivning skal senest træde i kraft  

 ved udgangen af 1995.
 Kapitalkravsdirektivet indeholder bestemmelser om kapitaldækning af  

 markedsrisici, der udtrykker risikoen for, at et institut får tab som følge  

 af renteændringer, ændringer i aktie- eller valutakurser m.v.
 Kapitalkravsdirektivet supplerer herved følgende direktiver, der allerede  

 er implementeret i bank- og sparekasseloven:
a.
Solvensdirektivet, b.
Egenkapitaldirektivet, c.
Direktiv om store engagementer, d.
Konsolideringsdirektivet.
a.
Solvensdirektivet Med Rådets direktiv 89/647/EØF af 18. december 1989 om solvensnøgletal for  

 kreditinstitutter (solvensdirektivet) er EU-landenes lovmæssige mindstekrav  

 til kreditinstitutters ansvarlige kapital, det såkaldte solvenskrav,  

 harmoniseret.
Solvenskravet skal opgøres i forhold til pengeinstituttets  

 aktiver og ikke-balanceførte poster (garantier m.v.), som vægtes efter,  

 hvilken risiko der er forbundet med det pågældende aktiv eller den pågældende  

 ikke-balanceførte post.
Eksempelvis forudsættes risikoen ved tilgodehavender  

 hos andre kreditinstitutter at være væsentlig mindre end risikoen ved udlån,  

 hvor der ikke er stillet særlig sikkerhed, og tilgodehavender hos andre  

 kreditinstitutter vægtes derfor med 0,2, mens vægtningen for udlån uden  

 særlig sikkerhed er 1,0.
 Ved risikovurderingen og dermed fastsættelsen af vægte tager  

 solvensdirektivet først og fremmest hensyn til den kreditrisiko, der er  

 forbundet med aktiver m.v., det vil sige risikoen for, at instituttet lider  

 tab som følge af udlånskunders og andre debitorers konkurs eller lignende.
 Kapitalkravsdirektivet indeholder visse ændringer af opgørelsen af  

 kapitalkravene, således at der foruden kreditrisikoen tages hensyn til  

 markedsrisikoen ved instituttets såkaldte handelsbeholdning af værdipapirer,  

 terminsforretninger, futures og andre tilsvarende finansielle instrumenter.  

 Hertil kommer et kapitalkrav til valutakursrisikoen, uanset om den stammer  

 fra handelsbeholdningen eller fra instituttets øvrige aktiviteter.
Solvenskravet vil herefter omfatte alle de væsentligste risici, som et  

 pengeinstitut er udsat for.
Til gengæld bliver reglerne forholdsvis  

 komplicerede.
b.
Egenkapitaldirektivet I Rådets direktiv 89/299/EØF af 17. april 1989 om kreditinstitutters  

 egenkapital (egenkapitaldirektivet) fastlægges, hvilke kapitalelementer der  

 kan indgå i kreditinstitutters ansvarlige kapital.
Den ansvarlige kapital  

 indgår bl.a. ved beregningen af instituttets solvensprocent (pkt. a ovenfor)  

 og ved opgørelsen af, hvor store enkeltengagementer et institut kan have  

 (pkt. c nedenfor).
Den ansvarlige kapital indeholder traditionelle egenkapitalelementer så  

 som aktie-, garanti- eller andelskapital samt reserver.
Endvidere indgår  

 værdipapirer med ubestemt løbetid og andre kapitalindskud, der er  

 fremmedkapital, men som er efterstillet almindelige kreditorers krav, og som  

 opfylder en række betingelser, herunder at betaling af forfaldne renter kan  

 udskydes, og at gæld og ikke betalte renter skal kunne medgå til dækning af  

 tab, uanset om det tillades pengeinstituttet at fortsætte sine aktiviteter.
I kapitalkravsdirektivet indføres som nævnt kapitalkrav til markedsrisici.  

 Hvis et pengeinstitut ønsker det, har det normalt mulighed for relativt  

 hurtigt at nedbringe sine markedsrisici væsentligt.
Dette kan f.eks. ske ved  

 salg af værdipapirer eller ved afdækning af risikoen med terminsforretninger.  

 I modsætning hertil kan kreditrisiko i mange tilfælde ikke nedbringes  

 hurtigt, da dette eksempelvis vil indebære, at der skal ske indfrielse af  

 udlån.
Der kan derfor ved afdækningen af markedsrisici i et vist omfang anvendes  

 kapitalelementer, der ikke har den samme løbetid som kapitalelementerne, der  

 anvendes ved afdækningen af kreditrisici.
Kapitalkravsdirektivet giver  

 mulighed for, at en del af kapitalkravet til markedsrisici afdækkes med  

 efterstillet fremmedkapital med en oprindelig løbetid på ned til 2 år.
Denne  

 kapitalform betegnes i lovforslaget »kortfristet supplerende  

 kapital«.
c.
Direktiv om store engagementer I Rådets direktiv 92/121/EØF af 21. december 1992 om overvågning af og  

 kontrol med store engagementer (direktiv om store engagementer) fastsættes  

 grænser for, hvor store engagementer et institut må have med en kunde eller  

 gruppe af kunder, mellem hvilke der består en sådan forbindelse, at  

 engagementerne med de pågældende udgør en samlet risiko.
Kapitalkravsdirektivet indebærer som nævnt under pkt. a, at der ved  

 solvensopgørelsen stilles særlige kapitalkrav til værdipapirer,  

 terminsforretninger og finansielle instrumenter, som indgår i den såkaldte  

 handelsbeholdning.
Kapitalkravene afhænger af de pågældende posters  

 markedsrisici.
 Kapitalkravsdirektivet indeholder endvidere en tilføjelse til direktivet  

 om store engagementer, således at de dele af et engagement med en kunde eller  

 en gruppe af kunder, der er indeholdt i handelsbeholdningen, opgøres efter  

 særlige principper.
d.
Konsolideringsdirektivet Rådets direktiv 92/30/EØF af 6. april 1992 om tilsyn med kreditinstitutter  

 på et konsolideret grundlag (konsolideringsdirektivet) indeholder regler om,  

 at bestemmelser om solvens, store engagementer m.v. ikke alene gælder for  

 pengeinstitutter, men også for pengeinstitutkoncerner.
 Af kapitalkravsdirektivet fremgår, at kapitalkravsdirektivets regler også  

 skal opfyldes på konsolideret basis i overensstemmelse med reglerne i  

 konsolideringsdirektivet.
Bemærkninger til lovforslagets enkelte bestemmelser Til § 1 Til nr. 1 I følge gældende lov stilles der krav om, at sparekassers og andelskassers  

 vedtægter skal indeholde bestemmelser om vederlag.
Tilsvarende regler gælder  

 i ikke for pengeinstitutter.
Disse pengeinstitutter kan i stedet henholde sig  

 til aktieselskabslovens regler og få generalforsamlingens accept af  

 vederlagets størrelse angives i i vedtægterne.
Det foreslås, at samme  

 retstilstand vil gælde for sparekasser og andelskasser.
Til nr. 2 Forslaget indeholder følgende tre ændringer i forhold til de gældende  

 bestemmelser i § 21:
1. I solvensprocentens nævner skal vægtede poster med markedsrisiko indgå  

 sammen med vægtede aktiver og ikke-balanceførte poster.
Af  

 overskuelighedshensyn affattes bestemmelsen i stk. 1 kortfattet.
 2. I kapitalgrundlaget (solvensprocentens tæller) kan såkaldt kortfristet  

 supplerende kapital indgå sammen med den ansvarlige kapital.
 3. Muligheden for at medregne ansvarlig indskudskapital i  

 kapitalgrundlaget bortfalder.
1. Vægtede poster med markedsrisiko De gældende regler i § 21 er en implementering af solvensdirektivet.
Det  

 fremgår her, at pengeinstituttets aktiver og ikke-balanceførte poster  

 (garantier m.v.) skal multipliceres med vægte, der udtrykker risikoen ved det  

 pågældende aktiv eller den pågældende ikke-balanceførte post.
Finanstilsynet  

 har med hjemmel i den gældende lovs § 21, stk. 1, sidste pkt., udstedt  

 bekendtgørelse om kapitaldækningsregler for pengeinstitutter og visse  

 kreditinstitutter, der indeholder detaljerede regler om vægtningen af  

 forskellige typer aktiver og ikke-balanceførte poster.
Ved fastsættelsen af vægtene er der i disse regler i overensstemmelse med  

 solvensdirektivet taget udgangspunkt i kreditrisikoen ved aktiver og  

 ikke-balanceførte poster.
Kreditrisikoen er risikoen for, at værdien af et  

 aktiv m.v. reduceres - eventuelt til nul - på grund af økonomiske problemer  

 hos den pågældende debitor, eller af lignende årsager.
Pengeinstitutter er imidlertid også udsat for tab som følge af ugunstige  

 udviklinger i renter, aktie- og valutakurser m.v.
Risikoen for tab af denne  

 art betegnes markedsrisici.
 Markedsrisici er især knyttet til værdipapirer, terminsforretninger og  

 finansielle instrumenter så som futures, optioner og swaps.  

 Kapitalkravsdirektivet indebærer, at der skelnes mellem et pengeinstituts  

 såkaldte handelsbeholdning af værdipapirer, terminsforretninger og  

 finansielle instrumenter på den ene side og instituttets øvrige aktiviteter  

 på den anden side.
For disse øvrige aktiviteter gælder solvensdirektivets regler om vægtning  

 fortsat.
For handelsbeholdningen indfører kapitalkravsdirektivet derimod et  

 nyt sæt vægte, der skal afspejle markedsrisikoen ved de poster, som indgår i  

 handelsbeholdningen.
 Hertil kommer kapitalkrav, der afhænger af valutakursrisikoen ved såvel  

 poster i som uden for handelsbeholdningen.
Af overskuelighedshensyn foreslås, at bestemmelsen i stk. 1, 1. pkt.  

 refererer til vægtede aktiver m.v., der omfatter samtlige de poster, der  

 indgår såvel i som uden for handelsbeholdningen.
Det er dog fundet  

 hensigtsmæssigt at fremhæve poster med markedsrisiko.
I kapitalkravsdirektivet er der på en række områder givet myndighederne i  

 det enkelte land mulighed for at vælge mellem forskellige metoder ved  

 fastsættelsen af vægte for poster i handelsbeholdningen samt poster med  

 valutakursrisiko.
Endvidere er direktivet et minimumsdirektiv, således at  

 myndighederne i det enkelte land kan fastsætte strengere eller supplerende  

 krav.
 Da risikovægtningen i såvel solvensdirektivet som kapitalkravsdirektivet  

 er meget detaljeret, er det fundet hensigtsmæssigt fortsat at fastsætte  

 reglerne for risikovægtning i en bekendtgørelse fremfor i selve loven, jf.  

 hjemlen hertil i § 21, stk. 1, sidste pkt.
Det af erhvervsministeren nedsatte Børsudvalg er fremkommet med udkast til  

 ændringer af bekendtgørelsen om kapitaldækningsregler for pengeinstitutter og  

 visse kreditinstitutter.
Dette udkast indeholder bl.a. forslag til de vægte,  

 som skal gælde for poster i handelsbeholdningen og poster med  

 valutakursrisiko.
 Med udgangspunkt i dette udkast har Finanstilsynet udarbejdet et forslag  

 til ny bekendtgørelse om kapitaldækningsregler for pengeinstitutter og visse  

 kreditinstitutter.
2. Kortfristet supplerende kapital Det foreslås, at pengeinstitutterne får mulighed for at anvende  

 kortfristet supplerende kapital til dækning af en del af deres markedsrisiko.  

 Kortfristet supplerende kapital er nærmere beskrevet i bemærkningerne til nr.  

 7.
3. Bortfald af muligheden for at medregne ansvarlig  

 indskudskapital Danske pengeinstitutter kan efter de gældende regler  

 vælge mellem at opfylde et solvenskrav på 8 pct. og et solvenskrav på 10 pct.  

 Vælges 8 pct.-kravet, har instituttet ikke mulighed for at medregne ansvarlig  

 indskudskapital.
Ved valg af 10 pct.-kravet kan ansvarlig indskudskapital  

 derimod medregnes, hvis den opfylder de betingelser, som fremgår af den  

 nuværende § 22, stk. 2.
At solvenskravet er højere, når ansvarlig indskudskapital medregnes,  

 skyldes først og fremmest, at den ansvarlige indskudskapital i modsætning til  

 den ansvarlige kapital ikke kan anvendes til dækning af tab, medmindre  

 instituttet træder i likvidation eller erklæres konkurs.
Der kan således ikke  

 ske en nedskrivning af den ansvarlige indskudskapital i forbindelse med en  

 rekonstruktion af instituttet, således som det er muligt med værdipapirer med  

 ubestemt løbetid og andre kapitalindskud, der indgår i den ansvarlige  

 kapital.
 For værdipapirer med ubestemt løbetid og andre kapitalindskud gælder  

 endvidere, at instituttet har ret til at udskyde betaling af renter på  

 kapitalindskuddet, såfremt solvenskravet ikke er opfyldt på  

 forfaldstidspunktet, og Finanstilsynet har bestemt, at instituttet skal  

 indkalde den efter vedtægterne øverste myndighed og redegøre for instituttets  

 økonomiske forhold, jf. bank- og sparekasselovens § 43, stk. 2, 2. pkt.  

 Retten for instituttet til at udskyde betaling af renter optræder ikke for  

 ansvarlig indskudskapital.
 Efter indførelsen af regler om værdipapirer med ubestemt løbetid og andre  

 kapitalindskud er den ansvarlige indskudskapital reduceret meget kraftigt, og  

 muligheden for at vælge 10 pct.-kravet udnyttes kun i meget lille omfang.  

 Hertil kommer, at de meget få institutter, der har valgt 10 pct.-kravet, kan  

 opfylde 8 pct.-kravet med en betydelig margin.
Det foreslås som anført ovenfor, at pengeinstitutterne får mulighed for at  

 anvende et nyt kapitalelement, i Danmark kaldet kortfristet supplerende  

 kapital.
Hvis reglerne skal indeholde bestemmelser om værdipapirer med  

 ubestemt løbetid og andre kapitalindskud, kortfristet supplerende kapital og  

 ansvarlig indskudskapital, kompliceres regelsættet yderligere, idet  

 EU-direktiver har lagt forskellige begrænsninger på de tre former for  

 kapital.
 Da pengeinstitutterne kun i meget beskedent omfang anvender 10  

 pct.-kravet, der giver mulighed for medregning af ansvarlig indskudskapital,  

 og da det er ønskeligt med en forenkling af reglerne, foreslås det, at  

 institutternes mulighed for at medregne ansvarlig indskudskapital bortfalder.
Den begrænsede anvendelse af ansvarlig indskudskapital og den relativt  

 høje solvensprocent hos de få institutter, der medregner den ved  

 kapitaldækningsopgørelsen, indebærer, at der ikke vurderes at være behov for  

 overgangsregler.
Sådanne overgangsregler ville i givet fald begrænse den  

 ønskede regelforenkling.
Til nr. 3 Kapitalkravsdirektivet foreskriver, at de værdipapirer,  

 terminsforretninger og finansielle instrumenter m.v., der indgår i  

 pengeinstituttets såkaldte handelsbeholdning, og hvorpå der er en  

 renterisiko, skal medtages i solvensopgørelsen.
Der er imidlertid også poster  

 uden for handelsbeholdningen, hvor der kan være en renterisiko, men som ikke  

 indgår ved beregningen af kapitalkravene til markedsrisikoen.
Dette gælder  

 for eksempel fast forrentede indlån og udlån.
 Det fremgår derfor af kapitalkravsdirektivet, at det enkelte lands  

 myndigheder skal kræve, at institutterne indfører systemer til overvågning og  

 kontrol af renterisikoen for alle aktiviteter - incl. aktiviteter uden for  

 handelsbeholdningen - og at myndighederne skal orienteres om disse systemer.
Det foreslås på denne baggrund, at Finanstilsynet får mulighed for at  

 fastsætte regler om opgørelse og indberetning af pengeinstitutters samlede  

 renterisici.
En sådan indberetning kan ske kvartalsvis sammen med  

 indberetninger af solvensopgørelsen.
Der er også mulighed for hyppigere  

 indberetninger, jf. de nuværende renterisikoopgørelser, der indberettes  

 månedligt.
 Finanstilsynet har udarbejdet et forslag til renterisikoopgørelser, der  

 forudsættes indberettet kvartalsvis i forbindelse med indberetningen af  

 kvartalsregnskab og kapitaldækningsopgørelse.
Det foreslås samtidig, at Finanstilsynet får mulighed for at fastsætte  

 regler om opgørelse og indberetning af andre typer af markedsrisici.
Sådanne  

 regler kan være relevante for de typer af markedsrisici, hvor solvensreglerne  

 som følge af kapitalkravsdirektivet ikke afspejler de reelle risici.
Der  

 lægges op til, at Finanstilsynet følger udviklingen på de finansielle  

 markeder og fastsætter regler for opgørelse og indberetning, når der skønnes  

 behov herfor.
Sådanne indberetninger giver Finanstilsynet oplysninger om  

 institutternes risici, men hovedformålet er at sikre, at institutternes  

 ledelser selv er opmærksomme på disse risici.
Til nr. 4 Af den gældende § 21 a, stk. 4, fremgår, at den supplerende kapital ikke  

 må medregnes med mere end 100 pct. af kernekapitalen efter fradrag i henhold  

 til stk. 3. Af § 22, stk. 2, nr. 6, fremgår, at den supplerende kapital  

 sammen med ansvarlig indskudskapital ikke må medregnes med mere end 100 pct.  

 af kernekapitalen efter fradrag i henhold til § 21 a, stk. 3.
Som beskrevet i bemærkningerne til nr. 2 foreslås det, at  

 pengeinstitutterne skal have mulighed for at anvende kortfristet supplerende  

 kapital, mens muligheden for anvendelse af ansvarlig indskudskapital  

 bortfalder.
I den forbindelse foreslås det, at ovennævnte 100 pct.-grænse  

 skal gælde for supplerende kapital med tillæg af kortfristet supplerende  

 kapital.
Kortfristet supplerende kapital er fremmedkapital.
Det samme gælder  

 værdipapirer med ubestemt løbetid og andre kapitalindskud, som indgår i den  

 supplerende kapital. 100 pct.-grænsen sætter en grænse for, hvor stor en  

 andel fremmedkapitalen kan udgøre af et pengeinstituts ansvarlige kapital.
Til nr. 5 Hjemlen for Finanstilsynet til at fastsætte nærmere regler for  

 kapitalindskud foreslås som beskrevet i bemærkningerne til nr. 8 flyttet til  

 et nyt stk. 4, hvor hjemlen både omfatter kapitalindskuddene i stk. 1 og  

 kapitalindskuddene i det nye stk. 2.
Til nr. 6 Efter de gældende regler for ansvarlig indskudskapital modregnes et  

 instituts beholdning af egne beviser samt egne beviser, der tjener som  

 sikkerhed for lån eller garantier, som er ydet af instituttet, i instituttets  

 ansvarlige indskudskapital.
Det samme princip gælder værdipapirer med ubestemt løbetid og andre  

 kapitalindskud.
Blot er reglerne fastlagt i bekendtgørelse om værdipapirer  

 med ubestemt løbetid og andre kapitalindskud.
 Det foreslås, at reglerne herfor for både værdipapirer med ubestemt  

 løbetid og andre kapitalindskud og kortfristet supplerende kapital fastlægges  

 i loven.
Det præciseres samtidig, at erhvervelse af egne beviser for de nævnte  

 kapitalelementer indebærer tilbagebetaling af kapitalen og derfor kræver  

 Finanstilsynets tilladelse.
I forbindelse med omsætningen af disse  

 kapitalbeviser kan det være hensigtsmæssigt, at pengeinstituttet har en  

 mindre beholdning af kapitalbeviser, det selv har udstedt.
Det foreslås  

 derfor, at et pengeinstitut uden Finanstilsynets godkendelse kan erhverve op  

 til 2 pct. af den udstedte kapital.
Til nr. 7 Kapitalkravsdirektivet stiller forskellige betingelser til den  

 kortfristede supplerende kapital.
Betingelserne fremgår af forslaget til §  

 22, stk. 2, og omfatter følgende:
1) Der må ikke ske tilbagebetaling af hovedstolen eller udbetaling af  

 renterne af den kortfristede supplerende kapital, såfremt solvenskravet i §  

 21 ikke er opfyldt, eller tilbagebetalingen vil medføre, at solvenskravet  

 ikke er opfyldt.
Denne såkaldte lock in-regel er mere vidtgående end de  

 gældende regler for værdipapirer med ubestemt løbetid og andre  

 kapitalindskud.
Et krav om, at udbetaling af renter på den kortfristede  

 supplerende kapital ikke må medføre, at solvenskravet ikke er opfyldt, er  

 overflødigt.
Ikke-udbetalte renter på den kortfristede supplerende kapital  

 kan således ikke medregnes ved solvensopgørelsen.
2) Kapitalen skal have en oprindelig løbetid eller et opsigelsesvarsel på  

 mindst 2 år.
Finanstilsynet kan efter anmodning fra pengeinstituttet tillade,  

 at kortfristet supplerende kapital tilbagebetales før tiden.
Da kortfristet  

 supplerende kapital kun kan anvendes til dækning af markedsrisici, og da  

 markedsrisici under normale omstændigheder kan nedbringes relativt hurtigt,  

 er det vurderet, at den oprindelige løbetid kan være ned til 2 år.
Der er  

 endvidere ikke som for værdipapirer med ubestemt løbetid og andre  

 kapitalindskud krav om, at det beløb, hvormed kapitalindskuddet medregnes,  

 årligt indskrænkes med 25 pct. af den oprindelige kapital de sidste 3 år  

 inden den aftalte forfaldsdato.
3) Den kortfristede supplerende kapital kan højst medregnes med 5,7 pct.  

 af de vægtede poster med markedsrisiko.
Dette skyldes, at direktivet kræver,  

 at en vis andel af markedsrisikoen skal afdækkes (op til minimumsgrænsen på 8  

 pct.) med andet end kortfristet supplerende kapital.
Endvidere foreslås det, at de gældende regler for værdipapirer med  

 ubestemt løbetid og andre kapitalindskud i § 22, stk. 1, nr. 1, 3, 4 og 5,  

 også skal gælde for kortfristet supplerende kapital. § 22, stk. 1, nr. 2,  

 gælder ikke for kortfristet supplerende kapital, idet der - som beskrevet  

 ovenfor - er fastsat strengere krav.
Som anført ovenfor skal kravet i § 22,  

 stk. 1, nr. 6, om årlig indskrænkning med 25 pct. af det medregnede beløb  

 ikke gælde for kortfristet supplerende kapital.
 Også for kortfristet supplerende kapital skal der gælde en regel om, at  

 beholdningen af egne beviser samt egne beviser, der tjener som sikkerhed for  

 lån og garantier ydet af pengeinstituttet, skal modregnes i kapitalen, i  

 dette tilfælde den kortfristede supplerende kapital.
Til nr. 8 Kapitalkravsdirektivet giver mulighed for, at årets løbende overskud fra  

 handelsbeholdningen med fradrag af et eventuelt tab på pengeinstituttets  

 øvrige aktiviteter medregnes i den kortfristede supplerende kapital.
Det  

 foreslås, at denne mulighed indføres i bank- og sparekasseloven, og at  

 Finanstilsynet skal fastsætte nærmere regler for opgørelse af  

 nettofortjenesten ved handelsbeholdningen.
 Det foreslås endvidere, at den gældende bestemmelse i § 22, stk. 1, sidste  

 pkt., hvorefter Finanstilsynet kan fastsætte nærmere regler for  

 kapitalindskud, flyttes til et nyt stk. 4 og også kommer til at gælde for  

 kortfristet supplerende kapital.
 Med hjemmel i den gældende bestemmelse har Finanstilsynet udstedt  

 bekendtgørelse om værdipapirer med ubestemt løbetid og andre kapitalindskud.  

 Denne bekendtgørelse skal ændres til også at omfatte kortfristet supplerende  

 kapital.
 Der er endvidere indsat en hjemmel for Finanstilsynet til at fastsætte  

 bestemmelser om opgørelsen af handelsbeholdningen.
Til nr. 9 Den gældende bestemmelse indeholder regler, der begrænser størrelsen af et  

 pengeinstituts engagement med en enkelt kunde eller en gruppe af indbyrdes  

 forbundne kunder.
I kapitalkravsdirektivet foretages en opdeling af et pengeinstituts  

 aktiviteter inden for handelsbeholdningen og aktiviteter uden for  

 handelsbeholdningen.
Denne opdeling har også betydning for reglerne om store  

 engagementer.
Bestemmelsen indeholder således regler for engagementer uden for  

 handelsbeholdningen, mens den nye § 23 a, som er beskrevet i bemærkningerne  

 til nr. 10, indeholder regler for de samlede engagementer inden for og uden  

 for handelsbeholdningen.
Bortset herfra sker der ikke ændringer i  

 bestemmelsen.
Udeladelsen af engagementet inden for handelsbeholdningen indebærer  

 isoleret set en vis lempelse af reglerne.
Engagementet inden for  

 handelsbeholdningen skal dog medtages ved opgørelsen ifølge § 23 a som  

 beskrevet i bemærkningerne til nr. 10.
Til nr. 10 Bestemmelsen sætter grænser for et pengeinstituts samlede engagement med  

 en kunde eller gruppe af kunder, d.v.s. både engagementet inden for og uden  

 for handelsbeholdningen. § 23 a er bygget op på samme måde som § 23, men der  

 er følgende forskelle:
 a) Muligheden for at medregne kortfristet supplerende kapital.
 b) Muligheden for midlertidig overskridelse af grænserne i særlige  

 tilfælde.
 c) Definitionen af et engagement inden for handelsbeholdningen.
a.
Muligheden for at medregne kortfristet supplerende kapital Ved opgørelsen i § 23 a har instituttet mulighed for at medregne  

 kortfristet supplerende kapital i samme omfang som ved solvensopgørelsen.
Ved  

 § 23-opgørelsen, som er beskrevet i bemærkningerne til nr. 9, kan kortfristet  

 supplerende kapital ikke medregnes.
 Dette skyldes, at § 23 a-opgørelsen bl.a. indeholder engagementer inden  

 for handelsbeholdningen, og da disse engagementer oftest kan nedbringes  

 relativt hurtigt, er det fundet rigtigt, at kapitalelementer med kort løbetid  

 kan indgå i kapitalgrundlaget.
b.
Muligheden for midlertidig overskridelse af grænserne i særlige  

 tilfælde Det foreslås, at Finanstilsynet kan tillade, at engagementsgrænsen i stk.  

 1 midlertidigt overskrides.
Direktivet giver mulighed herfor, men det må  

 forventes, at overskridelser kun finder sted i meget sjældne tilfælde.
Det fremgår af kapitalkravsdirektivet, at overskridelser skal medføre et  

 tillæg til de vægtede aktiver, ikke-balanceførte poster og poster med  

 markedsrisiko.
Tillægget skal mindst svare til det minimumstillæg, som er  

 fastsat i direktivet, men Finanstilsynet kan vælge at fastsætte et højere  

 tillæg.
c.
Definitionen af et engagement inden for handelsbeholdningen Handelsbeholdningen omfatter ved opgørelsen af enkeltengagementer de samme  

 typer poster som ved solvensopgørelsen.
De foreliggende udkast til  

 kapitaldækningsregler indeholder et forslag til en definition, hvor der tages  

 udgangspunkt i regnskabsreglernes definition af finansielle  

 omsætningsaktiver.
For de poster, som er i handelsbeholdningen, omfatter en kundes engagement  

 bl.a. positive nettopositioner i værdipapirer og øvrige finansielle  

 instrumenter udstedt af den pågældende kunde.
Dette indebærer eksempelvis, at  

 hvis et institut har købt en post værdipapirer udstedt af en kunde og har  

 afdækket en del af risikoen ved at sælge en del af værdipapirerne på termin,  

 er det kun den del af værdipapirerne, der ikke er solgt på termin, der indgår  

 i instituttets engagement med den pågældende kunde.
For de poster, som er i handelsbeholdningen, omfatter en kundes engagement  

 endvidere risikoen ved uafviklede værdipapir- og valutaforretninger m.v.
I  

 direktivet er fastsat nærmere regler herfor.
I forbindelse med Børsudvalgets  

 arbejde er der udarbejdet forslag til implementeringen heraf.
 Det er ikke fundet nødvendigt at fastlægge detaljerede regler for  

 engagementet inden for handelsbeholdningen i selve loven.
Til nr. 11 Forslaget er en følge af, at solvensprocenten i § 21 opgøres på en ændret  

 måde.
Til nr. 12 Forslaget indebærer, at der indføres hjemmel til at straffe overtrædelse  

 af de i forslagets nr. 9 angivne engagementsgrænser og indberetningspligt.
Til § 2 Det foreslås, at loven træder i kraft den 1. januar 1996. Loven gælder  

 ikke for Færøerne og Grønland, men kan ved kongelig anordning sættes i kraft  

 med de afvigelser, som landsdelenes særlige forhold tilsiger.
Til § 3 Den gældende lov indeholder overgangsbestemmelser for reglerne om store  

 engagementer i § 23. Det foreslås, at disse regler videreføres, og at de skal  

 gælde for både engagementet uden for handelsbeholdningen i § 23 (jf.  

 bemærkningerne i § 1, nr. 9) og det samlede engagement inden for og uden for  

 handelsbeholdningen i § 23 a (jf. bemærkningerne i § 1, nr. 10).
Efter 2. behandling den 31. maj 1995 § 1 I lov om banker og sparekasser m.v., jf. lovbekendtgørelse nr. 182 af 20.  

 marts 1995, foretages følgende ændringer:
 1. § 7, nr. 10, og § 7 a, stk. 1, nr. 11, ophæves.
 § 7, nr. 11 og 12, bliver herefter nr. 10 og 11, og § 7 a, stk. 1, nr.  

 12-14, bliver herefter nr. 11-13.
 2. § 21, stk. 1, affattes således:
»Den ansvarlige kapital med tillæg af kortfristet supplerende  

 kapital, jf. § 22, stk. 2, skal til enhver tid udgøre mindst 8 pct. af  

 pengeinstituttets vægtede aktiver m.v., herunder poster med markedsrisiko.  

 Finanstilsynet fastsætter nærmere regler for opgørelse af  

 solvensprocenten.« 3. § 21, stk. 4, affattes således:
»Stk. 4. Finanstilsynet kan fastsætte regler om opgørelse og  

 indberetning af pengeinstitutters renterisici og andre markedsrisici.« 4. § 21 a, stk. 4, affattes således:
»Stk. 4. Den supplerende kapital består af  

 opskrivningshenlæggelser, værdipapirer med ubestemt løbetid og andre  

 kapitalindskud, jf. § 22, stk. 1. Den supplerende kapital må sammen med  

 kortfristet supplerende kapital, jf. § 22, stk. 2, ikke medregnes med mere  

 end 100 pct. af kernekapitalen efter fradrag i henhold til stk. 3.« 5. § 22, stk. 1, sidste pkt., udgår.
 6. I § 22, stk. 1, indsættes som nr. 7:
»7) Beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i kapitalindskuddet efter fradrag i henhold til de i nr. 6 fastsatte regler.  

 Erhvervelse af egne beviser skal godkendes af Finanstilsynet i henhold til  

 nr. 1. Dog kan et pengeinstitut uden Finanstilsynets godkendelse erhverve op  

 til 2 pct. af den udstedte kapital.« 7. § 22, stk. 2, affattes således:
 »Stk. 2. For kortfristet supplerende kapital gælder foruden  

 betingelserne i stk. 1, nr. 1, 3, 4 og 5, følgende betingelser:
1) Der må ikke ske tilbagebetaling af hovedstolen eller betaling af renter  

 af den kortfristede supplerende kapital, såfremt solvenskravet i § 21 ikke er  

 opfyldt, eller såfremt tilbagebetalingen vil medføre, at solvenskravet ikke  

 er opfyldt, 2) kapitalen skal have en oprindelig løbetid eller et opsigelsesvarsel på  

 mindst 2 år, 3) den kortfristede supplerende kapital kan højst medregnes med 5,7 pct.  

 af de vægtede poster med markedsrisiko, og 4) beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i kapitalindskuddet.
Erhvervelse af egne beviser skal godkendes af  

 Finanstilsynet i henhold til stk. 1, nr. 1. Dog kan et pengeinstitut uden  

 Finanstilsynets godkendelse erhverve op til 2 pct. af den udstedte  

 kapital.« 8. I § 22 indsættes som stk. 3 og 4:
 »Stk. 3. Finanstilsynet kan tillade, at et instituts nettofortjeneste  

 ved handelsbeholdningen indregnes i den kortfristede supplerende kapital.  

 Finanstilsynet fastsætter nærmere regler for opgørelse af nettofortjenesten  

 ved handelsbeholdningen.
Stk. 4. Finanstilsynet fastsætter nærmere regler for  

 kapitalindskuddene i stk. 1 og 2 og kan herunder fastlægge tidspunktet for  

 kapitalindskuddenes nedskrivning og principper for konstatering af  

 nedskrivningsbeløbets størrelse.
Finanstilsynet fastsætter endvidere  

 bestemmelser om opgørelsen af handelsbeholdningen.« 9. § 23 affattes således:
 » § 23. Et pengeinstituts engagement uden for  

 handelsbeholdningen, jf. stk. 5, med en kunde eller gruppe af indbyrdes  

 forbundne kunder må ikke overstige 25 pct. af pengeinstituttets ansvarlige  

 kapital, jf. § 21 a, stk. 1.
Stk. 2. Engagementer uden for handelsbeholdningen, der udgør 10  

 pct. eller mere af den ansvarlige kapital, skal indberettes til  

 Finanstilsynet hvert kvartal.
Tilsynet fastsætter nærmere bestemmelser om  

 indberetningerne, herunder om undtagelse for indberetning af visse  

 engagementer uden for handelsbeholdningen.
 Stk. 3. Det samlede beløb af et pengeinstituts engagementer uden  

 for handelsbeholdningen, der udgør 10 pct. eller mere af den ansvarlige  

 kapital, må ikke overstige 800 pct. af pengeinstituttets ansvarlige kapital.
Stk. 4. Et pengeinstitut skal til enhver tid overholde de i stk. 1  

 og 3 fastsatte øvre engagementsgrænser.
Overstiger engagementerne uden for  

 handelsbeholdningen de fastsatte grænser, skal Finanstilsynet omgående  

 underrettes.
Finanstilsynet kan under særlige omstændigheder give et  

 pengeinstitut en bestemt tidsfrist til atter at overholde grænserne.
 Stk. 5. Ved et engagement uden for handelsbeholdningen forstås  

 summen af de dele af følgende poster, der ligger uden for  

 handelsbeholdningen:
1) Tilgodehavender og kundens uudnyttede trækningsrettigheder, 2) garantier og andre poster under stregen, 3) kapitalandele, 4) rente- og valutakursrelaterede poster samt 5) andre mellemværender, der indebærer en kreditrisiko for instituttet.
 Stk. 6. De i stk. 1 og 3 nævnte grænser finder ikke anvendelse på  

 engagementer uden for handelsbeholdningen med virksomheder, der indgår fuldt  

 i konsolideringen i henhold til § 37 a, stk. 9, stk. 11, 2. pkt., eller stk.  

 12.
 Stk. 7. Såfremt et engagement uden for handelsbeholdningen er  

 garanteret af et kreditinstitut i zone A, jf. artikel 2, stk. 1, 4. led, i  

 Rådets direktiv om solvensnøgletal, betragtes den garanterede del af  

 engagementet uden for handelsbeholdningen som et engagement uden for  

 handelsbeholdningen med vedkommende kreditinstitut.
Stk. 8. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 3 af pengeinstituttets engagement uden for  

 handelsbeholdningen med det pågældende datterselskab.
Pengeinstituttet kan  

 dog højst undlade at medregne et beløb svarende til fradraget i  

 pengeinstituttets ansvarlige kapital efter § 21 a, stk. 9.
Stk. 9. Finanstilsynet kan fastsætte bestemmelser om, at der ved  

 beregningen af de i stk. 1 og 3 nævnte grænser kan ses bort fra særlig sikre  

 krav.« 10. Efter § 23 indsættes:
» § 23 a.
Et pengeinstituts engagement, jf. stk. 5, med en  

 kunde eller gruppe af indbyrdes forbundne kunder må ikke overstige 25 pct. af  

 pengeinstituttets ansvarlige kapital med tillæg af kortfristet supplerende  

 kapital.
Stk. 2. Engagementer, der udgør 10 pct. eller mere af den  

 ansvarlige kapital med tillæg af kortfristet supplerende kapital, skal  

 indberettes til Finanstilsynet hvert kvartal.
Tilsynet fastsætter nærmere  

 bestemmelser om indberetningerne, herunder om undtagelse for indberetning af  

 visse engagementer.
 Stk. 3. Det samlede beløb af et pengeinstituts engagementer, der  

 udgør 10 pct. eller mere af den ansvarlige kapital med tillæg af kortfristet  

 supplerende kapital, må ikke overstige 800 pct. af pengeinstituttets  

 ansvarlige kapital med tillæg af kortfristet supplerende kapital.
Stk. 4. Et pengeinstitut skal til enhver tid overholde de i stk. 1  

 og 3 fastsatte øvre engagementsgrænser.
Overstiger engagementerne de  

 fastsatte grænser, skal Finanstilsynet omgående underrettes.
Finanstilsynet  

 kan efter anmodning fra et institut i særlige tilfælde tillade, at grænsen i  

 stk. 1 midlertidigt overskrides.
Overskridelsen medfører et tillæg til de  

 vægtede aktiver m.v.
 Stk. 5. Ved et engagement forstås engagementet uden for  

 handelsbeholdningen med tillæg af engagementet inden for handelsbeholdningen.
 Stk. 6. De i stk. 1 og 3 nævnte grænser finder ikke anvendelse på  

 engagementer med virksomheder, der indgår fuldt i konsolideringen i henhold  

 til § 37 a, stk. 9, stk. 11, 2. pkt., eller stk. 12.
 Stk. 7. Såfremt et engagement er garanteret af et kreditinstitut i  

 zone A, jf. artikel 2, stk. 1, 4. led, i Rådets direktiv om solvensnøgletal,  

 betragtes den garanterede del af engagementet som et engagement med  

 vedkommende kreditinstitut.
Stk. 8. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 3 af pengeinstituttets engagement med det  

 pågældende datterselskab.
Pengeinstituttet kan dog højst undlade at medregne  

 et beløb svarende til fradraget i pengeinstituttets ansvarlige kapital efter  

 § 21 a, stk. 9.
Stk. 9. Finanstilsynet kan fastsætte bestemmelser om 1) at der ved beregningen af de i stk. 1 og 3 nævnte grænser kan ses bort  

 fra særlig sikre krav og 2) tillæg til de vægtede aktiver m.v. ved midlertidige overskridelser af  

 grænsen i stk. 1.« 11. § 39, stk. 3, affattes således:
»Stk. 3. Udgør en sparekasses solvensprocent, jf. § 21, stk.  

 1, mindre end 15 pct., kan der til almennyttige eller velgørende formål højst  

 anvendes 10 pct. af overskuddet.« 12. I § 54, stk. 1, indsættes efter »§ 23, stk.  

 1-4,»: »§ 23 a, stk. 1-4,».
§ 2 Loven træder i kraft den 1. januar 1996. Loven gælder ikke for Færøerne og  

 Grønland, men kan ved kongelig anordning sættes i kraft for disse landsdele  

 med de afvigelser, som de særlige grønlandske og færøske forhold tilsiger.
§ 3 Stk. 1. Uanset bestemmelsen i § 1, nr. 8, kan et engagement uden  

 for handelsbeholdningen med en kunde eller gruppe af indbyrdes forbundne  

 kunder indtil 31. december 1998 udgøre op til 35 pct. af pengeinstituttets  

 ansvarlige kapital.
I samme periode kan Finanstilsynet i særlige tilfælde  

 tillade, at et engagement uden for handelsbeholdningen udgør op til 40 pct.  

 af den ansvarlige kapital.
Engagementet må dog ikke i disse særlige tilfælde  

 overstige 50 pct. af pengeinstituttets kernekapital og  

 opskrivningshenlæggelser.
 Stk. 2. For engagementer, der i henhold til § 3, stk. 2, 3. og 4.  

 pkt., i lov nr. 1091 af 22. december 1993 om ændring af lov om banker og  

 sparekasser m.v. er indberettet til Finanstilsynet senest den 1. april 1994,  

 finder stk. 1 anvendelse indtil den 31. december 2001. Efter den 31. december  

 1998 må engagementet uden for handelsbeholdningen dog ikke overstige det  

 beløb, som engagementet uden for handelsbeholdningen udgjorde den 5. februar  

 1993.
Stk. 3. Uanset bestemmelsen i § 1, nr. 9, kan et engagement med en  

 kunde eller gruppe af indbyrdes forbundne kunder indtil 31. december 1998  

 udgøre op til 35 pct. af pengeinstituttets ansvarlige kapital med tillæg af  

 kortfristet supplerende kapital.
I samme periode kan Finanstilsynet i særlige  

 tilfælde tillade, at et engagement udgør op til 40 pct. af den ansvarlige  

 kapital med tillæg af kortfristet supplerende kapital.
Engagementet må dog  

 ikke i disse særlige tilfælde overstige 50 pct. af pengeinstituttets  

 kernekapital og opskrivningshenlæggelser.
 Stk. 4. For engagementer, der i henhold til § 3, stk. 2, 3. og 4.  

 pkt., i lov nr. 1091 af 22. december 1993 om ændring af lov om banker og  

 sparekasser m.v. er indberettet til Finanstilsynet senest den 1. april 1994,  

 finder stk. 3 anvendelse indtil den 31. december 2001. Efter den 31. december  

 1998 må engagementet dog ikke overstige det beløb, som engagementet udgjorde  

 den 5. februar 1993.
(* 1) Loven indeholder bestemmelser, der gennemfører rådets direktiv nr.  

 93/EØF, EF-Tidende, nr.
L 141.
