§ 1 I bekendtgørelse nr. 678 af 6. oktober 1986 om registrering af  

 motorkøretøjer m.v., som ændret senest ved bekendtgørelse nr. 61 af 24.  

 januar 1989, foretages følgende ændring:
 Efter § 123 indsættes:
» § 123 a.  For registrering af anmeldelse om  

 ejerskifte (brugerskifte), der finder sted uden afmelding af køretøjet,  

 betales et gebyr på 300 kr.
Gebyret betales kontant i forbindelse med  

 indlevering af anmeldelse til et motorkontor.
 Stk. 2.  Der betales ikke gebyr i de i § 20, stk. 2, nr.  

 4 og 5, nævnte situationer.«.
§ 2 Bekendtgørelsen træder i kraft den 22. januar 1990 og har virkning for  

 anmeldelser, der indgives til et motorkontor på denne dato eller senere.
