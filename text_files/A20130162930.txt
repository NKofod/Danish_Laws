Lov om ændring af lov om miljøbidrag, godtgørelse og skrotningsbidrag i forbindelse med ophugning og skrotning af biler (Forhøjelse af miljøbidrag og ophævelse af reglerne om betaling af skrotningsbidrag) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 372 af 2. juni 1999 om miljøbidrag, godtgørelse og skrotningsbidrag i forbindelse med ophugning og skrotning af biler, som ændret ved lov nr. 385 af 6. juni 2002 og § 106 i lov nr. 428 af 6. juni 2005, foretages følgende ændringer:
 1. Lovens titel affattes således:
 »Lov om miljøbidrag og godtgørelse i forbindelse med ophugning og skrotning af biler«.
2. I § 1 ændres »affaldshåndtering samt opkrævning af skrotningsbidrag fra bilimportører m.v.« til: »affaldshåndtering.« 3. § 2, stk. 4, ophæves.
4. I § 3 ændres »60 kr.« til: »101 kr.« 5. Kapitel 3 a ophæves.
 6. I § 8, stk. 2, ændres »Miljøstyrelsen« til: »ministeren«, og », der træffer den endelige administrative afgørelse« udgår.
 7. § 8 a, stk. 1 og 2, ophæves.
 Stk. 3 og 4 bliver herefter stk. 1 og 2.
 8. I § 8 a, stk. 4, der bliver stk. 2, ændres »stk. 3« til: »stk. 1«.
§ 2 Stk. 1. Loven træder i kraft den 1. april 2014.
 Stk. 2. § 1, nr. 4, finder anvendelse fra den første ordinære opkrævning af forsikringspræmie efter lovens ikrafttræden.
Givet på Marselisborg Slot, den 26. december 2013 Under Vor Kongelige Hånd og Segl MARGRETHE R.
