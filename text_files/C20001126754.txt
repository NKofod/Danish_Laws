Meddelelse nr. 24/2000 om kursistvilkår under  

 arbejdsmarkedsuddannelserne (Grønlændere og færingers adgang og mulighed for  

 deltagerstøtte til AMU) På given foranledning skal styrelsen præcisere grønlænderes og  

 færingers muligheder for adgang og deltagerstøtte til  

 Arbejdsmarkedsuddannelserne.
 Adgang:
 Beskæftigede og ledige grønlændere og færinger har adgang til  

 AMU, når deres uddannelsesniveau og alder opfylder adgangsbetingelserne, jf.  

 bkg. § 11, stk. 2.
 Kursusgodtgørelse:
 Beskæftigede grønlændere og færinger kan få godtgørelse og  

 deres arbejdsgivere kan få refusion fra AF i den kommune, hvor  

 uddannelsesstedet ligger, jf. bkg § 20, stk. 1.
 Befordring:
 Beskæftigede og ledige grønlændere og færinger kan få  

 befordringstilskud  når de befinder sig i Danmark  fra AF i den  

 kommune, hvor  

 uddannelsesstedet ligger, jf. bkg § 28.
 Kost og logi:
 Beskæftigede og ledige grønlændere og færinger kan få tilskud  

 til kost og logi fra det uddannelsessted, hvor de modtager undervisning, jf.  

 bkg § 34.
