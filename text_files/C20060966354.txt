Retningslinjer for indgåelse af  

 afdragsordninger vedrørende kioskbøder Jyllandsposten har den 4. og 7. august 2006 bragt  

 2 artikler om, at SKAT indgår afdragsordninger med forretningsdrivende, der  

 er  

 pålagt de såkaldte "kiosk-bøder" som følgende af manglende betaling  

 af afgifter på colaer mv.
 Skatteministeren har den 18. august 2006 svaret på  

 spørgsmål S 6419, S 6420 og S 6421 vedrørende SKATs praksis på området.
 På denne baggrund skal SKAT, Hovedcentret, herved  

 fastsætte retningslinjer for indgåelse af afdragsordninger vedrørende  

 "kiosk-bøder".
Retningslinjer  

 for indgåelse af afdragsordninger vedr. "kiosk-bøder" Ved lov nr. 1059 af 17. december 2002 blev der pr.  

 1. januar 2003 indført bestemmelser om skærpede bøder for visse overtrædelse  

 af  

 regnskabs- og fakturaregler i de tilfælde, hvor det samtidig ikke er muligt  

 at  

 konstatere, om der er betalt afgift efter bestemmelserne i lov om afgift af  

 mineralvand, lov om afgift af chokolade og sukkervarer, lov om afgift af øl  

 og  

 vin, lov om afgift af spiritus, lov om tobaksafgifter og lov om afgift af  

 emballage.
Disse bøder kaldes i daglig tale "kiosk-bøder".
 SKAT, Hovedcentret, skal herved meddele, at der  

 ikke kan indgås afdragsordninger vedrørende vedtagne eller idømte bøder i  

 henhold til disse bestemmelser for igangværende virksomheder.
Såfremt en vedtaget eller idømt bøde ikke kan  

 betales straks, skal bøden overgives til inddrivelse.
Virksomheden skal  

 straks  

 tilsiges til en udlægsforretning.
Såfremt udlægsforretningen ikke afværges  

 ved  

 fuld betaling, skal der foretages udlæg i virksomhedens aktiver til sikkerhed  

 for bøden mv. eller i virksomhedens kassebeholdning under iagttagelse af  

 bestemmelsen i retsplejelovens § 509, stk. 3. Et foretaget udlæg skal  

 effektivt  

 følges op med afhentning og tvangsrealisation, medmindre sådanne skridt  

 afværges ved fuld betaling af bøden mv.
I særlige tilfælde vil der kunne indgås kortvarige  

 afdragsordninger vedrørende betaling af en vedtaget eller idømt bøde.
Dette  

 kan  

 for eksempel være tilfældet, hvor den pågældende, efter at der er gennemført  

 kontrol og evt. sket beslaglæggelse af varer, har lukket sin virksomhed og  

 afmeldt den fra registrering hos SKAT.
Ikrafttrædelse De ovennævnte retningslinjer træder i kraft  

 straks.
