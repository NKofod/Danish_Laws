Landsskatteretskendelse vedr. ugyldighed pga. manglende  

 høring Klagen vedrører  

 kurs på løsørepantebreve erhvervet i forbindelse med  

 salg af restaurant.
Landsskatterettens afgørelse Personlig indkomst Skatteforvaltningen har ansat kursen på  

 to løsørepantebreve til 95, selvangivet til kurs 60.
 Landsskatteretten finder, at  

 skatteforvaltningens afgørelse af 1. april 2003 er ugyldig.
Sagens oplysninger Det fremgår af sagen, at klageren ved  

 købsaftale af 16. september 2000 indgik aftale med B og C om overdragelse af  

 restaurationsvirksomheden Café D, beliggende X.
Af købsaftalen  

 fremgår bl.a.,  

 at købesummen udgør 1.050.000 kr., således at den kontante betaling udgør  

 250.000 kr., medens to pantebreve på hver 400.000 kr. udgør den resterende  

 betaling.
Det fremgår tillige, at Pantebrevet kan helt eller delvis  

 indfries  

 til kurs 95 inden for en periode på 2 år fra overtagelsen.
Overtagelsen kan  

 finde sted den 1. november. Af købekontrakt af 30. november 2000  

 fremgår, at købesummen for virksomheden skulle fordeles således:
Goodwill 170.000 kr.
Andel 460.000 kr.
Driftsinventar 420.000 kr.
I alt 1.050.000 kr.
 Af pantebrevene fremgår, at de forrentes  

 fra den 1. december 2000 med 10 % p.a., og at ydelsen betales hver den første  

 i  

 hver måned, 1. gang den 1. januar 2001. Til sikkerhed for alle betalinger  

 efter  

 løsørepantebrevene giver køberne kreditor panteret i følgende genstande samt  

 i  

 deres forsikringssummer:
Alt driftsinventar og driftsmateriel  

 der til enhver tid beror i Café D, som drives fra lokalerne i X, som debitor  

 og  

 pantsætter har brugsret til i henhold til aftale med ejendommens ejer A/B Y  

 hvori  

 debitor er andelshaver, samt den til Café D hørende  

 goodwill. Af pantebrevene fremgår tillige om  

 forkøbsret, at:
Debitor har i indtil 24 måneder efter  

 1/12 2000 at regne køberet til nærværende sælgerpantebrev til kurs 95 %.  

 Debitor har i øvrigt almindelig forkøbsret til nærværende sælgerpantebrev  

   

 uden tidsbegrænsning  på samme vilkår, som bevisligt kan opnås hos  

 tredjemand  

 og med 14 dages acceptfrist fra underskrevet tilbud ved anbefalet skrivelse  

 er  

 kommet debitor i hænde. Virksomheden er beliggende i lejede  

 lokaler i Andelsboligforeningen Y.
Det fremgår af telefax af 30. november  

 2000  

 fra et advokatfirma til formanden for andelsboligforeningen, at klageren på  

 følgende  

 vilkår får genindtrædelsesret i andelslejligheden, hvor Café D drives:
 I perioden fra den 1. december 2000 til  

 den 30. november 2005 har A førsteret til at overtage andelslejligheden,  

 såfremt B & C misligholder enten sine forpligtelser overfor  

 andelsboligforeningen eller sine forpligtelser overfor A i henhold til den  

 mellem A og B & C indgået købekontrakt, herunder særligt misligholdelse  

 af  

 de i forbindelse med købekontrakten oprettede pantebreve store i alt DKK  

 800.000.  

  

   Det fremgår tillige af sagen, at køberne  

 af caféen har selvangivet kursen på pantebrevene til 96.
Skatteforvaltningens afgørelse Skatteforvaltningen har fastsat kursen  

 på pantebrevene til 95. Det er anført, at der intet er aftalt om kursen på  

 pantebrevene i købekontrakten af 30. november 2000, men at der foreligger en  

 købsaftale underskrevet allerede den 16. september 2000, hvori det er nævnt,  

 at  

 det deri omtalte pantebrev indenfor en to års periode helt eller delvist kan  

 indfries til kurs 95.
 Skatteforvaltningen er derfor af den  

 opfattelse, at der skal benyttes kurs 95 ved opgørelse af salgssummen.
Klagerens påstand og argumenter Klagerens repræsentant har gjort  

 gældende, at skatteforvaltningens afgørelse af 1. april 2003 er ugyldig.
 Repræsentanten har anført, at  

 skatteforvaltningen ikke skriftligt har hørt skatteforvaltningen i køberens  

 bopælskommune om kursen på pantebrevene, således som foreskrevet i  

 afskrivningslovens § 45, stk. 5. Skatteforvaltningen har i øvrigt erkendt den  

 manglende høring, jf. skrivelse af 31. juli 2003, hvoraf bl.a. fremgår, at  

 tilkendegivelsen fra skatteforvaltningen i køberens bopælskommune kun var  

 indhentet telefonisk.
 Repræsentanten har endvidere påklaget  

 skatteansættelsen for indkomståret 2000, idet det under henvisning til den  

 foreliggende korrespondance m.v. er gjort gældende, at anvendelsen af kurs 60  

 fastholdes ved opgørelsen af salgssummen.
 Den i købsaftalen anførte passus om hel  

 eller delvis indfrielse til kurs 95 er efter repræsentantens opfattelse  

 udtryk  

 for et tilbud om rabat på yderligere udbetaling inden for to år.  

 Køberne har  

 ikke benyttet sig af dette tilbud.
Repræsentanten har henvist til en  

 skrivelse af 14. april 2002 foretaget af Restaurant E ApS, hvor salgskurserne  

 for de to omhandlede pantebreve er vurderet.
Konklusionen af vurderingen er:
 Begge løsørepantebreve ville samlet  

 have en værdi for sælger A på anslået KURS 60 på afståelses tidspunktet.
 Dette er ca. 5-6 kurs point lavere end  

 normal værdien på løsørepantebrevene, hvilket skyldes der kun er en  

 tidsbegrænset  

 genindtrædelsesret til andelslejemålet for sælger.
 Løsørepantebrevene ville som følge af,  

 at der kun er genindtrædelsesret for A og IKKE for en ny kreditor ved  

 afståelse  

 af løsørepantebrevene IKKE kunne sælges samlet for KURS 60.
 Jeg anslår under de givne vilkår at  

 løsørepantebrevet A. med 1.prioritet ville have haft, i tilfælde af salg, en  

 salgsværdi på ca. kurs 60 netto til sælger ( da der her er en rimelig  

 sikkerhed  

 i inventar & driftsmidler, og løsørepantebrevet B. ville have haft en  

 salgsværdi på ca. 30, såfremt der ville kunne findes en investor til dette  

 løsørepantebrev der er uden reel sikkerhed.
 Pantebrevene ville dog formentlig være  

 særdeles svært omsættelige, da professionelle opkøbere kræver indtrædelsesret  

 til lejemålet for panthaver.
 Ovennævnte kurser er udregnet efter vor  

 erfaring med køb af restaurations løsørepantebreve igennem de sidste ca. 15  

 år.
 De primære krav og forhold som lægger  

 til grund for vurderingen er i prioriterings rækkefølge i dette tilfælde  

 flg.:
 ·  

  

 	  

 Indtrædelsesret i lejemålet.
 ·  

  

 	  

 Løsørepantebrevenes prioritets stilling.
·  

  

 	  

 Løsørepantebrevenes rente og afviklingstid  

 (den effektive forretning) i forhold til risikoen ·  

  

 	  

 Lejen  Lejekontraktens kvm. lej og vilkår  

 i øvrigt.
·  

  

 	  

 Købers kontante indskud (udbetaling og  

 driftskapital) ·  

  

 	  

 Virksomhedens omsætning ·  

  

 	  

 Beliggenheden ·  

  

 	  

 Vurdering af debitor(erne) Yderligere korrespondance Landsskatteretten har anmodet  

 skatteforvaltningen om en udtalelse om, hvornår den telefoniske henvendelse  

 til  

 skatteforvaltningen har fundet sted, ligesom der er anmodet om notat eller  

 lignende fra telefonsamtalen.
Skatteforvaltningen har udtalt, at  

 telefonsamtalen har fundet sted primo januar 2003 med en medarbejder fra 1.  

 ligningskontor i skatteforvaltningen.
Da telefonnotatet er forlagt erindres  

 navnet på medarbejderen desværre ikke.
Landsskatterettens bemærkninger og  

 begrundelse Det fremgår af afskrivningslovens § 45,  

 stk. 4, at den skatteansættende myndighed for sælger træffer afgørelse om den  

 samlede salgssum og fordelingen heraf også med direkte bindende virkning for  

 køber, såfremt den skatteansættende myndighed for sælger og køber ikke er den  

 samme.
Af § 45, stk. 5, fremgår, at afgørelser om den samlede salgssum og  

 fordelingen efter stk. 4 ikke kan træffes uden forudgående høring af den  

 eller  

 de skatteansættende myndigheder, der i øvrigt foretager skatteansættelsen af  

 sælger eller køber.
Det følger af afskrivningslovens § 45,  

 stk. 5, at det påhviler skatteforvaltningen at foretage høring af  

 skatteforvaltningen i køberens bopælskommune.
Det svar, som den hørte  

 skatteforvaltning afgiver, skal efterfølgende fremsendes til klageren i  

 overensstemmelse med de almindelige partshøringsregler.
Landsskatteretten finder, at  

 afskrivningslovens § 45, stk. 5, indeholder en obligatorisk høringsregel, og  

 at  

 manglende høring i medfør af denne bestemmelse må føre til ugyldighed af  

 ansættelsen.
Retten bemærker, at en telefonisk høring, der ikke understøttes  

 af  

 et notat eller lignende ikke kan anses for en høring, der opfylder  

 betingelsen  

 i afskrivningslovens § 45, stk. 5.
 Skatteforvaltningens afgørelse af 1.  

 april 2003 er derfor ugyldig.
