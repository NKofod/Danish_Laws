 Opgivelse af et tilbagebetalingskrav for lån efter bistandslovens § 42  

 medførte ikke skattepligt eller reduktion af personfradrag efter  

 kildeskattelovens § 37c.
Socialministeriet oplyste, at den sociale ankestyrelse havde bestemt, at  

 uddannelsen til daginstitutionspædagog ikke kunne anses for at være en sådan  

 højere uddannelse, at støtten efter bistandslovens § 42 skal ydes dels som  

 tilskud dels som lån.
Støtte til uddannelsen skal derfor udelukkende ydes som  

 tilskud.
 I vejledning af 24. juli 1986 bestemte Socialministeriet, at  

 tilbagebetalingskrav frafaldes for den del af lånet, som resterer pr. 7. juli  

 1986 ved igangværende og afsluttende uddannelser.
 Socialministeriet har efterfølgende anmodet Skattedepartementet om at tage  

 stilling til, om opgivelse af tilbagebetalingskrav medfører skattemæssige  

 konsekvenser for tilskudsmodtagerne.
 Skattedepartementet meddelte, at den skete ændring af praksis vedrørende  

 støtte efter bistandslovens § 42 ikke medfører skattepligt eller efter  

 omstændighederne reduktion af personfradrag i medfør af kildeskattelovens §  

 37 C.
 Det blev tilføjet, at der ikke herved er taget stilling til, om bortfald  

 af tilbagebetaling som følge af en ankeafgørelse altid vil medføre  

 skattefrihed.
