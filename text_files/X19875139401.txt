Der klagedes over, at pengeinstituttet havde beregnet sig 3 % af  

 lånebeløbet i forbindelse med klagers annullation af en aftale om ydelse af  

 et prioritetslån.
På baggrund af omfanget af det arbejde pengeinstituttet  

 havde udført i forbindelse med etableringen af kundeforholdet, fandt tilsynet  

 det rimeligt, at pengeinstituttet beregnede sig et passende vederlag for den  

 stedfundne sagsbehandling.
 Under hensyn til det korte tidsrum mellem etableringen og  

 tilbagekaldelsen af klagers accept fandtes det imidlertid ikke ganske  

 stemmende med god pengeinstitutpraksis, at pengeinstituttet ved beregning af  

 vederlagets størrelse havde anvendt den omhandlende bestemmelse om overkurs  

 for ekstraordinær indfrielse af lånet i stedet for pengeinstituttets  

 sædvanlige grundlag for fastsættelse af sådant vederlag, herunder  

 tidsforbruget.
 Tilsynets skrivelse af 7. august 1987 vedrørende beregning af overkurs ved  

 ekstraordinær indfrielse af lån.
 Der klagedes over, at pengeinstituttet havde beregnet sig 3% af  

 lånebeløbet i forbindelse med klagers annullation af en aftale om ydelse af  

 et prioritetslån.
Ifølge lånevilkårene skulle der ved fuldstændig indfrielse af lånet  

 betales parikurs med tillæg af 3 kurspoints.
På annullationstidspunktet var  

 pantebrevet ikke tinglyst.
 Pengeinstituttet fandt på baggrund af omfanget af den skete rådgivning,  

 etablering af diverse konti samt ikke mindst det forhold, at provenuet af  

 pantebrevslånet var stillet til klagers disposition, at han hæftede for de  

 omtalte 3 kurspoints på pantebrevslånet.
På baggrund af omfanget af det arbejde pengeinstituttet havde udført i  

 forbindelse med etableringen af kundeforholdet, fandt tilsynet det rimeligt,  

 at pengeinstituttet beregnede sig et passende vederlag for den stedfundne  

 sagsbehandling.
Under hensyn til det korte tidsrum mellem etableringen og  

 tilbagekaldelsen af klagers accept fandtes det imidlertid ikke ganske  

 stemmende med god pengeinstitutpraksis, at pengeinstituttet ved beregning af  

 vederlagets størrelse havde anvendt den omhandlede bestemmelse om overkurs  

 for ekstraordinær indfrielse af lånet i stedet for pengeinstituttets  

 sædvanlige grundlag for fastsættelse af sådant vederlag, herunder  

 tidsforbruget.
