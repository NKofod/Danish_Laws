 Efter § 2, stk. 5, i cirkulære af 24. februar 1992 om oprettelse af  

 stillinger som kordegn kan der ydes et kvotetillæg på 5 pct. pr. påbegyndt  

 100 timer, såfremt der til kordegnestillingen er knyttet visse administrative  

 opgaver.
 Reglen i § 2, stk. 5, har i praksis givet anledning til  

 fortolkningsproblemer.
 Ministeriet har derfor efter en forhandling med Danmarks Kordegneforening  

 om anvendelse af cirkulærets § 2, stk. 5, besluttet af fastlægge følgende  

 praksis for beregningen af kvotetillægget:
 Kvotetillægget på 5 pct. pr. 100 timer udløses først ved et timeforbrug på  

 37 timer (svarende til en arbejdsuge).
 Herefter udløses ekstra 5 pct. kvotetillæg for hver gang, der medgår et  

 timeforbrug på 100 timer (ved 137 timer og ved 237 timer osv.).
Kirkeministeriet, den 2. august 1994 P.M.V.
 E.B.
