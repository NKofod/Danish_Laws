Bekendtgørelse om ændring af bekendtgørelse om godtgørelse af merværdiafgift (moms) § 1 I bekendtgørelse nr. 1492 af 15. december 2009 om godtgørelse af merværdiafgift (moms) foretages følgende ændringer:
 1. I Indledningen ændres »§ 35, stk. 2, i skatteforvaltningsloven, jf. lovbekendtgørelse nr. 907 af 28. august 2006« til: »§ 35 i skatteforvaltningsloven, jf. lovbekendtgørelse nr. 907 af 28. august 2006, som ændret ved § 1 i lov nr. 545 af 26. maj 2010«.
 2. § 1 affattes således:
 »§ 1. En virksomhed, der er etableret her i landet, og som ansøger om godtgørelse af afgift, betalt til et eller flere andre EU-lande, skal indgive en ansøgning til dette eller disse EU-lande via SKATs web-portal.
Stk. 2. Ansøgningen skal indgives til SKAT senest den 30. september i kalenderåret efter godtgørelsesperioden.
SKAT kan meddele, at fristen efter 1. pkt. udsættes.
SKATs meddelelse om fristudsættelse offentliggøres på SKATs hjemmeside (www.skat.dk).« 3. § 3, stk. 1, nr. 5, affattes således:
»5) en erklæring fra virksomheden om, at virksomheden ikke har leveret varer eller ydelser, der betragtes som leveret i det andet EU-land i godtgørelsesperioden, bortset fra transportydelser efter regler i det andet EU-land, der svarer til lovens § 73, transportydelser eller ydelser i tilknytning hertil, som er fritaget for afgift efter regler i det andet EU-land, der svarer til lovens § 34 eller § 36, stk. 2, eller varer og ydelser, der efter regler i det andet EU-land er omfattet af omvendt betalingspligt for afgift.« 4. § 6, stk. 2, affattes således:
»Stk. 2. Ved erklæring efter § 3, stk. 1, nr. 5, skal virksomheden angive, at virksomheden ikke har leveret varer eller ydelser, der betragtes som leveret her i landet i godtgørelsesperioden, bortset fra 1) transportydelser efter lovens § 73, 2) transportydelser eller ydelser i tilknytning hertil, som er fritaget for afgift efter lovens § 34 eller § 36, stk. 2, eller 3) varer og ydelser, der efter loven er omfattet af omvendt betalingspligt for afgift.« 5. I § 15 indsættes efter stk. 2 som nyt stykke:
»Stk. 3. SKAT kan fastsætte de nærmere tekniske krav til virksomhedernes elektroniske kommunikation for indgivelse og behandling af ansøgning om godtgørelse af afgift.
SKATs meddelelse om tekniske krav til virksomhederne offentliggøres på SKATs hjemmeside (www.skat.dk).« 6. § 17, stk. 2, nr. 2, affattes således:
»2) erklæring om, at virksomheden i godtgørelsesperioden ikke har udøvet virksomhed, der medfører registreringspligt efter lovens § 47, § 50 eller § 51 b med hensyn til leverancer af varer eller ydelser her i landet, bortset fra transportydelser efter lovens § 73, transportydelser eller ydelser i tilknytning hertil, som er fritaget for afgift efter lovens § 34 eller § 36, stk. 2, eller varer og ydelser, der efter loven er omfattet af omvendt betalingspligt for afgift.« § 2 Stk. 1. Bekendtgørelsen træder i kraft den 30. september 2010, jf. stk. 2.
 Stk. 2. § 1, stk. 2, i bekendtgørelse nr. 1492 af 15. december 2009, som affattet ved denne bekendtgørelses § 1, nr. 2, har virkning således, at hvis SKAT den 30. september 2010 eller senere meddeler, at fristen for ansøgning om godtgørelse af afgift for perioder for 2009 er udsat til en bestemt anden dag i 2010 eller 2011, anses ansøgning, der indgives efter den 30. september 2010, men senest til den nye frist, for rettidigt indgivet.
