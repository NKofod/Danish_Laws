Beretning afgivet af Erhvervsudvalget den 26.  

 juni 1998 Beretning om Informationen af Folketinget i forbindelse med  

 genfremsættelsen af forslag til lov om værdipapirhandel i  

 november 1995 Statsrevisorernes beretning til Folketinget om  

 telesektorens udvikling og salget af statens aktier i Tele Danmark A/S blev  

 offentliggjort den 3. juni 1998. Statsrevisorernes konklusion til beretningen  

 blev offentliggjort den 4. juni 1998. Beretningen indeholder bl.a. en  

 beskrivelse af minoritetsaktionærernes retsstilling i Tele Danmark A/S,  

 en beskrivelse af lovgrundlaget for denne retsstilling samt en nærmere  

 undersøgelse af omstændighederne i forbindelse med det  

 ændrede forslag til lov om værdipapirhandel (L 71,  

 folketingsåret 1995-96), som blev fremsat i november 1995. Lovforslaget  

 var en delvis genfremsættelse af L 250 fra folketingsåret  

 1994-95. Ændringerne bestod bl.a. i, at der efter § 31 i lovforslaget  

 ikke længere skulle fremsættes overtagelsestilbud til  

 minoritetsaktionærerne i forbindelse med opnåelse af faktisk  

 kontrol med et selskab.
 I beretningen kritiseres det bl.a., at ændringen i §  

 31 i lovforslaget ikke udtrykkeligt var blevet oplyst over for Folketinget.  

 Rigsrevisionens bemærkninger til afsnittet om  

 minoritetsaktionærernes retsstilling findes i øvrigt på s.  

 136-137 i statsrevisorernes beretning.
Statsrevisorerne har i sin konklusion af 4. juni 1998  

 generelt tilsluttet sig Rigsrevisionens konklusioner i beretningen.
Derudover  

 har statsrevisorerne fundet »det kritisabelt, at Folketingets  

 beslutningsgrundlag ikke var fyldestgørende, da forslaget til  

 værdipapirhandelsloven blev genfremsat med ændringer«.
 Uddrag af statsrevisorernes beretning om telesektorens  

 udvikling og salget af statens aktier i Tele Danmark A/S samt  

 statsrevisorernes konklusion til beretningen er optrykt som bilag til denne  

 beretning.
Et flertal (Venstres, Det Konservative Folkepartis,  

 Socialistisk Folkepartis, Dansk Folkepartis, Centrum-Demokraternes,  

 Fremskridtspartiets og Kristeligt Folkepartis medlemmer af udvalget) finder  

 det særdeles kritisabelt, at der i forbindelse med  

 genfremsættelsen af værdipapirhandelsloven i november 1995 ikke  

 blev gjort opmærksom på, at et afgørende punkt var  

 ændret i forhold til første fremsættelse, ligesom  

 konsekvenserne som følge heraf heller ikke var beskrevet.
Et flertal  

 inden for flertallet (Venstres, Det Konservative Folkepartis, Socialistisk  

 Folkepartis, Dansk Folkepartis, Fremskridtspartiets og Kristeligt Folkepartis  

 medlemmer af udvalget) finder ikke, at den af ministrene anvendte  

 fremgangsmåde giver rimelige arbejdsbetingelser for Folketinget og  

 udtaler derfor sin misbilligelse af denne fremgangsmåde.
 Et mindretal (Socialdemokratiets og Det Radikale  

 Venstres medlemmer af udvalget) bemærker, at der ikke findes regler  

 eller praksis, der tilsiger, at bemærkningerne til et lovforslag skal  

 redegøre for et forslags forskelle fra et tidligere fremsat forslag.  

 Der skal til gengæld redegøres for, hvad lovforslagets  

 gennemførelse vil betyde i forhold til gældende ret, hvilket  

 også skete.
Bilag Uddrag af statsrevisorernes beretning til Folketinget om  

 telesektorens udvikling og salget af statens aktier i Tele Danmark A/S Beretning til statsrevisorerne om  

 telesektorens udvikling og  

 salget af statens aktier i Tele Danmark A/S Maj 1998  

 RB 1801/98 Udleveres til pressen  

 onsdag den 3. juni 1998 Rigsrevisionen VIII.
Minoritetsaktionærernes forhold A.
Reglerne om tilbudspligt a.
Baggrund 208. De øvrige aktionærer i Tele Danmark A/S  

 modtog ikke købstilbud fra Ameritech Corporation, da staten indgik  

 aftale om salg af aktieposten til Ameritech.
Efter Tele Danmarks  

 efterfølgende tilbagekøb af statens resterende aktier og  

 tilsvarende nedsættelse af selskabets aktiekapital kom Ameritech til at  

 råde over ca. 42 % af stemmerettighederne i Tele Danmark.
En  

 sådan aktiepost må   på grund af spredningen af ejerskabet  

 til de øvrige aktier   antages at give Ameritech faktisk bestemmende  

 indflydelse, men ikke retlig kontrol, der ville kræve mere end 50 % af  

 stemmerne.
 209. Det var Ameritech's og Finansministeriets opfattelse,  

 at den aftalte aktieoverdragelse ikke medførte pligt for Ameritech til  

 at afgive købstilbud til de øvrige aktionærer (på  

 identiske vilkår). Begrundelsen herfor var, at  

 værdipapirhandelsloven ikke indeholdt en bestemmelse om tilbudspligt  

 (overtagelsestilbud) for en erhverver, der alene opnåede faktisk  

 bestemmende indflydelse i et selskab.
Der blev dog efterfølgende fra en  

 minoritetsaktionærs side rejst tvivl om, hvorvidt denne opfattelse var  

 korrekt.
Københavns Fondsbørs' bestyrelse tog den 28. januar  

 1998 stilling til en klage fra aktionæren, men fandt ikke anledning til  

 at imødekomme dennes synspunkt om, at minoritetsaktionærerne  

 skulle have modtaget købstilbud fra Ameritech.
Denne afgørelse  

 er siden blevet påklaget til Fondsrådet, der endnu ikke har  

 truffet afgørelse.
Fondsrådets afgørelse kan indbringes  

 for domstolene.
 210. Spørgsmålet om tilbudspligt har siden  

 den 1. maj 1996 været reguleret af lov nr. 1072 af 20. december 1995 om  

 værdipapirhandel (værdipapirhandelsloven). Tidligere var  

 spørgsmålet om tilbudspligt reguleret i de børsetiske  

 regler udstedt af Københavns Fondsbørs.
b.
De børsetiske regler 211. Med hjemmel i fondsbørsloven fastsatte  

 Københavns Fondsbørs med virkning fra januar 1992 et sæt  

 børsetiske regler.
Spørgsmålet om overdragelse af  

 kontrollerende aktieposter var reguleret i § 7, stk. 1:
»I forbindelse med dispositioner, der direkte eller  

 indirekte resulterer i overdragelsen af en aktiepost, som retligt eller  

 faktisk giver kontrol over et børsnoteret selskab, skal erhververen  

 give alle aktionærer mulighed for at afhænde deres aktier  

 på identiske betingelser.« Der var således indlagt et skøn ved  

 bedømmelsen af, om en aktieoverdragelse gav kontrol over et selskab,  

 som ville medføre en pligt til at fremsætte købstilbud  

 til de øvrige aktionærer.
212. I kommentaren til bestemmelsen hed det, at alle  

 aktionærer havde krav på ligelig behandling, herunder også  

 ved overdragelse eller etablering af kontrollerende aktieposter, eftersom der  

 ofte blev skabt markant ændrede vilkår og udsigter for et  

 selskab, når kontrollen skiftede.
Derfor skulle ejere af  

 minoritetsposter sikres mulighed for at afhænde deres aktier til en  

 pris, der svarede til den pris, der var givet for den kontrollerende  

 aktiepost.
 Det fremgik af kommentaren, at kontrollerende aktieposter  

 hverken behøvede at være baseret på kapitalmæssig  

 eller stemmemæssig majoritet, eftersom en række selskaber  

 på grund af spredningen af ejerskabet til de øvrige aktier  

 ville være mulige at kontrollere med under 50 % af aktierne eller  

 stemmerne, og at kontrollen typisk ville vise sig som muligheden for at kunne  

 vælge flertallet af bestyrelsesmedlemmerne.
Det fremgik endvidere, at den retlige kontrol var  

 afhængig af en stemmemajoritet hos erhververen i kraft af dennes  

 aktiebesiddelse, der også kunne opnås med en mindre aktiepost med  

 en særlig stemmevægt.
I den situation behøvede der ikke at  

 være tale om en kapitalmajoritet.
Den faktiske kontrol var en  

 praktisk majoritet i form af aktiebesiddelse, en aftale mellem flere  

 aktionærer, der gav erhververen bestemmende indflydelse, uden at denne  

 havde haft det i kraft af sin aktiebesiddelse, eller når stemmeretten  

 til aktier tilkom en virksomhed, som erhververen kontrollerede via en  

 koncernforbindelse.
c.
Børsudvalgets overvejelser om tilbudspligt 213. I juli 1993 nedsatte den daværende  

 industriminister Børsudvalget, der skulle fremkomme med forslag til  

 lovændringer inden for værdipapirområdet med henblik  

 på bl.a. at fremtidssikre børslovgivningen, at sikre  

 større indflydelse og ansvarlighed for interessenterne over for  

 fondsbørsen og børshandelens virkemåde og at implementere  

 direktiverne om investeringsservice og kapitalkrav.
Børsudvalget var  

 sammensat af repræsentanter for en række organisationer og  

 interessenter på værdipapirmarkedet samt repræsentanter for  

 Erhvervsministeriet, Økonomiministeriet, Finansministeriet og  

 Boligministeriet.
 Børsudvalget afsluttede sit arbejde i maj 1995 med  

 afgivelse af betænkning nr. 1290, der indeholdt lovudkast, som dannede  

 grundlaget for de lovforslag, der i maj 1995 blev fremsat af  

 erhvervsministeren.
 Børsreformen omfattede lov nr. 353 af 6. juni 1995  

 om ændring af realkreditloven, lov nr. 368 af 14. juni 1995 om  

 ændring af lov om banker og sparekasser m.v., lov nr. 1071 af 20.  

 december 1995 om fondsmæglerselskaber samt lov nr. 1072 af 20. december  

 1995 om værdipapirhandel m.v.
214. Et flertal i Børsudvalget fandt det på  

 grund af den tvivl, der tidligere havde eksisteret med hensyn til  

 tilbudspligtens retlige status, nødvendigt at fastlægge  

 tilbudspligten og de generelle krav dertil i værdipapirhandelsloven.  

 Udvalget ønskede dog ikke at fastlægge detailregler for,  

 hvornår der forelå retlig eller faktisk kontrol, der ville  

 udløse tilbudspligt.
Sådanne regler skulle fastsættes af  

 et nyoprettet Fondsråd.
Børsudvalget forventede, at  

 regelsættet skulle ændres ofte, hvorfor indsættelse af  

 detailregulering i loven ikke var i overensstemmelse med intentionen om, at  

 værdipapirhandelsloven skulle være en rammelov med overordnede  

 regler og principper.
215. Et mindretal i Børsudvalget  

 (repræsentanten for Dansk Industri og Danmarks Rederiforening) kunne  

 tilslutte sig flertallets udtalelse om, at regler om tilbudspligt skulle ses  

 som en betryggelse af investorer.
Det begrundede ifølge mindretallet  

 imidlertid ikke en ubetinget pligt til at fremsætte købstilbud  

 til minoritetsaktionærer i forbindelse med overdragelse af en  

 kontrollerende aktiepost i et børsnoteret selskab.
Mindretallet fandt, at en ubetinget pligt til at  

 fremsætte købstilbud ville modvirke interessen for  

 børsnotering i Danmark, da der ville blive pålagt erhververen en  

 uoverskuelig økonomisk forpligtelse, ligesom overdragelse af en  

 kontrollerende aktiepost i adskillige tilfælde ingen  

 realitetsændring betød for minoritetsaktionærer, f.eks.  

 hvor der blev overdraget en i forvejen eksisterende majoritetspost.
Endvidere  

 anførte mindretallet, at en tilsvarende pligt ikke gjaldt på  

 børser i en række af de nærmest omkring Danmark liggende  

 lande, f.eks.
Sverige, Holland og Tyskland.
Desuden blev det nævnt, at  

 arbejdet med det 13. EF-selskabsdirektiv om tilbudspligt ikke var  

 tilendebragt, og at en eventuel regulering burde afvente dette.
 Mindretallet foreslog, at såfremt en regulering af  

 tilbudspligten ikke kunne undgås, burde § 7 i de børsetiske  

 regler videreføres i den hidtidige form, ligesom tilbudspligten ikke  

 burde indtræde, hvis aktionærernes stilling måtte betragtes  

 som uændret.
 216. Finansministeriet har oplyst, at  

 tærskelværdierne for regler om tilbudspligt i en række  

 lande er følgende: Finland   mere end 2/3 af aktierne, Frankrig   mere  

 end 1/3, Italien   mere end 50 % (eller lavere, hvis bestemt af  

 tilsynsmyndigheden), Norge   mere end 45 %, Storbritannien   mere end 30 %,  

 Tyskland   mere end 50 % (anbefaling, ikke pligt), mens Holland, Sverige,  

 Østrig og USA ikke har regler om tilbudspligt.
Økonomiministeren anmodede i december 1997  

 Finanstilsynet om en nærmere undersøgelse af reglerne for  

 tilbudspligt i en række lande.
Undersøgelsen foreligger dog ikke  

 endnu.
217. Under Børsudvalgets arbejde bemærkede  

 Erhvervs- og Selskabsstyrelsen i september 1994 og januar 1995 over for  

 Erhvervsministeriet, at de foreslåede regler om tilbudspligt efter  

 styrelsens opfattelse var i strid med den danske holdning til udkastet til  

 det 13. selskabsdirektiv om tilbudspligt, hvor styrelsen sammen med  

 departementet var forhandlingsdelegation.
Styrelsen fandt, at de  

 foreslåede regler måtte antages at medføre, at den danske  

 forhandlingsstrategi ville lide skade.
Styrelsen opfordrede derfor til, at  

 der skete en afklaring af den danske holdning til regler om tilbudspligt.
Direktivet havde været forhandlet fra 1987 til 1991,  

 hvorefter forhandlingerne gik i stå.
Det på daværende  

 tidspunkt seneste forslag opererede med en tærskelværdi på  

 1/3 af stemmerettighederne i et selskab.
Ifølge oplysninger fra  

 Erhvervs- og Selskabsstyrelsen indeholdt det principale danske  

 forhandlingsmandat imidlertid et rammedirektiv med et princip om  

 tilbudspligt, så den enkelte medlemsstat selv kunne udfylde dette  

 princip.
Subsidiært kunne man alene acceptere en  

 tærskelværdi på minimum 50 % af stemmerettighederne, mens  

 man tertiært ville acceptere en tærskelværdi på 1/3  

 af stemmerettighederne, mod at tilbudets omfang blev begrænset til 50 %  

 af samtlige stemmerettigheder.
Kommissionen forelagde i november 1997 et ændret  

 forslag til 13. selskabsdirektiv om tilbudspligt, der   i lighed med det  

 principale danske forhandlingsmandat   var udformet som et rammedirektiv.
I  

 forslaget indgik, at der skulle gives købstilbud, hvis ejerandelen  

 oversteg en given tærskelværdi.
Medlemsstaterne skulle herefter  

 fastsætte størrelsen af denne værdi.
Direktivet er ikke  

 endeligt vedtaget.
d.
Forslaget til værdipapirhandelsloven fra maj 1995 og  

 høringssvarene 218. Erhvervsministeren fremsatte den 3. maj 1995 et  

 forslag til lov om værdipapirhandel.
I overensstemmelse med  

 anbefalingen fra Børsudvalget var bestemmelsen om tilbudspligt  

 medtaget, og spørgsmålet var reguleret i § 31, stk. 1:
»I forbindelse med dispositioner, der direkte eller  

 indirekte resulterer i overdragelsen af en aktiepost, som retligt eller  

 faktisk giver kontrol over et selskab, der har en eller flere aktieklasser  

 optaget til notering på en fondsbørs, skal erhververen give alle  

 selskabets aktionærer mulighed for at afhænde deres aktier  

 på identiske betingelser.
Fondsbørsen påser overholdelse  

 af 1. pkt.« Bestemmelsen i lovforslaget var næsten identisk med  

 bestemmelsen i de børsetiske regler, dog havde man i overensstemmelse  

 med Københavns Fondsbørs' hidtidige praksis præciseret,  

 at tilbudspligten gjaldt, selv om aktiemajoriteten blev opnået ved  

 overdragelse af aktier i en eventuel unoteret aktieklasse, ligesom  

 tilbudspligten ville omfatte såvel udstederens noterede som unoterede  

 aktier.
I lighed med formuleringen af de børsetiske regler  

 var der ved formuleringen af lovforslaget indlagt et skøn i  

 bedømrnelsen af, om en aktieoverdragelse gav kontrol over et selskab,  

 som ville medføre en pligt til at fremsætte købstilbud  

 til de øvrige aktionærer.
Dog ville muligheden for at  

 udøve kontrol medføre pligt til at fremsætte  

 købstilbud.
219. Af lovforslagets bemærkninger til § 31 fremgik,  

 at det havde været overvejet, om man fortsat skulle lade reguleringen  

 af tilbudspligt ske i de børsetiske regler, men at en række  

 årsager gjorde, at dette ikke var hensigtsmæssigt, herunder at  

 der var tvivl om, hvilke retlige konsekvenser en manglende overholdelse af de  

 børsetiske regler ville have.
Det fremgik, at det ville være  

 hensigtsmæssigt at overføre de overordnede regler fra de  

 børsetiske regler til lovforslaget, men at der ikke var tilsigtet  

 nogen materiel ændring i forhold til de gældende regler.
Med hensyn til de konkrete regler havde det været  

 overvejet, om der i selve værdipapirhandelsloven skulle  

 fastsættes mere detaljerede regler om, hvornår der forelå  

 faktisk eller retlig kontrol, herunder om der skulle fastsættes en  

 bestemt grænse for, hvilken stemmeandel der skulle udløse  

 tilbudspligt.
Det fremgik imidlertid, at der i praksis forekom mange og  

 forskelligartede situationer, hvor der kunne opstå tvivl om, hvorvidt  

 der var tale om en ændring af kontrollen med et selskab, ligesom danske  

 såvel som udenlandske erfaringer viste, at en præcisering af,  

 hvornår der var tale om kontrol, var yderst vanskelig.
Endvidere  

 fremgik det, at der ved en eventuel udarbejdelse af regler ville blive tale  

 om et ganske omfattende regelsæt, der måtte forventes at skulle  

 ændres ofte, samt at fastsættelse af detailregler ikke ville  

 være i overensstemmelse med Børsudvalgets ønske om, at  

 værdipapirhandelsloven skulle være en rammelov.
 220. Lovforslaget blev sendt i høring samtidig med  

 fremsættelsen i maj 1995. Dansk Industri og Danmarks Rederiforening  

 bemærkede til § 31, at forslaget ikke imødekom deres  

 ønsker, og begge henviste til deres mindretalsudtalelser i  

 Børsudvalgets betænkning.
 Lovforslaget blev førstebehandlet af Folketinget  

 den 23. maj 1995, men bortfaldt i forbindelse med folketingsårets  

 udløb.
e.
Det reviderede forslag til værdipapirhandelsloven fra november  

 1995 221. I løbet af sommeren 1995 fandt der en  

 række kontakter sted mellem Erhvervsministeriet og  

 organisationsrepræsentanter om indholdet af børsreformen.
Ifølge et notatbilag udarbejdet af  

 Erhvervsministeriet den 5. august 1995 var særlig Dansk Industri og  

 Danmarks Rederiforening betænkelige ved, at kriterierne »retlig eller  

 faktisk kontrol« i lovforslagets § 31 om tilbudspligt skulle være  

 afgørende for, om en erhverver af en aktiepost havde pligt til at  

 afgive købstilbud til de øvrige aktionærer.
Det fremgik  

 af notatet, at dette kriterium ikke svarede til den koncerndefinition, der  

 anvendtes i selskabs- og regnskabslovgivningen.
I stedet kunne man anvende  

 årsregnskabslovens moderselskabsdefinition, hvilket   ifølge  

 notatet   ville indebære, at kriteriet for at udløse  

 købstilbud ville være, at erhververen »besidder flertallet af  

 stemmerettighederne i selskabet eller har ret til at udnævne eller  

 afsætte flertallet af medlemmerne af bestyrelsen eller efter  

 vedtægterne eller aftale med aktionærerne råder over  

 flertallet af stemmerettighederne«.
Denne gengivelse af moderselskabsdefinitionen i  

 årsregnskabsloven (lovbekendtgørelse nr. 574 af 24. juni 1994 om  

 visse selskabers aflæggelse af årsregnskab m.v., nu  

 lovbekendtgørelse nr. 526 af 17. juni 1996) omfattede litra a-d i § 1,  

 stk. 2, nr. 6. Imidlertid havde årsregnskabsloven ud over disse 4  

 kriterier et 5. kriterium, der var udeladt af notatet.
Ifølge dette  

 var et selskab et moderselskab, hvis det »besidder kapitalandele i en  

 virksomhed og udøver en bestemmende indflydelse over denne«.
Dette  

 kriterium omfattede dermed faktisk kontrol baseret på spredningen af  

 ejerskabet til et selskabs øvrige aktier, hvorved et aktieselskab kan  

 kontrolleres, uden at en ejer råder over mere end 50 % af  

 stemmerettighederne.
Det fremgik ikke af notatet, at det 5. kriterium var  

 udeladt.
 I lighed med formuleringen i årsregnskabsloven  

 fandtes der i § 2, stk. 2, i aktieselskabsloven (lovbekendtgørelse nr.  

 572 af 24. juni 1994 om aktieselskaber, nu lovbekendtgørelse nr. 545  

 af 20. juni 1996) en moderselskabsdefinition indeholdende de samme 5  

 kriterier.
 222. Erhvervs- og Selskabsstyrelsen udarbejdede den 24.  

 august 1995 på opfordring af Erhvervsministeriet et notat om  

 indflydelsesbegrebet i aktieselskabslovens § 2 sammenholdt med  

 indflydelsesbegrebet i § 31 i lovforslaget til værdipapirhandel fra maj  

 1995.
 Det fremgik heraf, at § 31 i det tidligere lovforslag  

 ville medføre en pligt til at fremsætte købstilbud ved  

 indtræden af den blotte mulighed for at udøve bestemmende  

 indflydelse, og at faktisk kontrol baseret på spredningen af ejerskabet  

 til et selskabs øvrige aktier ville henhøre under det 5.  

 kriterium i aktieselskabslovens § 2, stk. 2.
Endvidere fremgik det af notatet, at Erhvervsministeriet  

 havde anmodet Erhvervs- og Selskabsstyrelsen om eventuelt at give et bud  

 på, hvordan man kunne ændre bestemmelsen om tilbudspligt i det  

 tidligere lovforslag, så den tilnærmedes aktieselskabslovens § 2,  

 samt forslag til bemærkninger, som styrelsen ønskede  

 indføjet til den ændrede bestemmelse.
Af notatet fremgik det  

 imidlertid, at styrelsen havde aftalt med ministeriet, at ministeriet selv  

 skulle forestå udarbejdelsen af dette.
223. Rigsrevisionen konstaterede i forbindelse med  

 sagsgennemgang i Erhvervsministeriet, Erhvervs- og Selskabsstyrelsen og  

 Økonomiministeriet (som nyt ressortministerium for  

 fondsbørslovgivningen), at det ikke var muligt fuldt ud at  

 følge sagsbehandlingen vedrørende ændringen af  

 formuleringen af bestemmelsen om tilbudspligt i § 31, stk. 1, i forslaget til  

 lov om værdipapirhandel.
I Erhvervsministeriets sager forelå der  

 således ikke materiale om de overvejelser, der lå bag den  

 konkrete formulering eller oplysninger om, hvor beslutningen om  

 ændringen blev truffet.
Endvidere bemærkede Rigsrevisionen, at  

 der i Erhvervsministeriets sager forekom materiale, der ikke var  

 journaliseret.
 Rigsrevisionen anmodede derfor i februar 1998  

 Erhvervsministeriet om at oplyse, om der i ministeriet beroede andet  

 yderligere materiale, der kunne belyse ændringen af  

 værdipapirhandelsloven.
Erhvervsministeriet oplyste hertil, at der på  

 departementets sager beklageligvis forekom sagsakter, der ikke var  

 registreret i departementets journalsystem.
I den forbindelse ville  

 departementets retningslinjer for journalisering blive gennemgået og  

 indskærpet over for departementets medarbejdere.
Endvidere noterede  

 Erhvervsministeriet sig Rigsrevisionens bemærkning om, at det ikke  

 umiddelbart havde været muligt at følge sagsbehandlingen af  

 værdipapirhandelsloven.
 Rigsrevisionen har således ikke haft mulighed for at  

 vurdere de nærmere omstændigheder vedrørende  

 ændringen af værdipapirhandelslovens bestemmelser om  

 tilbudspligt.
 224. Erhvervsministeriet har efterfølgende over for  

 Rigsrevisionen oplyst, at den ministerielle sagsbehandling bestod i at  

 udarbejde oplæg til en politisk kompromisløsning med henblik  

 på, at lovforslag kunne fremsættes og vedtages inden udgangen af  

 1995. Ministeriet har endvidere oplyst, at den manglende mulighed for at  

 følge ministeriets sagsbehandling i vidt omfang kan henføres  

 til, at der var tale om politiske drøftelser med henblik på at  

 afklare mulighederne for at finde en samlet kompromisløsning  

 vedrørende børsreformen, og at der ikke blev taget referat af  

 disse drøftelser.
 Rigsrevisionen skal hertil bemærke, at  

 ændringen af reglerne om tilbudspligt fandt sted i Erhvervsministeriet  

 forud for drøftelserne med partiernes erhvervspolitiske  

 ordførere.
225. Erhvervsministeriet udarbejdede den 25. august 1995  

 et notat til erhvervsministeren, hvoraf det fremgik, at man for at opnå  

 et politisk kompromis i forhandlingerne om børsreformen  

 skønnede det nødvendigt at imødekomme enkelte af bl.a.  

 Dansk Industri's og Danmarks Rederiforenings synspunkter, herunder  

 organisationernes betænkeligheder ved, at kriterierne »retlig eller  

 faktisk kontrol over selskabet« var afgørende for afgivelse af et  

 købstilbud.
Det blev derfor foreslået, at man imødekom  

 organisationerne ved i stedet at tage udgangspunkt i  

 moderselskabsdefinitionen i årsregnskabsloven.
I notatets beskrivelse  

 af de heraf følgende konsekvenser manglede imidlertid igen det 5.  

 kriterium om faktisk kontrol baseret på spredning af ejerskabet til et  

 selskabs aktier.
226. Erhvervsministeren drøftede den 28. august  

 1995 forslag til ændringer i værdipapirhandelsloven med enkelte  

 af Folketingets erhvervspolitiske ordførere.
På den baggrund  

 udarbejdede Erhvervsministeriet den 19. september 1995 et notat om forslag  

 til ændringer i værdipapirhandelsloven.
Tekstforslaget til § 31,  

 stk. 1, var affattet således:
»Overdrages en aktiepost direkte eller indirekte i et  

 selskab, der har en eller flere aktieklasser optaget til notering på en  

 fondsbørs, skal erhververen give alle selskabets aktionærer  

 mulighed for at afhænde deres aktier på identiske betingelser,  

 hvis overdragelsen medfører, at erhververen 1.	kommer til at besidde flertallet af stemmerettighederne i  

 selskabet, 2.	får ret til at udnævne eller afsætte et flertal af  

 selskabets bestyrelsesmedlemmer, 3.	får ret til at udøve en bestemmende indflydelse over  

 selskabet på grundlag af vedtægterne eller aftale med dette i  

 øvrigt eller 4.	på grundlag af aftale med andre aktionærer kommer til at  

 råde over flertallet af stemmerettighederne i selskabet.
Den pågældende fondsbørs påser  

 overholdelse af 1. pkt.« 227. Denne udformning af § 31, stk. 1, indgik i det udkast  

 til lov om værdipapirhandel som Erhvervsministeriet den 26. september  

 1995 fremsendte til Folketingets Erhvervsudvalg, og som blev behandlet  

 på et møde med Folketingets erhvervspolitiske ordførere  

 den 5. oktober 1995.
Af bemærkningerne fremgik det bl a., at det  

 kriterium, der var anvendt i de børsetiske regler (og dermed i  

 lovforslaget fra maj 1995) kunne være vanskeligt at afgrænse,  

 hvorfor vægten i stedet skulle lægges på, om erhververen  

 opnåede bestemmende indflydelse på de i § 31, stk. 1, nr. 1-4,  

 nævnte måder.
Det blev anført, at »fordelen ved at  

 lægge disse kriterier til grund er, at det var velkendte begreber, som  

 selskabsdeltagere er vant til at benytte ved afgrænsningen af,  

 hvornår et selskab ifølge aktieselskabs- og  

 årsregnskabslovens definitioner er et moderselskab«.
Lovforslagets bemærkninger var imidlertid ikke fuldt  

 ud i overensstemmelse med den lovgivning, der henvistes til, idet det 5.  

 kriterium   som indgik i aktieselskabs- og årsregnskabslovens  

 definitioner af et moderselskab   ikke var medtaget i § 31, stk. 1, og det  

 ikke af bemærkningerne fremgik, at det var udeladt.
Udeladelsen  

 betød, at lovforslaget og det senere vedtagne forslag til lov om  

 værdipapirhandel ikke kom til at indeholde bestemmelser om faktisk  

 kontrollerende indflydelse baseret på spredningen af ejerskabet til et  

 selskabs aktier.
En heraf følgende pligt til at afgive  

 købstilbud over for de øvrige aktionærer i et selskab kom  

 derfor ikke til at indgå i værdipapirhandelsloven.
228. Den 24. oktober 1995 udarbejdede Erhvervsministeriet  

 til regeringens koordinationsudvalg et notat om de politiske  

 indrømmelser i forbindelse med kompromiset om forslaget til  

 værdipapirhandelsloven.
Det fremgik, at bestemmelserne om tilbudspligt  

 var formuleret i overensstemmelse med synspunkter fremført af Dansk  

 Industri.
 Finansministeriet vurderede i et notat af 6. november  

 1995, at lovforslagets bestemmelser om tilbudspligt var gjort mere  

 detaljerede i forhold til lovforslaget fra maj 1995, men at der ikke syntes  

 at være tale om nogen svækkelse af kravene med hensyn til  

 fremsættelse af købstilbud.
229. Af en redegørelse til Folketingets  

 Erhvervsudvalg og Fondsrådet udarbejdet af Økonomiministeriet i  

 december 1997 fremgik det, at det med den ændrede formulering af § 31  

 samlet var intentionen at tilgodese investorinteresser via en lovbestemt  

 tilbudspligt og udstederinteresser gennem en mere præcis angivelse af  

 anvendelsesområdet.
Det fremgik, at man reelt kopierede reglerne fra  

 aktieselskabslovens § 2, stk. 2, nr. 1-4, men ikke nr. 5, hvilket  

 ifølge redegørelsen   skyldtes et ønske om at  

 tilstræbe kriterier, der ikke forudsatte udøvelsen af  

 skøn.
f.
Høringssvarene til det reviderede forslag til  

 værdipapirhandelsloven 230. Forslaget til værdipapirhandelsloven blev  

 genfremsat den 9. november 1995 og blev samtidig sendt i høring.
 Dansk Industri kommenterede i sit høringssvar ikke  

 direkte indholdet af § 31, men gjorde opmærksom på, at de  

 tidligere anførte synspunkter fra maj 1995 fortsat var gældende.  

 Danmarks Rederiforening fandt ikke, at lovforslaget var afgørende  

 forbedret og fastholdt derfor ligeledes de tidligere fremførte  

 bemærkninger.
231. Assurandør-Societetet,  

 Arbejdsmarkedspensionsrådet og Arbejdsmarkedspensions-samarbejdet  

 (AMP-samarbejdet) anførte i deres høringssvar, at reglerne om  

 tilbudspligt var så komplicerede, at de burde fastsættes af  

 Fondsrådet ved en bekendtgørelse.
Det blev derfor  

 foreslået, at der i § 31 indsattes en bemyndigelse til, at  

 Fondsrådet fastsatte de nærmere bestemmelser herom, hvilket i  

 øvrigt skulle sikre en let og smidig adgang til at ændre  

 reglerne, dersom udviklingen måtte tilsige behov derfor.
 232. Københavns Fondsbørs anførte i  

 sit høringssvar, at bestemmelsens indhold i en række  

 tilfælde ville medføre »radikale ændringer i forhold til  

 den gældende retstilstand«, dvs. i forhold til de gældende  

 børsetiske regler.
Ifølge Fondsbørsen ville betingelsen om, at  

 en erhverver kun skulle give købstilbud, hvis denne kom til at besidde  

 flertallet af stemmerettighederne i selskabet, bryde med gældende  

 praksis, hvorefter der hverken kapitalmæssigt eller stemmemæssigt  

 behøvede at være tale om en majoritet, for at der ifølge  

 de børsetiske regler opstod tilbudspligt i forhold til de  

 øvrige aktionærer.
Fondsbørsen anførte, at  

 »ifølge bemærkningerne til Københavns Fondsbørs  

  børsetiske regler vil en kontrol vel typisk manifestere sig som  

 muligheden for at kunne vælge flertallet af bestyrelsesmedlemmerne;  

 udkastet taler imidlertid om en ret hertil.
Praksis inden for de seneste  

 år viser, at der hyppigt statueres »retlig eller faktisk kontrol« i  

 tilfælde, hvor erhververen har mindre end 50 % af stemmerettighederne,  

 og hvor der ikke er en ret til at udnævne eller afsætte et  

 flertal af selskabets bestyrelsesmedlemmer.
Såfremt lovforslaget  

 vedtages, vil praksis derfor blive ændret, således at selv med 50  

 % af stemmerettighederne vil der ikke ville kunne statueres tilbudspligt,  

 medmindre et af de andre kriterier er opfyldt«.
 Fondsbørsen var derfor betænkelig ved, at den  

 foreslåede ændring og konsekvenserne deraf ikke havde været  

 drøftet, inden lovforslaget blev fremsat.
233. Erhvervs- og Selskabsstyrelsen berørte i sit  

 høringssvar ikke bestemmelsen i § 31. Imidlertid var medarbejdere i  

 styrelsen opmærksomme på, at det 5. kriterium fra  

 aktieselskabslovens § 2, stk. 2, var udeladt i lovforslagets § 31. På  

 kopier i styrelsens lovsag blev der med håndskrift ud for bestemmelsen  

 i § 31 noteret »hvorfor mangler nr. 5? Betænkning nr. 1230, s. 98, fast  

 grænse«.
Til lovbemærkningerne blev der med håndskrift ud  

 for § 31 noteret »på nær aktieselskabslovens § 2, stk. 2, nr.  

 5«.
 Betænkning nr. 1230 blev afgivet af et tidligere  

 børsudvalg i februar 1992, og på s. 98 var optrykt en udtalelse  

 fra juni 1991 til den daværende industriminister om forslagene til det  

 13. selskabsdirektiv om tilbudspligt, hvoraf det bl.a. fremgik, at udvalget  

 var enig i, at der burde være en fast grænse, idet man herved  

 opnåede en retsteknisk klar regel.
 Af et notat udarbejdet af Erhvervs- og Selskabsstyrelsen i  

 januar 1998 fremgik det, at der ikke var noget, som tydede på, at  

 styrelsen i november 1995 havde rejst spørgsmål over for  

 ministeriet om, at det 5. kriterium manglede, og det anførtes, at det  

 set i lyset af forhandlingsmandatet vedrørende 13. selskabsdirektiv  

 var naturligt, at styrelsen ikke havde reageret.
234. Erhvervsministeriet har hertil over for  

 Rigsrevisionen bemærket, at det reviderede forslag til § 31 var i bedre  

 overensstemrnelse med det forhandlingsmandat, der af EF-specialudvalget og  

 regeringens EF-udvalg var givet i relation til forslaget til 13.  

 selskabsdirektiv, mens dette forhandledes i perioden 1987-1991.  

 Forhandlingsmandatet var udtryk for den generelle politiske holdning til  

 regler om tilbudspligt.
Erhvervs- og Selskabsstyrelsen var således  

 tidligt opmærksom på, at spørgsmålet var politisk  

 ømtåleligt.
 Erhvervsministeriet oplyste endvidere, at Erhvervs- og  

 Selskabsstyrelsen var bekendt med den konkrete politiske baggrund for  

 ændringen af bestemmelsen, nemlig at man ikke ønskede at medtage  

 et skønspræget kriterium i stil med de tidligere  

 børsetiske reglers kriterium om »retlig eller faktisk kontrol«,  

 hvilket fremgik af bemærkningerne til bestemmelsen.
 På den baggrund var det Erhvervsministeriets  

 opfattelse, at der ikke syntes at være anledning til fra Erhvervs- og  

 Selskabsstyrelsens side at henlede ministeriets opmærksomhed  

 herpå.
g.
Folketingets behandling af det reviderede forslag til  

 værdipapirhandelsloven 235. Lovforslaget blev førstebehandlet i  

 Folketinget den 21. november 1995 og derefter behandlet i Folketingets  

 Erhvervsudvalg.
236. Erhvervsministeren besvarede den 21. november 1995 et  

 spørgsmål fra Erhvervsudvalget, hvoraf det fremgik, at der i  

 forbindelse med spørgsmålet om tilbudspligt var foretaget en  

 præcisering af kravene i forhold til lovforslaget fra maj 1995, idet  

 formuleringen »retlig eller faktisk kontrol« måtte betragtes som for  

 bred.
Endvidere var optrykt tekstforslaget til § 31. Samtlige  

 høringssvar blev sendt til Erhvervsudvalget som svar på et  

 senere spørgsmål.
 237. Den 3. december 1995 fremsendte Erhvervsministeriet  

 et notat til Erhvervsudvalget om høring af lovforslaget, hvori bl.a.  

 svarene fra henholdsvis Københavns Fondsbørs og  

 Assurandør-Societetet, Arbejdsmarkedspensionsrådet og  

 AMP-samarbejdet vedrørende § 31 om tilbudspligt var omtalt.
Erhvervsministeriet indstillede i notatet, at reglerne om  

 tilbudspligt opretholdtes, idet der var tale om retsgarantier i forhold til  

 mindretalsaktionærer, og at bestemmelserne var forhandlet i  

 forståelse med de erhvervspolitiske ordførere Erhvervsministeriet har over for Rigsrevisionen  

 anført, at alternativet til en lovreguleret, men begrænset  

 tilbudspligt havde været helt at undlade en lovregulering og eventuelt  

 i stedet overlade reguleringen til børserne   enten i form af  

 bemyndigelse til udstedelse af bekendtgørelse eller, som hidtil,  

 udformning af etiske regler.
Ministeriet har yderligere bemærket, at  

 det var et politisk ønske at lovregulere tilbudspligten, da selve det  

 forhold, at reguleringen på daværende tidspunkt alene var i form  

 af børsetiske regler, medførte retlig usikkerhed om muligheden  

 for at gennemføre et fondsbørskrav om indløsning.
238. Erhvervsministeren besvarede den 4. december 1995 et  

 spørgsmål fra Erhvervsudvalget vedrørende  

 tilvejebringelse af en oversigt over de bestemmelser og bemærkninger,  

 der var ændret i forhold til det oprindelige lovforslag fra maj 1995.  

 Det fremgik af svaret, at den første høringsrunde i maj 1995 og  

 de efterfølgende politiske drøftelser gav anledning til en  

 række ændringer, herunder at bestemmelserne vedrørende  

 tilbudspligt i lovforslagets § 31 var formuleret således, at »der  

 lægges vægt på, om erhververen gennem købet af  

 aktieposten opnår bestemmende indflydelse.
Denne indflydelse er  

 afgrænset ved en række kriterier, som selskabsdeltagerne er vant  

 til at benytte ved afgrænsningen af, hvornår et selskab  

 ifølge aktieselskabs- og årsregnskabslovens definitioner er et  

 moderselskab«.
I en vedlagt oversigt over forholdet mellem det tidligere  

 lovforslag fra maj 1995 og lovforslaget fra november 1995 anførtes det  

 vedrørende § 31, at »bestemmelsen om overtagelsestilbud er  

 ændret, således at man i stedet for »retlig eller faktisk  

 kontrol« har indført et kriterie, der svarer til selskabs- og  

 årsregnskabslovens definitioner for et moderselskab.
Herved opnås  

 en mere juridisk klar afgrænsning af bestemmelsen, eftersom den bygger  

 på kriterier, der allerede er indarbejdet i lovgivningen og  

 praksis«.
 Som det imidlertid er fremgået, var anvendelsen af  

 kriterierne fra moderselskabsdefinitionen i værdipapirhandelsloven ikke  

 i overensstemmelse med kriterierne i aktieselskabs- og  

 årsregnskabslovgivningen.
 239. Erhvervsudvalget afgav betænkning over  

 lovforslaget den 7. december 1995, der ikke indeholdt bemærkninger til  

 § 31. Lovforslaget blev herefter vedtaget af Folketinget den 14. december  

 1995.
240. Økonomiministeriet kommenterede i december  

 1997 i den føromtalte redegørelse erhvervsministerens  

 besvarelse af Erhvervsudvalgets spørgsmål af 4. december 1995,  

 hvor erhvervsministeren ikke var gået ind på, at der var tale om  

 en ufuldstændig afskrift af reglerne i aktieselskabs- og  

 årsregnskabsloven.
Ifølge Økonomiministeriet skulle dette  

 »formentlig« ses i lyset af, at det af lovbemærkningerne fremgik, at  

 det var tilsigtet at opnå en klar afgrænsning af  

 anvendelsesområdet ved ikke at bruge kriterier som »faktisk eller  

 retlig kontrol«.
241. Erhvervsministeriet har over for Rigsrevisionen  

 anført, at udformningen af reglerne om tilbudspligt, herunder den  

 nærmere affattelse i forhold til aktieselskabs- og  

 årsregnskabslovens moderselskabsdefinitioner, afspejlede det politiske  

 kompromis og således var fuldt ud tilsigtet.
Ministeriet har imidlertid  

 erkendt, at det i lovforslaget udtrykkeligt burde have været  

 anført, at det 5. kriterium om faktisk kontrol ikke var medtaget.
Erhvervsministeriet har dog samtidig oplyst, at dette  

 forhold imidlertid ikke er ensbetydende med, at ministeriet ikke gjorde  

 opmærksom på ændringen i reglerne for tilbudspligt.  

 Ministeriet anfører, at det såvel under de forberedende  

 politiske drøftelser som i selve lovforslaget og adskillige gange  

 under folketingsbehandlingen blev fremhævet, at der, for så vidt  

 angår reglerne om tilbudspligt, var sket en ændring i forhold til  

 de børsetiske regler og det første lovforslag fra maj 1995,  

 herunder at man ikke længere anvendte de børsetiske reglers  

 kriterium om »retlig eller faktisk kontrol«.
Efter ministeriets opfattelse  

 kunne der på baggrund af forslagets formål således ikke  

 have været tvivl om, at den foreslåede ændring ville  

 medføre en begrænsning af overtagelsespligten i forhold til de  

 børsetiske regler og det første lovforslag.
Ministeriet har fremhævet, at hvis aktieselskabs- og  

 årsregnskabslovens 5. kriterium om faktisk kontrol havde været  

 medtaget i det nye lovforslag, ville der reelt ikke være sket en  

 ændring i forhold til de børsetiske regler.
Det forhold, at det  

 5. kriterium ikke blev medtaget, var således en nødvendig  

 følge af den politiske beslutning om ikke at anvende kriteriet »retlig  

 eller faktisk kontrol«.
Ifølge Erhvervsministeriet var dette  

 formentlig baggrunden for, at ministeriet ikke udtrykkeligt omtalte  

 udeladelsen.
 På den baggrund er det Erhvervsministeriets samlede  

 opfattelse, at der under de politiske drøftelser såvel forud for  

 som efter lovforslagets fremsættelse fra ministeriets side var  

 orienteret om, at der i forhold til det tidligere forslag var sket en  

 begrænsning af tilbudspligten, da dette var selve formålet med  

 ændringen.
 Rigsrevisionen har imidlertid på baggrund af det  

 foreliggende materiale konstateret, at der ikke skete en  

 fyldestgørende præcisering af den betydning, som det  

 ændrede lovforslag ville have på spørgsmålet om  

 tilbudspligt.
Rigsrevisionens bemærkninger Rigsrevisionen bemærker, at Erhvervsministeriet  

 skønnede det nødvendigt at imødekomme enkelte  

 synspunkter og betænkeligheder fra nogle organisationer, herunder  

 vedrørende bestemmelserne om tilbudspligt, for at opnå et  

 politisk kompromis i forhandlingerne om børsreformen.
 Rigsrevisionen er enig med Erhvervsministeriet i, at en  

 begrænsning af tilbudspligten i forhold til de børsetiske regler  

 og det første lovforslag kunne ske ved at anvende de 4 første  

 kriterier i aktieselskabs- og årsregnskabslovens  

 moderselskabsdefinition, og at der ved at medtage det 5. kriterium i det nye  

 lovforslag reelt ikke ville være sket en ændring.
 Rigsrevisionen bemærker desuden, at det af  

 lovforslagets bemærkninger fremgik, at der, for så vidt angik  

 bestemmelserne om tilbudspligt, var sket en ændring i forhold til de  

 børsetiske regler, herunder at kriteriet om »retlig eller faktisk  

 kontrol« kunne være vanskeligt at afgrænse, og at det derfor blev  

 foreslået i stedet at anvende moderselskabsdefinitionen fra  

 aktieselskabs- og årsregnskabslovgivningen.
 Rigsrevisionen har imidlertid på baggrund af det  

 foreliggende materiale konstateret, at der ikke skete en  

 fyldestgørende præcisering af den betydning, som ændringen  

 ville have på spørgsmålet om tilbudspligt, herunder at  

 faktisk kontrol baseret på spredning af ejerskabet til et selskabs  

 øvrige aktier ikke længere indgik i bestemmelserne.
Af hensyn til Folketingets beslutningsgrundlag finder  

 Rigsrevisionen, at det udtrykkeligt burde have været oplyst, at dette  

 kriterium ikke længere indgik i det ændrede lovforslag.  

 Rigsrevisionen finder det desuden meget uheldigt, at væsentlige  

 oplysninger om anvendelsen af moderselskabsdefinitionen i  

 værdipapirhandelsloven i lovforslagets bemærkninger og i  

 erhvervsministerens svar til Erhvervsudvalget på dette punkt ikke var i  

 overensstemmelse med den lovgivning, der blev henvist til.
Rigsrevisionen  

 bemærker, at Erhvervsministeriet har erkendt, at det udtrykkeligt burde  

 have været angivet, at det 5. kriterium om faktisk kontrol i  

 aktieselskabs- og årsregnskabsloven var udeladt i  

 værdipapirhandelslovens § 31, stk. 1.
 Rigsrevisionen finder det endvidere uheldigt,  at det ikke  

 har været muligt at følge Erhvervsministeriets sagsbehandling  

 vedrørende ændringen af bestemmelserne om tilbudspligt i  

 forslaget til lov om værdipapirhandel, herunder hvilke overvejelser der  

 lå bag den konkrete formulering, samt hvor beslutningen om  

 ændringen blev truffet.
 Det er desuden Rigsrevisionens opfattelse, at Erhvervs- og  

 Selskabsstyrelsen burde have henvendt sig til Erhvervsministeriet i november  

 1995, da styrelsen blev klar over, at bemærkningerne til forslaget til  

 værdipapirhandelsloven ik- ke var i overensstemmelse med aktieselskabs-  

 og årsregnskabslovgivningen.
 Rigsrevisionen skal endelig fremhæve, at man  

 på baggrund af en gennemgang af det foreliggende materiale ikke finder  

 grundlag for at antage, at forløbet vedrørende ændringen  

 af bestemmelserne om tilbudspligt i forslaget til lov om  

 værdipapirhandel skulle have sammenhæng med salget af statens  

 aktier i Tele Danmark.
Den 4. juni 1998  

 Beretning nr. 8 1997 Statsrevisorkonklusion til beretning nr. 8 1997 om  

 telesektorens udvikling og salget af statens aktier i Tele Danmark A/S Statsrevisorerne kan generelt tilslutte sig  

 rigsrevisors konklusioner i denne beretning.
 Statsrevisorerne har især hæftet sig ved  

 rigsrevisors beskrivelse af sagsforløbet i forbindelse med  

 ændringen af bestemmelserne om tilbudspligt i forslaget til  

 værdipapirhandelsloven og skal understrege, at en minister altid har  

 pligt til af egen drift at meddele Folketinget og dettes udvalg alle  

 fornødne oplysninger.
 Statsrevisorerne finder det kritisabelt, at Folketingets  

 beslutningsgrundlag ikke var fyldestgørende, da forslaget til  

 værdipapirhandelsloven blev genfremsat med ændringer.
