Nævnet  

 bemærkede, at det tilkommer redaktøren af et massemedie at redigere mediet og  

 beslutte, hvad der bringes i mediet.
Citater og meningstilkendegivelser må  

 imidlertid ikke bringes i en form, så de forvansker det fremførte synspunkt.
Nævnet  

 fandt, at de udtalelser, der blev bragt i Søndagsmagasinet den 28. august  

 2005,  

 hvor flere politikere på baggrund af tidligere indslag blev citeret, var  

 taget  

 ud af den sammenhæng, de oprindelig var fremsat i, og at der var udeladt  

 væsentlige dele, som viste, at den fremførte kritik ikke primært var møntet  

 på  

 klager.
Udsendelsen indeholdt dog samtidig en nuanceret fremstilling af  

 problemerne  

 omkring skinnenettets fornyelse, statsbanernes opsplitning i flere selskaber  

 samt politikernes overordnede ansvar.
Nævnet fandt, at den skete forvanskning  

 af de citerede udtalelser burde have været undgået, men fandt dog ikke fuldt  

 tilstrækkeligt grundlag for at udtale kritik i sagen, idet udsendelsen set i  

 sin helhed ikke fremstod som en ensidig kritik af klager, men derimod som en  

 afbalanceret fremstilling af problemerne.
Pressenævnets  

 kendelse i sag 2005-6-233 Advokat Bjarke Vejby har på vegne af DSB klaget til Pressenævnet  

 over et indslag bragt i Søndagsmagasinet på DR den 28. august 2005, idet han  

 mener, at god presseskik er tilsidesat.
1. Sagsfremstilling 1.1. Søndagsmagasinet, DR, den 28. august 2005 Den 28. august 2005 bragt DR følgende indslag i Søndagmagasinet:
Speak: Så er den gal igen hos DSB.
Der er fløjtet til slagsmål  

 på øretævernes holdeplads, men sådan har det altid været.
 Speak (Klip fra udsendelse fra 1983): Så vinteren 1982-83 bliver  

 uden problemer?.
Daværende generaldirektør i DBS Ole Andresen: Det er vores  

 erklærede mål.
Det skal den være, men jeg tør da ikke lægge hånden på  

 køreplanen.
Speak (retur til august 2005): Så blev det søndag  i en uge,  

 hvor der efter god dansk tradition røg et par lussinger gennem luften.
To  

 store  

 statsinstitutioner, DSB og DR, måtte gå gennem ugen med hvert sit sæbeøje.  

 Det  

 er da i hvert fald noget, vi er rigtig gode til herhjemme; at uddele bank.  

 DRs  

 nye general daskede til sine egne, nye medarbejdere, der er for  

 venstreorienterede, i hvert fald på P1, og resten af den danske befolkning  

 gav  

 en ordentlig rusketur til de danske statsbaner, fordi de trofaste, der stadig  

 insisterer på at bruge de offentlige transportmidler, igen må sidde og glo på  

 banestrækninger  

 rundt om i landet.
Da balladen var på sit højeste, var Dansk Folkeparti godt  

 i  

 gang med at sætte trafikministeren under administration, og DSB forsøgte at  

 forklare sig via løbesedler, men de københavnske pendlere rasede videre og  

 krævede erstatning.
Så alt er med andre ord ved det gamle.
Siden DSBs fødsel  

 har institutionen måttet leve med at være øretævernes holdeplads.
Speak: Klokken er ti minutter i tolv, da vi mødes med togfører [A]  

 under uret.
Vi vil ud at se med DSB hvordan det er at stå på øretævernes  

 perron.
 Passager 1: Jeg har med DSB  Jeg synes, de svigter deres kunder.  

 Jeg synes, deres service er for dårlig.
Passager 2: Det er frustrerende at sidde at vente og ikke komme  

 af sted.
Eller at den kører ekstra langsomt.
Passager 1: Jamen, jeg bliver sur og overvejer en gang imellem,  

 om jeg skal ud at købe en bil. Derefter vises en passage i hvilken togføreren over togets  

 højttalere annoncerer, at toget er forsinket, og hjælper passagerer med at  

 finde deres plads.
Udsendelsen fortsætter:
Speak: Vi skulle have været af sted kl. 12. Det er 20 minutter  

 siden.
Ja, der er meget i vejen med DSB.
I denne uge har togene været  

 forsinkede, fordi Banedanmark ikke har sørget for at forny skinnerne.
Så  

 togene  

 måtte sætte hastigheden ned.
På en enkelt dag i denne uge fik DSB 9.000  

 kundehenvendelser.  

 Det er en tredjedel mere end normalt. Herefter følger et klip fra TV-avisen for den foregående uge,  

 hvor oplæseren siger: Det har været endnu en skidt dag for  

 Statsbanerne. Der  

 bringes hernæst klip fra tidligere TV-aviser fra 24. og 25. august 2005, se  

 herom neden for, hvor bl.a. tre politikere udtaler sig.
Udtalelserne fremstår  

 i  

 klippene således:
 Peter Skaarup, Dansk Folkeparti: Jeg synes, det er forfærdelig  

 dårlig håndtering.
 Poul Andersen, Socialdemokraterne: Hvis de har skjult noget,  

 holdt noget hen, så er det selvfølgelig ministerens opgave at forfølge det.
 Transportminister Flemming Hansen: Det er ikke godt nok, når der  

 er forsinkelser.
Speak: Uanset, om det er DSBs egen skyld eller ej, så har  

 stats-banerne en evne til at påkalde sig folks raseri, og sådan har det altid  

 været.
Som generaldirektør fra 1978 til 88 var Ole Andresen med til at  

 forvandle DBS fra etat til virksomhed, og han mindes sin togtid med et stort  

 glimt i øjet.
 Ole Andresen: Jeg kan da godt huske situationer, hvor vi blev  

 kritiseret, ikke, men jeg synes ikke, det var i det omfang, det har i dag.
Speak: Dengang var det også forsinkelserne, DSB især fik skældud  

 over. Herefter vises klip fra togperron, markeret   

 1976.
I klippet siges over  

 højttalerne: DSB kører ikke i dag. Tilbage til klip fra august måned 2005. Togføreren siger over  

 højttaleren: På grund af de store forsinkelser, der har været især fra  

 vest,  

 så mangler vi i øjeblikket en lokomotivfører. Herefter følger klip, som viser at togføreren hjælper passagerer  

 og oplyser dem, at toget ikke kører foreløbigt, og at det er hurtigere at  

 tage  

 et S-tog.
 Herefter følger et klip af et interview med Ole Andresen, der  

 lyder som følger:
Journalist: Kunne I så få dem til at køre til tiden? Ole Andresen: Jamen, vi havde den samme kritik i min tid; at  

 togene ikke var rettidige nok, syntes folk.
Og det er klart, så måtte man jo  

 sætte nogle tiltag nogle projekter i gang.
 Speak: Så med Ole Andresen i spidsen, opfandt DSB sloganet Tog  

 til tiden.
Ole Andresen (klip fra 1981): Tog til tiden.
Det er DSBs  

 fornemmeste opgave i øjeblikket.
Ole Andresen (retur til 2005): En af tingene vi gjorde i den  

 kampagne var jo, at vi genindførte sekundviserne.
For det var jo blevet  

 sådan,  

 at sekundviserne var åbenbart blevet sparet væk.
Toget kørte ikke, før  

 sekundviseren stod, og de tres sekunder var gået.
Og så genindførte vi også  

 fløjterne.
 Speak: Fløjterne er der stadig, men det løser bare ikke  

 problemerne.
Togføreren i togets højttaler: Det er togføreren.
Jeg er  

 desværre nødt til at rykke vores afgangstidspunkt lidt.
 Ole Andresen: Det var jo de gode, gamle dage, ikke, så jeg synes  

 stemningen, den var bedre.
 Speak: Dengang charmerede DSB med at udskrive checks, så stod  

 den på kaffe, og nu på løbesedler, når balladen ruller ind på stationen.
Ole Andresen: Vi var måske mere venlige.
Vi var måske mere  

 charmerende.
Vi havde måske nogle bedre pressechefer.
Speak: Charme skulle der også til i Århus i 86, da DBS ikke  

 kunne få deres nye Århus-Kalundborg færger til at lægge ordentligt til i  

 havnen.
De bragede ind i både kaj og mole.
 Forbipasserende (grinende): Jeg arbejder lige her ved siden af,  

 så jeg ser dem hver evig eneste dag og har fulgt dem, lige fra det hele  

 startede.
 Speak: Man morede sig faktisk så meget, at DSB fik en trompet i  

 præmie for at have bidraget mest til underholdningen i Århus.
Journalist til Ole Andresen: Lærte du nogensinde at spille på  

 den, så? Ole Andresen: Nej, det gjorde jeg faktisk ikke, men jeg optrådte  

 inde på Hovedbanegården med den en enkelt gang. Herefter vises et klip fra Hovedbanegården, august 2005.  

 Togfører over togets højttalersystem:  Vi skal gøre opmærksom på, at  

 passagerer til Odense, med fordel kan rende over i det tog, som holder i  

 perronens modsatte side, som er toget 12.30. Udsendelsen fortsætter:
 Speak: Nu er det fyrre minutter siden, at toget skulle være  

 kørt, men de gør, hvad de kan, selvom det er begrænset.
 Ole Andresen: De har vel ikke den samme mulighed for at beslutte  

 ting på et overordnet plan, som vi havde i de gode gamle dage.
Speak: Nye tog eller nye skinner, det kunne DSB bedre selv  

 bestemme i Ole Andresens tid, inden statsbanerne blev splittet op i flere  

 selskaber.
Nu styrer DSB togdriften, mens Banedanmark bestemmer over  

 skinnerne.  

 Så de overordnede beslutninger, der berører det hele, ligger hos politikerne.
Ole Andresen: Det er et andet klima.
Det var nu også en  

 borgerlig regering, jeg arbejdede under i den største del af min tid, så jeg  

 tror ikke, det ar noget med politisk ståsted at gøre.
Speak: Ole Andresen føler, at de havde friere hænder i forhold  

 til nu.
I firserne fik DSB faktisk tilnavnet Det tolvte parti, på  

 grund af  

 deres politiske indflydelse.
DSB var ganske gode venner med en lille skare af  

 trafikpolitikere, som fik øgenavnet Trafik-mafiaen Speak: Men de politiske spor er skiftet siden den gang, og  

 hverken DSB eller Banedanmark har det sidste ord om, hvornår vi skal have nye  

 skinner.
Det er op til politikerne, for det er et spørgsmål om penge.
 Herefter vises følgende klip fra Deadline, DR 2, den 27. august  

 2005:
Jesper Rasmussen, direktør i Banedanmark: Det har taget over tyve  

 år at bygge et efterslæb op.
Det vil tage tilsvarende at vinde det ind igen.
 Speak: Og tilbage på Hovedbanegården er der nu endelig sket  

 noget på perronen.
Togfører i togets telefon: Er det dig, der skal køre os? Ah, det  

 lyder godt.
Så er der håb forude.
Speak: Men ak Togfører over togets højttalere: Det er togpersonalet.
Vi holder  

 for øjeblikket og venter på signal for viderekørsel.
Journalist i TV-studiet: Toget mod Jylland kom dog af sted et  

 par minutter senere.
Så hurtigt går det desværre ikke med de generelle  

 problemer.
Først om ni til ti år regner Banedanmark med at have løst  

 problemet.  

  1.2. TV-avisen den 24. og 25. august 2005 Den 24. og 25. august bragte DR i TV-aviserne klokken 18.30 og  

 21.00 indslag om problemerne med forsinkelser af tog i hele Danmark.
De havde  

 samme budskab, nemlig kritik af Banedanmarks håndtering af sagen.
I  

 Søndagsmagasinet bragt den 28. august 2005 blev der citeret fra de pågældende  

 udsendelser.
I det følgende gengives en del af indslaget bragt i TV-avisen  

 den  

 24. august 2005 kl. 18.30 samt indslagene bragt i TV-avisen kl. 18.30 og kl.  

 21.30 den 25. august 2005, fra hvilke klippene med politikernes udtalelser  

 bragt i Søndagsmagasinet den 28. august 2005 er taget.
 Den 24. august 2005 kl. 18.30 blev følgende indslag bragt i  

 TV-avisen:
 Transportminister Flemming Hansen:   Når Banedanmark meddeler,  

 at der er risiko for sikkerheden, så er der selvfølgelig ikke andet at gøre  

 end  

 at få repareret skinnerne, og det er det, Bane-danmark har gjort, og allerede  

 på fredag, der kører strækningen fra København til Odense med regulær fart  

   

 160 km/t  

  og fra tirsdag Odense til  

 Århus med  

 160 km/t,  

 altså den fart, togene er planlagt at køre, så Banedanmark har reageret  

 ganske  

 hurtigt, men det har altså også været nødvendigt, synes jeg, fordi jeg var  

 meget utilfreds med som situationen var.
Journalist: Men, hvad er der sket siden i fredags, siden at man  

 nu kan sætte hastigheden op igen? Transportminister Flemming Hansen: Der er sket det, at man har  

 arbejdet i døgndrift for at rette op de steder, man vidste, der var noget  

 galt  

 med skinnerne, og det har man gjort, fordi man præcis ved, hvor problemerne  

 var, og det er så ved at være løst, men det har bestemt været en ubehagelig  

 situation, som jeg beklager meget for de mange rejsende.
Journalist: Nu er der blevet talt om, at det kan tage 10, 15, måske  

 flere år, før banenettet i Danmark er så godt, at der kan køres med fuld  

 fart,  

 og man kan overholde togplanerne.
Hvor mange år synes du, det er rimeligt at  

 vente på at det hele er i orden? Transportminister Flemming Hansen: Jamen, sådan kan du ikke  

 lægge det ud, altså.
Togplanerne, regulariteten som det hedder, i Danmark er  

 meget høj, men det er ikke godt nok, når der er forsinkelser, men det er jo  

 også sådan på motorvejen; en gang imellem må man skifte asfalten ud, og så  

 kommer der fartnedsættelser, og sådan er det altså også på banerne; en gang  

 imellem så skal man skifte spor ud, og det giver nogle problemer, og det har  

 jeg bedt Banedanmark løse på en bedre måde, end de har gjort det hidtil, og  

 det  

 har de lovet mig, at de vil gøre.
 Den 25. august 2005 kl. 18.30 blev følgende indslag bragt i  

 TV-avisen:
 Indledning: Banedanmark vidste i flere uger, at der var fejl på  

 skinnerne, før de bad DSB sætte farten ned.
Speak: Da Banedanmark fik en rapport som viste, at der er omkring  

 150 alvorlige fejl på det danske skinnenet, sad de og puttede med  

 oplysningerne  

 i tre uger, inden de i fredags  midt i myldretiden  gav DBS tre  

 kvarter til  

 at sænke farten på deres tog.
Togdriften tværs over Danmark er i dag stadig  

 præget af store forsinkelser efter at Banedanmark i fredags beordrede  

 hastigheden  

 på togene sat ned.
 Eigil Sabroe, teknisk direktør, Banedanmark: Vi traf den rette  

 beslutning på det rigtige tidspunkt, så derfor så tog vi hensyn til  

 sikkerheden  

 på det rigtige tidspunkt.
Speak: Men Banedanmark vidste allerede, at det så skidt ud med  

 skinnerne i slutningen af juli.
På det tidspunkt viste deres færdiggjorte  

 målinger, at der var omkring 150 alvorlige fejl på skinnenettet mellem Århus  

 og  

 København.
 Eigil Sabroe, teknisk direktør, Banedanmark: Det var sådan, at i  

 løbet af sommeren har vi kørt med en målevogn på samtlige vores strækninger,  

 og  

 her ultimo juli så modtog vi målevognsresultaterne.
Speak: Men selvom målevognsresultaterne viste omkring 150 fejl,  

 fik det ikke Banedanmark til at trykke på alarmknappen.
Styrelsen skulle lige  

 bruge tre uger på at dobbelttjekke fejlene, og først i fredags midt i  

 myldretiden  

 krævede de så med 45 minutters varsel, at DSB skulle sætte farten ned på  

 deres  

 tog.
Journalist: Her i fredags, hvor I finder ud af, at farten skal  

 sænkes, og det skal gå stærkt, burde den beslutning ikke under alle  

 omstændigheder så være truffet, da I modtog måleresultaterne og kunne se et  

 billede af, at det her så ikke godt ud? Eigil Sabroe, teknisk direktør, Banedanmark: Man kan ikke se  

 umiddelbart på måleresultaterne helt præcist, hvad type fejl det er.
Journalist: Men I kunne se, at der var fejl? Eigil Sabroe, teknisk direktør, Banedanmark: Vi kunne se, at der  

 var fejl.
Der er forskel på, om det er vridningsfejl eller højdefejl, og det  

 skal analyseres og det skal eftervises ude i fysikken.
 Speak: Både de Radikale og Socialdemokraterne kræver nu, at  

 trafikminister Flemming Hansen iværksætter en undersøgelse af hele forløbet.
 Poul Andersen, trafikordfører, Socialdemokraterne: Hvis de har  

 skjult noget, holdt noget hen, så er det selvfølgelig ministerens opgave at  

 forfølge det.
 Speak: Banedanmark benægter, at de kunne have handlet hurtigere,  

 men styrelsen erkender dog, at den alene bærer ansvaret for det tog-kaos, der  

 efterfølgende er opstået.
 Eigil Sabroe, teknisk direktør, Banedanmark: Vi må erkende, at  

 efter vi skar ned på vedligehold i år, for at være inden for de økonomiske  

 rammer, så har vi gjort noget, som var uheldigt, og det vil vi ikke gentage  

 mere.
Journalist i TV-studiet: Ja, Peter Skaarup, hvad siger du til,  

 at Banedanmark har siddet og puttet med en rapport i flere uger og så  

 pludselig  

 midt i myldretiden kommer ud og siger til DSB nu må I sænke  

 farten? Peter Skaarup, Dansk Folkeparti: Jeg synes, det er meget overraskende,  

 at de her oplysninger først kommer frem nu, og jeg kan godt forstå, at  

 togpassagererne sidder med en meget dårlig smag i munden.
Der har jo været  

 forsinkelser og aflysninger i lang tid og så lige pludselig en fredag  

 eftermiddag,  

 hvor myldretiden er ekstra stærk, og mange skal til Jylland og omvendt, så  

 får  

 vi altså problemerne.
Og har man vidst det her i lang tid, hvorfor har man så  

 ikke sagt det for lang tid siden? Hvorfor har man ikke informeret  

 politikerne,  

 passagererne om, at den var gal? Journalist: Hvad mener du man skal gøre, for at få skinnenettet  

 til at være i orden, og dermed få togene til at køre til tiden? Peter Skaarup, Dansk Folkeparti: Altså, Banedanmark siger selv,  

 at der er brug for flere penge, men vi har jo fyldt mange penge sendt mange  

 penge til Banedanmark og fyldt op i deres kasse, og gang på gang har det vist  

 sig, at togene ikke kører til tiden alligevel, og der er forsinkelser, der er  

 aflysninger, så jeg synes, man må stille det krav, at sådanne nogle  

 eksempler,  

 som vi ser her, og også de andre eksempler, der har været fremme, at der  

 kommer  

 rene ord for pengene, at det får vi undersøgt til bunds.
Er ledelsen i  

 Banedanmark egentlig god nok? Der er kommet en nyere ledelse, men vi mangler  

 nogle resultater fra dén ledelse, før vi kan være sikre på, at man kan bruge  

 de  

 penge på en fornuftig måde, som vi måske skal give.
Journalist: Hvad skal ministeren gøre efter din mening? Peter Skaarup, Dansk Folkeparti: Ministeren har jo ansvaret i  

 den sidste ende, så ministeren må sætte sine egne folk til at kigge  

 Banedanmark  

 efter i sømmene, og så må regeringen sætte det her højt på dagsordenen, fordi  

 vi kan da ikke leve med, at der går så lang tid, hvor der er forsinkelser og  

 aflysninger.
Det generer de togrejsende hver eneste dag, det her foregår.
Journalist: I den finanslov, der lige er blevet fremlagt, der er  

 der det beløb, man hele tiden havde regnet med, der skulle være til  

 Banedanmark  

 og til skinnerne.
Vil du sætte nogle betingelser, hvis man skal have  

 yderligere  

 penge for at få styr på det her? Peter Skaarup, Dansk Folkeparti: Jamen, det er klart, altså, nu  

 kommer vi med vores ønsker i næste uge til, hvordan finansloven skal strikkes  

 sammen, men det er klart, at skal der gives ekstra penge, så må vi kræve, at  

 der kommer mere ordnede forhold i Banedanmark.
Altså, de her eksempler kan vi  

 ikke fortsætte med, fordi så har vi ikke tillid til, at Banedanmarks ledelse  

 står for en troværdig linie.
Der bør man give nogle rene ord for pengene og  

 komme med en færdig plan for, hvad der skal ske.
 Følgende indslag blev bragt i TV-avisen den 25. august 2005, kl.  

 21.00:
Indledning: Banedanmark puttede med oplysninger om, at det var  

 galt med togskinner.
Først efter tre uger fik ministeren be-sked.
Journalist: Massiv kritik af Banedanmark efter at TV-avisen tidligere  

 i aften kunne fortælle, at styrelsen kendte til de dårlige skinneforhold i  

 tre  

 uger, før der blev reageret.
Allerede i slutningen af juli viste Banedanmarks  

 målinger omkring 150 fejl på skinnerne, men først i fredags midt i  

 myldretiden  

 slog styrelsen alarm.
Dansk Folkeparti vil nu have trafikministeren til at  

 undersøge  

 Banedanmark.
 Speak: Kritikken hagler ned over Banedanmark efter at TV-avisen  

 her til aften kunne fortælle, at styrelsen gemte på oplysninger om det  

 dårlige  

 jernbanenet i tre uger.
 Poul Andersen, trafikordfører, Socialdemokraterne: Hvis det er  

 tilfældet, så begynder man jo at tvivle på, at man kan stole på, at der er  

 problemer med sikkerheden.
 Peter Skaarup, Dansk Folkeparti: Jeg synes, det er forfærdelig  

 dårlig håndtering fra Banedanmarks side, og jeg synes det beviser endnu en  

 gang, at vi er nødt til at have nogle ordnede forhold i Banedanmark.
 Speak: Allerede i slutningen af juli viste Banedanmarks målinger,  

 at der var omkring 150 alvorlige fejl på strækningen mellem Århus og  

 København,  

 men alligevel ventede styrelsen tre uger med at trykke på den røde alarmknap.  

 Det skete så i fredags midt i myldretiden, hvor Banedanmark gav DSB 45  

 minutter  

 til at sænke farten på deres tog.
Journalist: Her i fredags, hvor I finder ud af, at farten skal  

 sænkes, og det skal gå stærkt, burde den beslutning ikke under alle  

 omstændigheder så være truffet, da I modtog måleresultaterne og kunne se et  

 billede af, at det her så ikke godt ud? Eigil Sabroe, teknisk direktør, Banedanmark: Man kan ikke se  

 umiddelbart på måleresultaterne helt præcist, hvad type fejl det er.
Journalist: Men I kunne se, at der var fejl? Eigil Sabroe, teknisk direktør, Banedanmark: Vi kunne se, at der  

 var fejl.
Der er forskel på, om det er vridningsfejl eller højdefejl, og det  

 skal analyseres og det skal eftervises ude i fysikken.
 Speak: Flere partier kræver nu, at trafikminister Flemming Hansen  

 iværksætter en tilbundsgående undersøgelse af forholdene i Banedanmark.
 Poul Andersen, trafikordfører, Socialdemokraterne: Hvis de har  

 skjult noget, holdt noget hen, så er det selvfølgelig ministerens opgave at  

 forfølge det.
Peter Skaarup, Dansk Folkeparti: Det her kunne måske være klaret  

 for lang tid siden, eller det kunne måske vente.
Noget tyder på, at det sådan  

 ligesom har været et afpresningsforsøg i forhold til finansloven, og det ser  

 ikke særlig godt ud.
 Eigil Sabroe, teknisk direktør, Banedanmark: Jeg kan sige, at  

 det eneste, der har været oppe i hovedet på os, det er at sørge for, at vi  

 har  

 en sikker jernbane i Danmark.
Journalist i TV-studiet: Det har ikke været muligt at få en kommentar  

 fra transportminister Flemming Hansen. 2. Parternes synspunkter 2.1. DSBs synspunkter DBS har anført, at indslaget i Søndagsmagasinet den 28. august  

 2005 i sin helhed er vildledende, idet udsendelsen fremstår som kritik af DSB  

 på trods af, at DSB ikke var skyld i de problemer, som blev om-talt i  

 udsendelsen.
Mere specifikt har DSB anført, at Søndagsmagasinet konkret  

 bragte følgende citater: På en enkelt dag i denne uge fik DSB 9000  

 kundehenvendelser.
Det er en tredjedel mere end normalt. Umiddelbart  

 herefter  

 udtalte Peter Skaarup, (DF), at Jeg synes, det er forfærdelig dårlig  

 håndtering.  

 Herefter sagde Poul Andersen, (S), Hvis de har skjult noget, holdt  

 noget hen,  

 så er det selvfølgelig ministerens opgave at forfølge det.
Endelig  

 udtalte  

 transportminister Flemming Hansen Det er ikke godt nok, når der er  

 forsinkelser.
Disse udtalelser er taget ud af deres oprindelig  

 sammenhæng, og  

 er bragt i indslaget om DSB så seerne efterlades med oplevelsen af, at de tre  

 politikeres kritik var direkte rettet mod DSB.
DSB har videre anført, at de  

 tre  

 politikere efterfølgende overfor DSB givet udtryk for, at deres udtalelser i  

 Søndagsmagasinet er brugt i en misvisende sammenhæng.
DSB finder, at  

 udsendelsens  

 faktiske oplysninger og citerede udtalelser i kombination med billedsiden  

 resulterer i, at indslaget fremstår som om, at det var DSB, der var skyld i  

 togenes forsinkelser.
Der er i særlig grad tale om en misvisende sammenhæng  

 mellem de ovenfor nævnte tre politikeres udtalelser, og udsendelsen er dermed  

 i  

 strid med kravet om at bringe korrekte meddelelser, jf. de vejledende regler  

 om  

 god presseskik pkt.
A 1.
2.2. DRs synspunkter DR har anført, at indslaget er humoristisk, og at dette ikke kan  

 misforstås.
Dette underbygges med, at indslagets hovedperson er en  

 pligtopfyldende og venlig togfører, der  ligesom DSB  ufortjent  

 lider under  

 de problemer, som er opstået.
DR har endvidere anført, at det gentagne gange i indslaget gøres  

 klart, at det er Banedanmarks ansvar, at vedligeholde skinnerne, og at det er  

 DSB, der sørger for togdriften, og at ansvaret for den aktuelle si-tuation  

 derfor ligger hos Banedanmark, mens det er DSB, der må stå for skud i forhold  

 til de vrede togpassagerer.
Dette er faktisk ideen med at bringe indslaget.
Vedrørende DSBs kritik af anvendelsen af politikernes udtalelser  

 har DR vedrørende det første citat anført, at det netop rammer ned i  

 indslagets  

 præmis, idet Banedanmark har ansvaret, DSB må leve med følgerne, hvilket  

 tillige  

 er en illustration af den lune tone, der præger indslaget.
De efterfølgende  

 klip med de tre politikere fremstår som en slag collage over ugen.
Det  

 understreges ved, at alle tre klip er meget korte, og at ingen af de citerede  

 er nævnt ved navn, men derimod bliver vist med en samlet overskrift på  

 skærmen  

 den 28. august 2005, TV-AVISEN i denne uge.
Klippene fremstår  

 således ikke  

 som dokumentation af en konkret, politisk kritik af DSB, men er blot en  

 illustration  

 af, at bølgerne er gået højt i løbet af ugen omkring Banedanmark, også på  

 Christiansborg.
Umiddelbart efter klippene kommer speaken: Uanset om  

 det er  

 DSBs egen skyld eller ej, så har Statsbanerne en evne til at påkalde  

 sig folks  

 raseri  og sådan har det altid været.
Dette er ifølge DR en klar  

 henvisning  

 til indslagets præmis, og til, at DSB netop ikke kan drages til ansvar for  

 den  

 aktuelle situation.
Samlet finder DR, at indslagets præmis er klar for  

 seerne,  

 og at indslagets fortælleform og brug af citater skal ses i sammenhæng med  

 denne præmis.
DR finder derfor, at man ikke har tilsidesat god presseskik ved  

 at bringe indslaget.
 I sagens behandling har følgende nævnsmedlemmer deltaget:
 Lene Pagter  

 Kristensen, Hans Peter Blicher, Lene Sarup og Kirsten Dyregaard.
 3. Pressenævnets afgørelse og begrundelse:
Nævnet bemærker, at det tilkommer redaktøren af et massemedie at  

 redigere mediet og beslutte, hvad der bringes i mediet.
Citater og  

 meningstilkendegivelser må imidlertid ikke bringes i en form, så de  

 forvansker  

 det fremførte synspunkt.
Nævnet finder, at de udtalelser, der blev bragt i Søndagsmagasinet  

 den 28. august 2005, hvor flere politikere på baggrund af tidligere indslag  

 blev citeret, er taget ud af den sammenhæng, de oprindelig var fremsat i, og  

 at  

 der er udeladt væsentlige dele, som viste, at den fremførte kritik ikke  

 primært  

 var møntet på DSB.
Udsendelsen indeholder dog samtidig en nuanceret  

 fremstilling af problemerne omkring skinnenettets fornyelse, statsbanernes  

 opsplitning i flere selskaber samt politikernes overordnede ansvar.
Nævnet  

 finder, at den skete forvanskning af de citerede udtalelser burde have været  

 undgået, men finder dog ikke fuldt tilstrækkeligt grundlag for at udtale  

 kritik  

 i sagen, idet udsendelsen set i sin helhed ikke fremstår som en ensidig  

 kritik  

 af DSB, men derimod som en afbalanceret fremstilling af problemerne.
