Bekendtgørelse om erhvervsuddannelsen til forsyningsoperatør I medfør af § 4, stk. 2, i lov om erhvervsuddannelser, jf. lovbekendtgørelse nr. 157 af 17. februar 2015, og til dels efter bestemmelse fra Industriens Fællesudvalg, jf. lovens § 38, stk. 2, fastsættes:
Formål og opdeling § 1. Erhvervsuddannelsen til forsyningsoperatør har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1) Sikkerhed, dokumentation og miljø.
 2) Arbejde på lavspændingsanlæg.
 3) Arbejde på højspændingsanlæg.
 4) Arbejde på anlæg til udelys og fibernetværk til kabelbåren kommunikation.
 5) Kommunikation og samarbejde.
 Stk. 2. Uddannelsen kan afsluttes med specialet forsyningsoperatør, niveau 3 i den danske kvalifikationsramme for livslang læring.
Varighed § 2. Uddannelsen varer 2 år og 6 måneder, inklusive grundforløbet.
 Stk. 2. For elever, der skal gennemføre uddannelsen som erhvervsuddannelse for unge, varer uddannelsens speciale 1 år og 6 måneder, hvoraf skoleundervisningen i hovedforløbet udgør 17 uger fordelt på mindst to skoleperioder.
 Stk. 3. For elever, der skal gennemføre uddannelsen som erhvervsuddannelse for voksne (euv-forløb),  varer uddannelsens speciale 1 år og 6 måneder, hvoraf skoleundervisningen i hovedforløbet udgør 17 uger.
 Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter §  66 y, stk. 1, nr. 2, i lov om erhvervsuddannelser.
Kompetencer forud for optagelse til skoleundervisning i hovedforløbet § 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-6.
 Stk. 2. Eleven skal have grundlæggende viden på følgende områder:
 1) Elforsyningsnettets opbygning og udvikling samt funktionen af de forskellige elementer i elforsyningsnettet.
 2) De forskellige operatøropgaver der findes ved etablering og drift af elforsyningsanlæg.
 3) Forskellige former for udstyr til overvågning af elforsyningsanlæg.
 4) Montageteknik.
 5) El-teori, herunder elektriske grundbegreber, kredsløbstyper, komponenttyper og måleteknik inden for jævn- og vekselstrømsområdet.
 6) Diagrammer for hovedstrøms- og nøgleskemaer og betingelser for styrekredsløb, kontaktorer og timere.
 7) Matematiske grundbegreber, som er nødvendige for at foretage grundlæggende el-tekniske beregninger.
 8) Sikkerhed ved arbejde på høj- og mellemspændings forsyningsanlæg.
 9) Sikkerhed ved arbejde på lavspændingsanlæg (L-AUS).
 10) Reglerne for sikkerhedskvalitetsstyring (SKS).
 11) De almindelige materialer, komponenter, værktøjer, måleinstrumenter og udstyr der anvendes i el-forsyningsbranchen.
 12) Stærkstrømsbekendtgørelsens opbygning og bestemmelser.
 13) De kvalitetsstyringssystemer, der anvendes i el-forsyningsbranchen.
 14) Egen rolle og de krav og forventninger, der stilles til operatører i elforsyningsbranchen.
 15) Arbejdstilrettelæggelse og planlægning.
 16) Samarbejdet mellem forskellige faggrupper og betydningen af at være fleksibel og udføre kvalitetssikring af eget arbejde.
 17) De forskellige værdiskabende led i el-forsyningsbranchen.
 18) Fagrelateret informationssøgning bl.a. ved brug af it.
 19) Faglige begreber og fagrelateret kommunikation i el-forsyningsbranchen.
 20) Kundeservice og de afgørende faktorer i forhold til at udføre en god kundeservice såvel internt som eksternt i el-forsyningsbranchen.
 Stk. 3. Eleven skal have færdigheder i at anvende følgende grundlæggende metoder og redskaber til løsning af enkle opgaver under overholdelsen af relevante forskrifter:
 1) Anvendelse af muffeteknikker på lavspændingskabler og højspændingskabler (10  60 kV).
 2) Udførelse af enkle el-tekniske beregninger og struktureret fejlfinding på relevante kredsløb.
 3) Læsning og udarbejdelse af enkle diagrammer og omsætning af disse i øvelsesopstillinger og simuleringsprogrammer.
 4) Fejlfinding, fejlretning og vedligeholdelsesopgaver på el-distributionsanlæg.
 5) Anvendelse af forskellige former for testudstyr fx højspændingstester og voltmeter.
 6) Udførelse af sikkerhedsmæssige risikovurderinger.
 7) Tilrettelæggelse og gennemførelse af opgaver på en sikkerhedsmæssigt forsvarlig måde.
 8) Udførelse af lavspændingsarbejde under spænding (L-AUS) på en sikkerhedsmæssig korrekt måde.
 9) Udførelse af opgaver på en arbejdsmiljømæssigt korrekt og forsvarlig måde.
 10) Valg af materialer, komponenter, værktøjer, måleinstrumenter og udstyr.
 11) Udarbejdelse af dokumentation.
 12) Teamarbejde.
 13) Planlægning af eget arbejde.
 14) Hensigtsmæssig kommunikation i samarbejde og samvær med andre.
 15) Anvendelse af forskellige former for it-udstyr til fagrelateret informationssøgning herunder tekniske samt miljø- og arbejdsmiljømæssige informationer.
 16) Forståelse og formidling af mundtlige arbejdsinstruktioner, fejlmeldinger, faglige vurderinger og spørgsmål herunder anvendelse af relevant fagsprog.
 17) Læsning og forståelse af enkle arbejdsinstruktioner og tegninger.
 18) Udførelse af kundeservice.
 Stk. 4. Eleven skal have kompetence til på grundlæggende niveau at kunne:
1) medvirke ved montage af kabler i kabelskabe, 2) udføre muffeteknikker på lavspændingskabler og på højspændingskabler (10  60 kV), 3) medvirke ved tilslutning af højspændingsanlæg og transformere, 4) medvirke ved fejlfinding, fejlretning og vedligeholdelsesopgaver på el-distributionsanlæg, herunder anvende forskellige former for testudstyr fx højspændingstester og voltmeter, 5) medvirke ved arbejde på høj-, mellem- og lav-spændings forsyningsanlæg på en sikkerhedsmæssig forsvarlig måde, 6) medvirke ved udarbejdelsen af en sikkerhedsmæssig risikovurdering forud for hver opgave og på baggrund heraf og under vejledning, tilrettelægge og gennemføre opgaver på en sikkerhedsmæssig forsvarlig måde, 7) udføre lavspændingsarbejde under spænding (L-AUS) under tilsyn af en sagkyndig person, 8) udføre opgaver inden for elforsyning på en arbejdsmiljømæssigt korrekt og forsvarlig måde, 9) medvirke ved valg af materialer, komponenter, værktøjer, måleinstrumenter og udstyr til almindelige arbejdsopgaver i el-forsyningsbranchen, 10) medvirke ved udarbejdelsen af den nødvendige dokumentation ved udførelsen af el-forsyningsopgaver i henhold til Stærkstrømsbekendtgørelsen og virksomhedens kvalitetssikring bl.a. ved brug af it, 11) samarbejde i et arbejdsteam, 12) planlægge, koordinere og udføre en overskuelig arbejdsproces og tage ansvar for egne arbejdsopgaver, 13) evaluere egne og andres arbejdsprocesser, metoder og resultater, 14) kommunikere hensigtsmæssigt i samarbejde og samvær med andre bl.a. ved hjælp af it, 15) anvende forskellige former for it-udstyr til fagrelateret informationssøgning herunder tekniske samt miljø- og arbejdsmiljømæssige informationer, 16) videreformidle enkle mundtlige arbejdsinstruktioner, fejlmeldinger, faglige vurderinger og spørgsmål, herunder anvende relevant fagsprog i relation til elforsyning, 17) læse enkle arbejdsinstruktioner og tegninger og 18) medvirke ved kundeservice såvel internt som eksternt i el-forsyningsbranchen.
 Stk. 5. Eleven skal have gennemført følgende grundfag på følgende niveau:
 1) Matematik på F-niveau.
 2) Informationsteknologi på F-niveau.
 Stk. 6. Eleven skal have opnået følgende certifikater eller lignende:
 1) Kompetencer svarende til færdselsrelateret førstehjælp efter Dansk Førstehjælpsråds uddannelsesplaner pr. 1. september 2014.
 2) Kompetencer svarende til elementær brandbekæmpelse efter Dansk Brand- og sikringsinstituts retningslinjer pr. 1. september 2014.
3) Vejen som arbejdsplads, jf.
Instruks for råden over vejareal.
Ansvar og pligter i forbindelse med vejarbejder på statsvejnettet, Vejdirektoratet.
4) Tilstrækkelig teoretisk og praktisk oplæring i lavspændingsarbejde under spænding (L-AUS) jf.
Stærkstrømsbekendtgørelsen.
Kompetencer i hovedforløbet § 4. Hovedforløbet har følgende kompetencemål:
 1) Eleven kan arbejde på højspændingsanlæg, mellemspændings anlæg og lavspændingsforsyningsanlæg i henhold til Stærkstrømsbekendtgørelsen bestemmelser.
 2) Eleven kan udføre Lavspændings Arbejde Under Spænding (L-AUS).
 3) Eleven kan arbejde efter reglerne for sikkerhedskvalitetsstyring (SKS) og på operatørniveau betjene de sikkerhedskvalitetssystemer, der anvendes i elforsyningsbranchen (SKS-A og SKS-D).
 4) Eleven kan færdes sikkerhedsmæssigt forsvarligt på store åbne anlæg.
5) Eleven kan foretage en sikkerhedsmæssig risikovurdering forud for hver opgave, herunder tage højde for lokale forhold, fremmed forsyning og korrekte koblingsprocedurer.
På baggrund af risikovurderingen kan eleven planlægge og gennemføre en sikkerhedsmæssig forsvarlig udførelse af den konkrete opgave.
 6) Eleven kan etablere el-distributionsanlæg via kabelskabe og foretage montage af kabler i kabelskabet.
 7) Eleven kan udføre muffeteknikker på lavspændingskabler herunder presse, samle og afslutte forsyningskabler i henhold til fabrikantanvisninger.
 8) Eleven kan tilslutte højspændingskoblingsanlæg og transformere, herunder presse, samle og afslutte forsyningskabler i henhold til fabrikantanvisninger.
9) Eleven kan foretage fejlfinding, fejlretning og vedligeholdelsesopgaver på el-distributionsanlæg i henhold til dokumentationskrav fx ISO.
Herunder kan eleven foretage inspektion og eftersyn på forsyningsanlægget i henhold til bestemmelser om standardopgaver, eftersyn og vedligehold i Stærkstrømsbekendtgørelsen.
 10) Eleven kan etablere og anvende forskellige former for udstyr til overvågning af el-distributionsanlæg, herunder automatiske elmålere, udstyr til kabelfejlfinding og kontrol af spændingskvalitet samt relevante øvrige måleinstrumenter (multimeter, isolationstester, tangamperemeter). Eleven har også kendskab til funktionen af strøm og spændingstransformere.
11) Eleven kan anvende og udarbejde relevant dokumentation herunder udarbejde geografisk og teknisk dokumentation og registrering, dokumentation til udførelse af mindre relætekniske opgaver, samt tegne enkle el-diagrammer på forsyningsanlæg.
Eleven kan også forstå og vedligeholde anlægsdokumentation og har forståelse for den rolle dokumentationen spiller i branchen.
 12) Eleven kan lave enkle beregninger og dimensioneringer på mindre el-distributionsanlæg herunder forstå, hvordan anlægget er dimensioneret samt vælge korrekt kabeldimension og materiel til en given opgave.
 13) Eleven kan etablere, vedligeholde og udføre hovedeftersyn på udelysanlæg (vejbelysning og signalanlæg).
 14) Eleven kan udføre splidsning, montage og fejlretning på fiberkabler til bredbånd.
 15) Eleven kan både indgå i teamorganiseret arbejde og arbejde selvstændigt, herunder planlægge egne arbejdsopgaver.
 16) Eleven kan kommunikere fagligt på alle relevante niveauer i virksomheden.
 17) Eleven kan arbejde kvalitetsbevidst og har kendskab til de kvalitetsstyringssystemer der anvendes i branchen.
 18) Eleven kan arbejde energi- og miljøbevidst med alle operatøropgaver i elforsyning herunder biddrage til at reducere energiforbrug og spild af ressourcer.
19) Eleven kan udvise innovative kompetencer og biddrage til at udvikle og optimere processer og arbejdsgange i virksomheden.
Eleven kan også deltage i projekt- og udviklingsarbejde sammen med andre faggrupper.
 20) Eleven kan koble teoretiske faglige begreber, metoder, værktøjer og beregninger med praktiske operatøropgaver i virksomheden.
 21) Eleven kan udvise forretningsforståelse og forstå værdikæder og processer i branchen herunder benchmarking, Lean og 5S og elevens egen rolle her i.
 22) Eleven kan professionelt servicere og betjene kunder i forbindelse med operatøropgaver på elforsyningsanlæg og tænke kundens behov ind i udførelsen af opgaven.
 23) Eleven kan anvende it som et generelt værktøj ved operatørarbejde i branchen.
 Stk. 2. Samspillet mellem skole og praktikvirksomhed beskrives i uddannelsesordningen, jf. bekendtgørelse om erhvervsuddannelser.
Godskrivning og merit § 5. Kriterier for skolens vurdering af, om der er grundlag for godskrivning på baggrund af elevens erhvervserfaring og tidligere uddannelse samt bestemmelserne om merit, er fastsat i bilag 1.
 Stk. 2. Elevens uddannelsesforløb afkortes yderligere, i det omfang elevens individuelle kompetencer giver grundlag herfor.
Afsluttende prøve § 6. Skolen afholder en afsluttende prøve som afslutning på sidste skoleperiode.
Prøven udgør en svendeprøve.
Stk. 2. Den afsluttende prøve består af en skriftlig prøve, en praktisk prøve og en mundtlig prøve.
Den skriftlige prøve løses individuelt inden for en varighed af to klokketimer.
Prøven består af et antal skriftlige spørgsmål inden for uddannelsens grundfag og uddannelsesspecifikke fag.
Den praktiske prøve består af en praktisk projektopgave og en mindre valgfri opgave inden for uddannelsens kompetenceområder.
Projektopgaven løses i grupper af 2-3 elever eller individuelt.
Den mindre valgfrie opgave løses individuelt.
Den praktiske prøve udføres i forbindelse med undervisningen i den sidste skoleperiode og har en varighed af i alt 80 klokketimer.
Den mundtlige prøve løses individuelt og tager udgangspunkt i den praktiske opgaves løsning og dokumentation.
Den mundtlige prøve har en varighed af 30 minutter inklusiv votering.
Stk. 3. Opgaverne stilles af skolen efter samråd med det faglige udvalg.
Censorerne er ud over ved voteringen til stede under den mundtlige prøve.
 Stk. 4. Den samlede karakter for den afsluttende prøve fremkommer som et gennemsnit af karakteren for den skriftlige prøve, som har vægten halvanden, og gennemsnittet af karaktererne for den praktiske og den mundtlige prøve, som har vægten to.
 Stk. 5. For at der kan udstedes skolebevis, skal eleven have opnået mindst 02 i gennemsnit for karaktererne for alle grundfag i hovedforløbet, og eleven skal have bestået hvert enkelt af de uddannelsesspecifikke fag.
 Stk. 6. Ved uddannelsens afslutning udsteder det faglige udvalg et svendebrev til eleven.
 Stk. 7. For arbejdsmarkedsuddannelser, som indgår i uddannelsen, anvendes bedømmelsen Bestået/Ikke bestået.
Ikrafttrædelse og overgangsbestemmelser § 7. Bekendtgørelsen træder i kraft den 1. august 2015.
 Stk. 2. Elever, der påbegynder eller er påbegyndt den tilsvarende hidtidige erhvervsuddannelse før den 1. august 2015, kan i overensstemmelse med overgangsordninger fastsat af skolen i den lokale undervisningsplan overgå til uddannelsen efter denne bekendtgørelse.
 Stk. 3. Elever, der på tidspunktet for påbegyndelsen af den tilsvarende hidtidige erhvervsuddannelse var fyldt 25 år, skal ved overgang til uddannelsen efter stk. 2 gennemføre uddannelsen som erhvervsuddannelse for voksne (euv).
