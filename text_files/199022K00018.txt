Nr LSF 18 Forslag til Lov om ændring af lov om arbejdsformidling og  

 arbejdsløshedsforsikring m.v. (1. og 2. ledighedsdag, supplerende dagpenge,  

 rådighedsforpligtelser, dagpengeret ved støttet arbejde m.v.) Fremsat af arbejdsministeren (Kirkegaard) den 27. december 1990 Vedtaget ved tredjebehandling den 31. maj 1991 Lov nr. 373 af 06/06/1991 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 586 af 13. august 1990, foretages følgende ændringer:
 1. I § 41 indsættes efter stk. 6 som nyt stykke:
» Stk. 7. Direktøren for Arbejdsløshedsforsikringen fastsætter  

 regler om, i hvilket omfang arbejde, hvortil der ydes offentligt tilskud, kan  

 betragtes som arbejde efter stk. 1, nr. 3.« Stk. 7 bliver herefter stk. 8.
 2. I § 51, stk. 4, indsættes efter 1. pkt. som nyt punktum:
»Til et medlem, der er delvis ledig i en uge i forbindelse med  

 påbegyndelse eller ophør af beskæftigelse, og som ikke er omfattet af  

 tidsbegrænsningen for nedsatte dagpenge i § 60, stk. 1, udbetales dagpenge  

 for den pågældende uge dog med et fast beløb, der udgør 90 pct. af højeste  

 dagpenge efter § 47.« 3. I § 55, stk. 1, indsættes som 3. pkt.:
»Ved deltagelse i beskæftigelsesprojekter og løntilskudsordninger  

 efter lov om kommunal beskæftigelsesindsats og deltagelse i arbejdsoptræning  

 efter lov om social bistand § 43, stk. 8, kan arbejdet i de første 13 uger  

 ikke medregnes.« 4. § 57, stk. 1, 2. pkt., affattes således:
»Dagpenge kan ikke udbetales for ledighedsperioder, hvor medlemmet er  

 berettiget til en dagpengegodtgørelse fra arbejdsgiveren, jf. § 84, medmindre  

 andet følger af regler fastsat af direktøren for Arbejdsløshedsforsikringen i  

 medfør af § 84, stk. 7.« 5. § 60, stk. 1, affattes således:
»Når et medlem har fået udbetalt nedsatte dagpenge i sammenlagt 52  

 uger inden for de sidste 70 uger, bortfalder retten til nedsatte dagpenge,  

 indtil medlemmet har haft 26 ugers arbejde med mere end 30 timer i hver uge  

 inden for 12 måneder.« 6. § 60, stk. 2 og 3, ophæves.
 Stk. 4 bliver herefter stk. 2.
 7. § 63 affattes således:
» § 63. Dagpenge må ikke udbetales til et medlem, hvis  

 ledighed skyldes, 1) at medlemmet uden fyldestgørende grund afviser at tage et passende  

 arbejde, der anvises af arbejdsformidlingen eller arbejdsløshedskassen, eller  

 at arbejdsformidlingen eller arbejdsløshedskassen forgæves har forsøgt at  

 formidle et passende arbejde ved at henvise medlemmet til samtale med en  

 arbejdsgiver og medlemmet ikke har haft fyldestgørende grund til afslag eller  

 udeblivelse, 2) at medlemmet uden fyldestgørende grund ophører med sit arbejde, eller 3) at medlemmet afskediges af en grund, der væsentligst kan tilregnes  

 medlemmet.
 Stk. 2. Fra det tidspunkt, hvor medlemmet sammenlagt har haft 12  

 måneders ledighed inden for 15 måneder, må dagpenge ikke udbetales, hvis  

 medlemmet uden fyldestgørende grund afviser at tage et rimeligt arbejde, der  

 anvises af arbejdsformidlingen eller arbejdsløshedskassen, eller  

 arbejdsformidlingen eller arbejdsløshedskassen forgæves har forsøgt at  

 formidle et rimeligt arbejde ved at henvise medlemmet til en samtale med en  

 arbejdsgiver og medlemmet ikke har haft fyldestgørende grund til afslag eller  

 udeblivelse.
 Stk. 3. Bestemmelsen i stk. 1, nr. 2, finder ikke anvendelse ved  

 ophør af selvstændig virksomhed, jf. § 57, stk. 3. I disse tilfælde udbetales  

 dagpenge ikke for den første uge efter ophøret.
 Stk. 4. Et medlem, der nægter at medvirke til udvikling og  

 produktion af krigsmateriel, jf. lov om krigsmateriel m.v., anses for at have  

 fyldestgørende grund til at undlade at overtage arbejde eller ophøre med  

 arbejdet, jf. stk. 1.
Stk. 5. Direktøren for Arbejdsløshedsforsikringen fastsætter efter  

 forhandling med Landsarbejdsnævnet de nærmere regler for anvendelse af  

 bestemmelserne i stk. 1, 2 og 4 samt om de dagpengemæssige konsekvenser over  

 for medlemmerne som følge af stk. 1, 2 og 4.« 8. I § 67 indsættes som stk. 4 :
» Stk. 4. Direktøren for Arbejdsløshedsforsikringen fastsætter  

 efter forhandling med Landsarbejdsnævnet regler om, i hvilket omfang arbejde,  

 hvortil der ydes offentligt tilskud, kan betragtes som arbejde efter stk. 2,  

 nr. 1.« 9. I § 72, stk. 1, indsættes som 3. pkt.:
»Ved deltagelse i beskæftigelsesprojekter og løntilskudsordninger  

 efter lov om kommunal beskæftigelsesindsats og deltagelse i arbejdsoptræning  

 efter lov om social bistand § 43, stk. 8, kan arbejdet i de første 13 uger  

 ikke medregnes.« 10. § 84 affattes således:
»§ 84. Til et medlem betaler arbejdsgiveren ved afskedigelse,  

 hjemsendelse, ophør af opgave- og tidsbestemt akkord og lignende  

 dagpengegodtgørelse for 1. og 2. ledighedsdag.
Dagpengegodtgørelsen udgør pr.  

 dag et beløb svarende til højeste dagpengebeløb for en dag, jf. § 47, stk. 1.  

 Ved ledighed på 4 timer eller derunder betaler arbejdsgiveren en  

 dagpengegodtgørelse svarende til halvdelen af højeste dagpengebeløb for en  

 dag.
Ved ledighed på over 4 timer betaler arbejdsgiveren fuld  

 dagpengegodtgørelse.
 Stk. 2. Arbejdsgiverens forpligtelse indtræder kun, når medlemmet  

 inden for de sidste 4 uger har været beskæftiget hos arbejdsgiveren svarende  

 til fuld overenskomstmæssig arbejdstid i 2 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, 1) hvis det godtgøres, at beskæftigelse påbegyndes den efterfølgende  

 arbejdsdag, eller der modtages sygedagpenge eller afholdes ferie i  

 tilslutning til arbejdsophøret, 2) hvis afskedigelsen væsentligst kan tilregnes medlemmet, eller 3) hvis arbejdsophøret skyldes strejke eller lockout på virksomheden.
 Stk. 4. Arbejdsministeren kan i helt særlige tilfælde fastsætte  

 regler om, at bestemmelsen om dagpengegodtgørelse midlertidigt bortfalder ved  

 arbejdskonflikter af større omfang.
Stk. 5. Dagpengegodtgørelsen udbetales sammen med seneste  

 lønudbetaling.
Medlemmet har efter anmodning fra arbejdsgiveren pligt til at  

 afgive erklæring på tro og love om kravet i stk. 3, nr. 1.
Stk. 6. Hvis ansættelsesforholdet er reguleret ved kollektiv  

 overenskomst, behandles uoverensstemmelser om dagpengegodtgørelse ad  

 fagretlig vej, jf. § 22 i lov nr. 317 af 13. juni 1973 om arbejdsretten.
I  

 andre tilfælde kan tvivlsspørgsmål om dagpengegodtgørelsen indbringes for  

 Arbejdsmarkedets Ankenævn, hvis afgørelse ikke kan indbringes for anden  

 administrativ myndighed.
Arbejdsministeren fastsætter nærmere regler om  

 betaling af gebyr for behandlingen af sådanne tvivlsspørgsmål.
Stk. 7. Direktøren for Arbejdsløshedsforsikringen fastsætter efter  

 forhandling med Landsarbejdsnævnet regler om anvendelse af bestemmelserne i  

 stk. 1-3 og kan herunder fastsætte regler om, at dagpengegodtgørelsen kan  

 bortfalde i særlige tilfælde ud over de i stk. 3 nævnte.« 11. Efter § 90 indsættes:
»§ 90 a.
En arbejdsgiver har pligt til skriftligt, f.eks. på  

 lønsedlen, at give et medlem oplysninger om arbejdstimer, udbetalt løn m.v.  

 til brug for administrationen af forsikringssystemet.
Ved de i § 84 nævnte  

 situationer skal det oplyses, hvor meget der er udbetalt i  

 dagpengegodtgørelse eller grunden til, at der ikke er udbetalt  

 dagpengegodtgørelse.
Stk. 2. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte nærmere regler om anvendelse af  

 bestemmelsen i stk. 1.« 12. I § 100, stk. 1, indsættes som 2. pkt.:
»Ankenævnet behandler tvivlsspørgsmål om dagpengegodtgørelse, jf. §  

 84, stk. 6.« 13. I § 100 indsættes efter stk. 4 som nyt stykke:
»Stk. 5. Ved behandling af tvivlsspørgsmål, jf. § 84, stk. 6,  

 deltager foruden formanden de i stk. 2, nr. 2 og 3, nævnte medlemmer.« Stk. 5-9 bliver herefter stk. 6-10.
 14. I § 100 a indsættes som stk. 3:
»Stk. 3. Arbejdsministeren fastsætter nærmere regler for, 1) hvilke oplysninger kasserne og medlemmerne skal give til de i stk. 2  

 nævnte registre, og 2) på hvilken måde og inden for hvilke frister oplysningerne skal  

 gives.« 15. Efter § 101 indsættes som ny paragraf:
 »§ 102. Forsømmer en arbejdsgiver sin pligt til at betale  

 dagpengegodtgørelse efter § 84 eller de pligter, som påhviler ham efter § 90  

 a, straffes han med bøde.
Stk. 2. Er overtrædelsen i stk. 1 begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller af et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.« § 2 § 1, nr. 4, 6 og 10, dog bortset fra det foreslåede § 84, stk. 6, og nr.  

 14, træder i kraft den 1. juli 1991. § 1, nr. 1-3, 5 og 7-9, træder i kraft  

 den 1. oktober 1991. § 1, nr. 10, for så vidt angår det foreslåede § 84, stk.  

 6, nr. 11-13 og 15, træder i kraft den 1. januar 1992.
§ 3 Stk. 1. Bestemmelserne i § 1, nr. 1, 3, 8 og 9, finder anvendelse  

 på medlemmer, der efter 1. oktober 1991 påbegynder arbejde i  

 beskæftigelsesprojekter og løntilskudsordningen efter lov om kommunal  

 beskæftigelsesindsats og arbejdsoptræning efter § 43, stk. 8, i lov om social  

 bistand.
 Stk. 2. De i § 1, nr. 5, nævnte 52 uger regnes fra den 1. juni  

 1991. For medlemmer, der inden 17. maj 1991 har været omfattet af  

 tidsbegrænsningen for nedsatte dagpenge, gælder fortsat tidsbegrænsningen på  

 78 uger inden for 2 år, længst indtil 1. juli 1993.
 Stk. 3. I perioden fra 1. juli 1991 til 30. juni 1993 skal  

 arbejdsgiveren kun betale dagpengegodtgørelse, jf. § 84, for 1. ledighedsdag.
 Stk. 4. Arbejdsgiverens forpligtelse til at udbetale  

 dagpengegodtgørelse, jf. § 84, kan til samme medlem højst indtræde 8 gange i  

 perioden 1. juli 1991 til 1. juli 1992.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 586 af 13. august 1990 foretages følgende ændringer:
 1. I § 41 indsættes efter stk. 6 som nyt stykke:
 » Stk. 7. Direktøren for Arbejdsløshedsforsikringen fastsætter  

 regler om, i hvilket omfang arbejde, hvortil der ydes offentligt tilskud, kan  

 betragtes som arbejde efter stk. 1, nr. 3.«.
 Stk. 7 bliver herefter stk. 8.
 2. I § 46, stk. 1, ændres »6 dage« til: »5  

 dage«.
 3. I § 47 ændres »2.454« til: »2.455«  

 og »6« til: »5«.
 4. I § 51, stk. 1, 1. pkt. ændres »jf. dog stk.  

 5« til: »jf. dog stk. 2 og 6«.
 5. I § 51 indsættes efter stk. 1 som nyt stykke:
 » Stk. 2. Til et medlem, der er berettiget til en  

 dagpengegodtgørelse fra arbejdsgiveren, jf. § 84, udbetales dagpenge for 2. -  

 5. ledighedsdag med højeste dagpengebeløb efter §§ 47 og 70 jf. dog § 51,  

 stk. 5.«.
 Stk. 2-8 bliver herefter stk. 3-9.
 6. I § 51, stk. 3 og stk. 4, der bliver stk. 4 og stk. 5,  

 ændres 3 steder »stk. 2« til: »stk. 3.«.
 7. I § 51, stk. 6, der bliver stk. 7, ændres »stk. 1,  

 2, 3, 4 eller 5« til: »stk. 1, 3, 4, 5 eller 6.«.
 8. I § 51, stk. 7, der bliver stk. 8, ændres »stk.  

 6« til: »stk. 7.«.
 9. I § 51, stk. 8, der bliver stk. 9, ændres »stk.  

 1-6« til: »stk. 1-7.«.
 10. I § 55, stk. 1, indsættes efter 1. pkt. :
»Arbejde, hvortil der ydes offentligt tilskud, bortset fra arbejde,  

 hvortil der ydes tilskud efter lov om arbejdstilbud til ledige, medregnes kun  

 med halvdelen af den arbejdede tid.« 11. I § 59 indsættes efter stk. 1 som nyt stykke:
» Stk. 2. Det er en betingelse for, at et fuldtidsforsikret  

 medlem kan modtage nedsatte dagpenge, at arbejdsgiveren til staten indbetaler  

 et beløb, der pr. måned svarer til 1 1/2 gange det maksimale dagpengebeløb  

 pr. dag, jf. § 47.« Stk. 2-4 bliver herefter stk.3-5.
 12. § 63 affattes således:
» § 63. Dagpenge må ikke udbetales til et medlem hvis ledighed  

 skyldes, 1) at medlemmet uden fyldestgørende grund afviser at tage et passende  

 arbejde, der anvises af arbejdsformidlingen eller arbejdsløshedskassen, eller  

 at arbejdsformidlingen eller arbejdsløshedskassen forgæves har forsøgt at  

 formidle et passende arbejde ved at henvise medlemmet til samtale med en  

 arbejdsgiver, og medlemmet ikke har haft fyldestgørende grund til afslag  

 eller udeblivelse.
2) at medlemmet uden fyldestgørende grund ophører med sit arbejde, eller 3) at medlemmet afskediges af en grund, der væsentligst kan tilregnes  

 medlemmet.
 Stk. 2. Fra det tidspunkt, hvor medlemmet har haft 3 måneders  

 sammenhængende ledighed, må dagpenge ikke udbetales, hvis medlemmet uden  

 fyldestgørende grund afviser at tage et rimeligt arbejde, der anvises af  

 arbejdsformidlingen eller arbejdsløshedskassen, eller at arbejdsformidlingen  

 eller arbejdsløshedskassen forgæves har forsøgt at formidle et rimeligt  

 arbejde ved at henvise medlemmet til en samtale med en arbejdsgiver, og  

 medlemmet ikke har haft fyldestgørende grund til afslag eller udeblivelse.
 Stk. 3. Bestemmelsen i stk. 1, nr. 2, finder ikke anvendelse ved  

 ophør af selvstændig virksomhed, jf. § 57, stk. 3. I disse tilfælde udbetales  

 dagpenge ikke for den første uge efter ophøret.
 Stk. 4. Et medlem, der nægter at medvirke til udvikling og  

 produktion af krigsmateriel, jf. lov om krigsmateriel m.v., anses for at have  

 fyldestgørende grund til at undlade at overtage arbejde eller ophøre med  

 arbejdet, jf. stk. 1.
 Stk. 5. Direktøren for Arbejdsløshedsforsikringen fastsætter efter  

 forhandling med Landsarbejdsnævnet de nærmere regler for anvendelse af  

 bestemmelserne i stk. 1, 2 og 4 samt om de dagpengemæssige konsekvenser over  

 for medlemmerne, som følge af stk. 1, 2 og 4.«.
 13. Efter § 63 indsættes:
» § 63 a.
Et medlem, hvis dagpengeret er bortfaldet som følge  

 af, at medlemmet ikke kan anses for at stå til rådighed for arbejdsmarkedet,  

 kan generhverve dagpengeretten, når medlemmet sammenlagt har haft arbejde som  

 lønmodtager i en tid, som svarer til arbejde i fagets fulde sædvanlige  

 arbejdstid i mindst 26 uger inden for en periode på 18 måneder.
Et  

 deltidsforsikret medlem kan generhverve dagpengeretten, når medlemmet har  

 haft arbejde som lønmodtager i en tid, som sammenlagt svarer til arbejde i  

 fagets fulde sædvanlige arbejdstid i mindst 17 uger inden for en periode på  

 18 måneder.
Stk. 2. Direktøren for Arbejdsløshedsforsikringen fastsætter efter  

 forhandling med Landsarbejdsnævnet de nærmere regler for anvendelsen af  

 bestemmelserne i stk. 1.« 14. I § 67, indsættes som stk. 4 :
 » Stk. 4. Direktøren for Arbejdsløshedsforsikringen fastsætter  

 efter forhandling med Landsarbejdsnævnet regler om, i hvilket omfang arbejde,  

 hvortil der ydes offentligt tilskud, kan betragtes som arbejde efter stk. 2,  

 nr. 1.«.
 15. I § 72, stk. 1, indsættes efter 1. pkt. :
»Arbejde, hvortil der ydes offentligt tilskud, bortset fra arbejde,  

 hvortil der ydes tilskud efter lov om arbejdstilbud til ledige, medregnes kun  

 med halvdelen af den arbejdede tid.« 16. I § 73 indsættes efter stk. 1 som nyt stykke:
 » Stk. 2. Det er en betingelse for, at et deltidsforsikret  

 medlem kan modtage nedsatte dagpenge, at arbejdsgiveren til staten indbetaler  

 et beløb, der pr. måned svarer til 1 1/2 gange det maksimale dagpengebeløb  

 pr. dag, jf. § 47.«.
 Stk. 2-4 bliver herefter stk. 3-5.
 17. I § 76, stk. 1, ændres »8« til:  

 »3,4«, »9,3« til: »7,8« og »stk. 6 og  

 7« til: »stk. 7 og 8«.
 18. § 76, stk. 1, 3. pkt. affattes således:
»For efterlønsmodtagere indbetales det beløb, som er fastsat i medfør  

 af 1. pkt.« 19. I § 76, stk. 1 indsættes efter stk. 1 som nyt  

 stykke:
 » Stk. 2. Kassen indbetaler til udligningsfonden, jf. § 85,  

 for hvert medlem, der er omfattet af § 76, stk. 1, 1. pkt., de beløb, der  

 skal indbetales efter § 85.«.
 Stk. 2-7 bliver herefter stk. 3-8.
 20. I § 76, stk. 2, der bliver stk. 3, ændres »efter  

 stk. 1« til: »efter stk. 1 og 2.«.
 21. I § 76, stk. 4, der bliver stk. 5, ændres »til  

 staten efter stk. 1 og 2« til: »til staten og udligningsfonden  

 efter stk. 1-3.«.
 22. I § 76, stk. 6 og 7, der bliver stk. 7 og 8, ændres 2  

 steder »stk. 4« til: » stk. 5« og eet sted »stk.  

 6« til: »stk. 7.«.
 23. I § 79, stk. 1 indsættes som 2. pkt :
 »Kassens dagpengeudgifter for 2.-5. ledighedsdag efter § 51, stk. 2,  

 refunderes dog af udligningsfonden, jf. § 85.«.
 24. I § 81, stk. 1, nr. 3 ændres »efter § 76, stk. 1  

 og 2« til: »efter § 76, stk. 1-3.«.
 25. Efter § 84 indsættes i kapitel 12:
»Udligningsfond § 85. Til finansiering af dagpengeudgifterne efter § 51, stk. 2,  

 oprettes en udligningsfond, hvis midler tilvejebringes gennem et fast og et  

 variabelt bidrag fra medlemmer af arbejdsløshedskasser for lønmodtagere samt  

 et bidrag fra offentlige og private arbejdsgivere.
Efterlønsmodtagere betaler  

 ikke bidrag.
Stk. 2. Det faste bidrag for medlemmer af arbejdsløshedskasser for  

 lønmodtagere udgør 300 kr. årligt for fuldtidsforsikrede og 200 kr. årligt  

 for deltidsforsikrede.
Bidraget reguleres een gang årligt den 1. juli med  

 satsreguleringsprocenten, jf. lov om en satsreguleringsprocent.
Stk. 3. Det variable bidrag fra medlemmer af arbejdsløshedskasser  

 for lønmodtagere beregnes på baggrund af hjemsendelseshyppigheden, forstået  

 som antal ledighedsperioder pr. forsikret medlem i den enkelte  

 arbejdsløshedskasse.
Bidraget kan højst udgøre 300 kr. årligt for  

 fuldtidsforsikrede og 200 kr. årligt for deltidsforsikrede.
Beløbene  

 reguleres een gang årligt den 1. juli med satsreguleringsprocenten, jf. lov  

 om en satsreguleringsprocent.
 Stk. 4. Bidraget fra offentlige og private arbejdsgivere  

 fastsættes således, at det dækker den del af udlignigsfondens udgifter, der  

 ikke dækkes gennem medlemsbidragene efter stk. 2 og 3. Arbejdsgiverbidraget  

 beregnes på grundlag af indbetalte ATP-bidrag.
 Stk. 5. Arbejdsministeren fastsætter nærmere regler for  

 fastsættelse af bidragene efter stk. 3 og 4. Bidragene for et finansår  

 bekendtgøres i september måned forud for finansåret.
Stk. 6. Hvis udligningsfonden ikke har tilstrækkelige midler til  

 at afholde udgifterne til dagpenge, jf. § 51, stk. 2, udlægger staten de  

 resterende beløb for fonden.
De udbetalte beløb skal tilbagebetales, når  

 udligningsfonden har tilvejebragt tilstrækkelige midler.
 Stk. 7. Arbejdsministeren fastsætter nærmere regler om  

 udligningsfondens administration og virksomhed samt om indbetaling af  

 bidragene til fonden.«.
 26. I § 86, stk. 4, 1. pkt. indsættes efter  

 »statskassen«: »eller udligningsfonden«.
 27. I § 100 a indsættes som stk. 3 :
» Stk. 3. Arbejdsministeren fastsætter nærmere regler for 1) hvilke oplysninger kasserne og medlemmerne skal give til de i stk. 2  

 nævnte registre og 2) på hvilken måde og inden for hvilke frister, oplysningerne skal  

 gives.«.
§ 2 § 1, nr. 17, 18 og 27 træder i kraft den 1. januar 1991, § 1, nr. 1, 10,  

 12-15 træder i kraft den 1. april 1991 og § 1, nr. 2 - 9, 11, 16, 19 - 26  

 træder i kraft den 1. juli 1991.
§ 3 Stk. 1. Bestemmelserne i § 1, nr. 1, 10, 14 og 15, finder  

 anvendelse på medlemmer, der efter lovens ikrafttræden, påbegynder arbejde,  

 hvortil der ydes offentlige tilskud.
Stk. 2. I perioden fra 1. januar 1991 til 30. juni 1991 udgør det  

 beløb kassen skal indbetale for hvert medlem efter § 76, stk. 1, 1. pkt. 5,5  

 gange dagpengenes størrelse.
I perioden fra 1. juli 1991 til 31. december  

 1991 udgør det beløb, kassen skal indbetale for hvert medlem efter § 76, stk.  

 1, 1. pkt. 4,1 gange dagpengenes størrelse.
 Stk. 3. De i § 1, nr. 25 omhandlede bidrag til udligningsfonden  

 for perioden 1. juli 1991 til 31. december 1991 bekendtgøres senest 1 måned  

 forud for bestemmelsens ikrafttræden.
Bemærkninger til lovforslaget Almindelige bemærkninger Lov nr. 144 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF.sp.3222, 3605 og  

 4473, tillæg A sp. 2369; tillæg B sp. 673; tillæg C sp. 321) er senest  

 bekendtgjort ved lovbek. nr. 586 af 13. august 1990.
Forslaget tager sigte på at medvirke til at forhindre utilsigtet  

 anvendelse af arbejdsløshedsdagpengene samt afhjælpe arbejdsmarkedets  

 strukturproblemer.
Der kan herved ydes et vigtigt bidrag til at skabe et mere  

 fleksibelt arbejdsmarked og således sikre grundlag for en bæredygtig  

 økonomisk vækst.
Forslagene indebærer samtidig en betydelig nedsættelse af de  

 samlede udgifter til arbejdsløshedsdagpengene, idet finansieringen af 1.  

 ledighedsuge »løftes ud« af dagpengesystemet.
Regeringen finder, at der i bestræbelserne på at løse arbejdsmarkedets  

 strukturproblemer fortsat må arbejdes med at begrænse dagpengesystemets  

 tilskyndelse til midlertidig ledighed ved hjemsendelser mv.
Der er allerede  

 taget hul på denne problemstilling ved indførelse pr. 1. januar 1989 af  

 reglerne om arbejdsgivernes betaling af dagpengegodtgørelse for 1.  

 ledighedsdag.
 Lovforslaget indeholder følgende hovedelementer:
 1. Ændring af reglerne for finansiering og ydelser for 2.-5. ledighedsdag.
 2. Omlægning af dagpengeugen fra 6 til 5 dage.
 3. Bidrag fra arbejdsgiveren ved et medlems deltidsbeskæftigelse  

 kombineret med supplerende dagpenge.
 4. Fastlæggelse af forskellige pligter i forbindelse med kravet om at stå  

 til rådighed for arbejdsmarkedet.
 5. Ændring af regler om optjening af dagpengeret ved støttet arbejde.
 6. Nedsættelse af medlemsbidraget.
 7. Forbedring af statistikgrundlag.
 Regeringen er opmærksom på, at der for så vidt angår elementerne 3 og 4 om  

 henholdsvis ændrede regler for supplerende dagpenge og rådighed findes  

 forligsmæssige bindinger.
 Ad 1:
Et tilbagevendende emne i debatten om arbejdsmarkedets strukturproblemer  

 er hjemsendelsesledigheden.
Det skyldes, at de gældende dagpengeregler gør  

 det muligt for virksomheder og medarbejdere at indrette sig på en måde, der  

 arbejdsmarkedspolitisk ikke er hensigtsmæssig.
Der er ikke i dag en tilstrækkelig tilskyndelse til aftalemæssigt at finde  

 løsninger, der er afstemt efter de særlige ydre betingelser, der gør sig  

 gældende i visse brancher.
I stedet udnyttes hjemsendelsesmuligheden.
Det  

 indebærer, at problemet væltes over på dagpengesystemet (og dermed det  

 offentlige), idet de ansatte modtager dagpenge, samtidig med at de reelt  

 bevarer tilknytningen til den pågældende virksomhed og kan regne med at vende  

 tilbage, så snart der er produktionsmæssig dækning herfor.
Det foreslås derfor, at den første ledighedsuge »løftes ud« af  

 dagpengesystemets finansiering og i stedet finansieres gennem bidrag fra  

 forsikrede lønmodtagere og offentlige og private arbejdsgivere.
Dermed bliver  

 hjemsendelsesledigheden i første række et problem, som virksomhederne og de  

 ansatte selv må løse i fællesskab.
 Arbejdsmarkedets parter må gennem forhandling finde frem til, hvordan  

 hjemsendelsesledigheden kan begrænses og eventuelt helt fjernes gennem ændret  

 produktions- og arbejdstidstilrettelæggelse, ændrede ansættelses- og  

 opsigelsesforhold o.lign.
 Umiddelbart indebærer forslaget, at arbejdsgiverne og lønmodtagerne fuldt  

 ud finansierer dagpengeudgifterne for 1. ledighedsuge bortset fra de  

 tilfælde, hvor der ikke er ret til dagpengegodtgørelse, og at staten opnår  

 væsentlige besparelser på dagpengeudbetalinger.
 Hovedsigtet er imidlertid at tilskynde parterne til at finde frem til en  

 bedre produktionstilrettelæggelse, nye ansættelsesforhold eller  

 arbejdstidsregler, der er bedre afpasset efter den enkelte branches særlige  

 forhold, eller andre tilpasninger, der kan begrænse hjemsendelserne.  

 Lønmodtagerne inden for disse brancher får herved samme faste tilknytning til  

 deres virksomhed som andre lønmodtagere.
 Sådanne tilpasninger vil indebære, at de udgifter, som parterne, som følge  

 af den ændrede finansiering, selv skal bære i fremtiden, vil være væsentligt  

 mindre end den beregnede dagpengebesparelse.
 Finansieringen af 1. ledighedsuge foreslås tilrettelagt således, at  

 arbejdsgiverne som hidtil betaler dagpengegodtgørelse for 1. ledighedsdag.  

 For 2.-5. ledighedsdag betaler arbejdsløshedskassen i disse tilfælde  

 dagpengene uden statsrefusion.
 For at undgå, at de enkelte kasseområder umiddelbart vil blive meget uens  

 påvirket, oprettes der en udligningsfond, der finansierer dagpenge for 2.-5.  

 dag af 1. ledighedsuge, jf. herved at dagpengeugen samtidigt foreslås omlagt  

 fra 6 til 5 dage.
 Udligningsfondens udgifter finansieres efter følgende model:
- Samtlige fuldtidsforsikrede lønmodtagere betaler et fast beløb på 300  

 kr. årligt.
Deltidsforsikrede betaler 200 kr. årligt.
- Samtlige forsikrede lønmodtagere betaler et variabelt bidrag efter  

 kassens hjemsendelseshyppighed.
Denne vil her blive fastlagt som antal  

 ledighedsperioder pr. forsikret medlem.
Beløbet varierer fra 0-300 kr. årligt  

 for fuldtidsforsikrede og fra 0-200 kr. årligt for deltidsforsikrede.
 - Private og offentlige arbejdsgivere betaler et bidrag pr. ansat, der  

 samlet dækker den resterende del af udligningsfondens udgifter til dagpenge.
 Efterlønsmodtagere og medlemmer af en kasse for selvstændige  

 erhvervsdrivende betaler ikke til udligningsfonden.
 Staten garanterer for udligningsfondens likviditet, men der forudsættes  

 herudover ikke at skulle ydes statslige tilskud til udligningsfonden.
Dagpengene for 2.-5. ledighedsdag udbetales med højeste dagpengebeløb.Der  

 er således ingen lønmodtagere, der mister indtægt som følge af forslaget.  

 Tværtimod vil dette kompensationsniveau være til fordel for de fleste ledige,  

 der ellers som hovedregel ville få udbetalt supplerende dagpenge med 80 pct.  

 af den maksimale sats, da ledigheden ofte påbegyndes i løbet af en uge.
Den  

 gældende regel om mindsteudbetaling (9 timer) ved ledighed efter første dag  

 med dagpengegodtgørelse opretholdes.
 Ad 2:
Arbejdsløshedsforsikringsloven har hidtil beregnet dagpenge ud fra en  

 arbejdsuge på 6 dage.
Beregningen giver efterhånden administrative  

 vanskeligheder, da den typiske arbejdsuge på arbejdsmarkedet nu er 5 dage.
 For at forenkle administrationen af dagpenge foreslås en dagpengeuge  

 ændret til 5 dage.
 Som konsekvens heraf vil det maksimale dagpengebeløb og herved også det  

 maksimale beløb, som arbejdsgiveren skal betale for 1. ledighedsdag, ændres  

 fra 409 kr. til 491 kr.
 Ad 3:
 Det er utilsigtet brug af dagpengesystemet, når forsikrede lønmodtagere  

 arbejder på fast nedsat tid og modtager supplerende dagpenge og ikke reelt er  

 aktivt arbejdssøgende til arbejde på fuld tid.
 Regeringen vil som offentlig arbejdsgiver tilstræbe at udbyde  

 fuldtidsstillinger til fuldtidsforsikrede og deltidsstillinger til  

 deltidsforsikrede og vil opfordre kommunerne til det samme.
 For at fremme denne udvikling generelt, herunder også i private  

 virksomheder, indføres fra 1. juli 1991 et særligt bidrag for offentlige og  

 private arbejdsgivere, der fortsat udbyder beskæftigelse, der kan kombineres  

 med supplerende dagpenge.
 Deltidsstillinger vil fortsat ud over af deltidsforsikrede uden betaling  

 af bidrag kunne besættes med ikke-forsikrede.
Efter gældende regler kan et fuldtidsforsikret medlem, der arbejder på  

 nedsat tid i et ansættelsesforhold med et opsigelsesvarsel kun få  

 supplerende dagpenge, hvis medlemmet har afleveret en frigørelsesattest i  

 arbejdsløshedskassen.
Der stilles derimod ikke krav om frigørelsesattest, når  

 et fuldtidsforsikret medlem arbejder på nedsat tid i et ansættelsesforhold  

 uden opsigelsesvarsel, eller når et deltidsforsikret medlem får arbejde i  

 mindre omfang end hidtil og derved er berettiget til supplerende dagpenge.
 Det foreslås at fastsætte et bidrag pr. frigørelsesattest.
 Samtidig foreslås det at gøre retten til supplerende dagpenge for  

 fuldtidsforsikrede uden opsigelsesvarsel og for deltidsforsikrede betinget  

 af, at medlemmet til arbejdsløshedskassen afleverer bevis for, at  

 arbejdsgiveren har indbetalt et fastsat bidrag til staten.
Forslagets målgruppe er personer, der fast arbejder på nedsat tid eller i  

 turnusordninger, og ikke medlemmer, der kun lejlighedsvis får udbetalt  

 supplerende dagpenge.
I tilfælde, hvor der ikke er krav om frigørelsesattest,  

 skal arbejdsgiverens bidrag betales, når medlemmet har været beskæftiget på  

 nedsat tid hos samme arbejdsgiver i en vis periode, f.eks. 4 uger.
Der vil  

 kun fortsat kunne udbetales supplerende dagpenge til medlemmet, såfremt  

 medlemmet til arbejdsløshedskassen afleverer bevis for, at arbejdsgiveren har  

 indbetalt det fastsatte bidrag til staten.
 Forslaget giver arbejdsgivere et økonomisk incitament til i videre omfang  

 at udbyde beskæftigelse, der ikke kan kombineres med supplerende dagpenge.
Bidraget foreslås fastsat til et månedligt beløb svarende til 1 1/2 gange  

 det maksimale dagpengebeløb pr. dag, d.v.s. ca. 750 kr. mdl. ved forslagets  

 fremsættelse.
Der vil blive fastsat nærmere regler om bidragets indbetaling  

 til en offentlig myndighed.
 Indbetaler arbejdsgiveren det fastsatte beløb, vil lønmodtageren være  

 berettiget til supplerende dagpenge i de i § 60 og § 73 fastsatte perioder.
Det foreslås, at de nærmere regler udarbejdes af direktøren for  

 arbejdsløshedsforsikringen efter forhandling med landsarbejdsnævnet.
Der vil  

 herunder blive fastsat regler om, hvordan arbejdsgiverens bidrag skal  

 indbetales.
 Ad 4:
 Et helt grundlæggende princip i arbejdsløshedsforsikringsreglerne er, at  

 dagpenge kun kan udbetales til ledige medlemmer, der er til rådighed for  

 arbejdsmarkedet, og som ikke selv er skyld i, at et arbejdsforhold ikke er  

 kommet i stand eller er ophørt.
Der må løbende ske tilpasninger af rådighedsreglerne, således at der  

 sikres en bevidst og målrettet sammenhæng mellem rådighedsforpligtelsen og  

 bestræbelserne for i øvrigt at fremme mobiliteten og omstillingen på  

 arbejdsmarkedet.
Der er behov for at understrege, at der er en klar  

 sammenhæng mellem retten til dagpenge og forpligtelsen til at stå til  

 rådighed for arbejdsmarkedet.
Det foreslås derfor, at der i rådighedsreglerne  

 fastlægges forskellige pligter i forbindelse med kravet om at stå til  

 rådighed for arbejdsmarkedet.
 Det foreslås for det første, at alle ledige medlemmer får pligt til at  

 overtage rimeligt arbejde efter 3 måneders sammenhængende ledighed.
 Efter de gældende regler indtræder pligten til at stå til rådighed for  

 rimeligt arbejde først fra tidspunktet for indberetning til arbejdstilbud,  

 dvs. efter ca. 18 måneders ledighed.
I dag tilbydes ledige en individuel samtale på arbejdsformidlingen efter 3  

 måneders sammenhængende ledighed.
Samtalen er obligatorisk for forsikrede  

 ledige, således at udeblivelse fra samtalen udløser en rådighedsvurdering i  

 arbejdsløshedskassen.
 Forslaget indebærer, at et medlem fra det tidspunkt, hvor medlemmet  

 tilbydes en »3-måneders samtale« på arbejdsformidlingen, selv skal  

 være aktivt arbejdssøgende og kunne formidles også til arbejde, der ligger  

 uden for det hidtidige fagområde, ligesom medlemmet skal søge og kunne  

 formidles til arbejde i et større geografisk område.
 Medlemmerne vil hermed tilskyndes til at udnytte deres jobmuligheder mere  

 uafhængigt af deres oprindelige kvalifikationer og hidtidige fagområde.
 Formidling af arbejde sker ved enten henvisning eller anvisning.  

 Arbejdsformidlingens formidlingspraksis har i de senere år udviklet sig  

 således, at anvisning af arbejde stort set kun anvendes ved hurtig formidling  

 af korttidsjob med beskedne eller helt entydigt definerede krav til de  

 arbejdssøgendes kvalifikationer (typisk inden for tjenerområdet). Så snart  

 der stilles større eller mere nuancerede kvalifikationskrav, bestræber  

 arbejdsformidlingen sig på at henvise et »udvalg« af arbejdssøgende  

 til samtale med arbejdsgiveren forud for besættelse af et job.
Efter de gældende regler må dagpenge ikke udbetales til et medlem, der  

 flere gange har afvist henvist arbejde.
Nærmere regler herom er fastsat i  

 Direktoratet for Arbejdsløshedsforsikringens bekendgørelse nr. 315 af 17. maj  

 1989 om et arbejdsløshedskassemedlems rådighedsforpligtelse og konsekvenserne  

 af selvforskyldt ledighed.
Efter disse regler skal arbejdsløshedskasserne  

 løbende registrere, når et medlem afslår arbejde som tilbydes som følge af en  

 henvisning eller udebliver fra samtale med en arbejdsgiver.
Der gives 2 ugers  

 karantæne, hvis medlemmet uden fyldestgørende grund 2 gange inden for 6  

 måneder har afslået henvist arbejde.
Hvis medlemmet uden fyldestgørende grund  

 3 gange inden for 6 måneder afslår en henvisning, skal der statueres  

 manglende rådighed.
Det er således omkostningsfrit for et medlem at afslå en henvisning, blot  

 der ikke sker gentagelse inden for en kortere periode.
Et afslag vil dog  

 kunne indgå i en konkret bedømmelse af medlemmets rådighed.
 Et ufyldestgørende begrundet afslag på anvist arbejde får derimod  

 umiddelbare dagpengemæssige konsekvenser i form af 2 ugers karantæne, og hvis  

 et medlem 2 gange inden for 12 måneder har afslået anvist arbejde, skal der  

 statueres manglende rådighed.
 Set i lyset af at det overvejende antal formidlinger i dag sker ved  

 henvisning, findes det uhensigtsmæssigt at opretholde denne skarpe  

 sanktionsmæssige sondring mellem anvisning og henvisning.
 Det kan virke skadeligt for arbejdsløshedsforsikringssystemets renomme, at  

 dagpengemodtagere, blot fordi formidlingen af arbejde sker ved henvisning i  

 stedet for anvisning, kan udeblive fra en samtale med en arbejdsgiver eller  

 afslå arbejdsgiverens tilbud om arbejde, uden at det får konsekvenser for  

 dagpengeretten.
 Det foreslås derfor, at der ikke kan udbetales dagpenge til et medlem,  

 hvis ledighed skyldes, at arbejdsformidlingen eller arbejdsløshedskassen  

 forgæves har forsøgt at formidle arbejde ved at henvise medlemmet til samtale  

 med en arbejdsgiver, og medlemmet ikke har haft fyldestgørende grund til  

 afslag eller udeblivelse.
 Forslaget betyder, at allerede 1. afslag på henvist arbejde vil få  

 konsekvenser for dagpengeretten.
Det er hensigten at fastsætte i rådighedsbekendtgørelsen at et  

 ufyldestgørende begrundet afslag på henvist arbejde, ligesom afslag på anvist  

 arbejde, skal medføre 2 ugers karantæne.
Hvis medlemmet uden fyldestgørende  

 grund 2 gange inden for 6 måneder afslår henvist arbejde, skal der statueres  

 manglende rådighed.
 Konsekvensen af, at der statueres manglende rådighed, er, at  

 dagpengeretten bortfalder.
 Efter de gældende regler er generhvervelse af dagpengeretten betinget af,  

 at medlemmet har haft mere end 300 timers arbejde inden for en periode på 10  

 uger (mindst 150 timer inden for 10 uger for deltidsforsikrede).
For at gøre det tydeligt, at rådighedsforpligtelsen er mere end en  

 formalitet, foreslås, at generhvervelse af dagpengeretten efter statuering af  

 manglende rådighed gøres betinget af 26 ugers arbejde (17 uger for  

 deltidsforsikrede) i fagets fulde sædvanlige arbejdstid inden for en periode  

 af 18 måneder.
Dette vil sige, at der for denne gruppe vil gælde et  

 arbejdskrav, der svarer til det sædvanlige skærpede arbejdskrav, der gælder  

 for generhvervelse af dagpengeret efter fald for det almindelige arbejdskrav  

 i § 55, stk. 1, og § 72, stk. 1.
 Ad 5:
 Efter de gældende regler kan arbejde med offentlige løntilskud medregnes  

 i relation til arbejdsløshedsforsikringslovens optagelses- og  

 arbejdskravsbetingelser, hvis tilskuddet ydes i henhold til lovgivningen om  

 kommunal beskæftigelsesindsats (beskæftigelsesprojekter og ansættelse i  

 private virksomheder med løntilskud) og beskæftigelse i henhold til lov om  

 arbejdstilbud til ledige.
 De gældende regler åbner ikke mulighed for, at beskæftigelse, der aflønnes  

 over bistandsloven, kan betragtes som arbejde i  

 arbejdsløshedsforsikringslovens forstand, hvilket vil sige, at  

 arbejdsoptræning (revalidering) med løntilskud efter bistandslovens § 43,  

 stk. 8, ikke kan medregnes i forhold til optagelses- og  

 arbejdskravsbetingelserne.
Det foreslås, at der indsættes hjemmel til, at der administrativt kan  

 fastsættes regler om, i hvilket omfang arbejde, hvortil der ydes offentligt  

 tilskud kan betragtes som arbejde i forbindelse med optagelse i en  

 arbejdsløshedskasse.
I denne forbindelse vil arbejdsoptræning (revalidering)  

 efter bistandslovens § 43, stk. 8, også være omfattet.
 Det foreslås endvidere, at deltagelse i beskæftigelsesfremmende  

 foranstaltninger med offentligt tilskud, bortset fra arbejde, hvortil der  

 ydes tilskud efter lov om arbejdstilbud til ledige, kun skal kunne medregnes  

 med 50 pct. i forhold til arbejdskravsbetingelserne i  

 arbejdsløshedsforsikringslovens § 55 og § 72 (26/17 ugers reglen). Dette vil  

 også gælde for arbejdsoptræning efter bistandslovens § 43, stk. 8.
 Formålet med forslaget er, at der i relation til  

 arbejdsløshedsforsikringen klart skelnes mellem arbejde med offentlige  

 tilskud og arbejde udført for en arbejdsgiver på det almindelige  

 arbejdsmarked på almindelige løn- og arbejdsvilkår.
Det er hensigten, at deltagelsen i beskæftigelsesfremmende  

 foranstaltninger fortsat skal medregnes fuldt ud i relation til  

 arbejdsløshedsforsikringslovens optagelsesbetingelser.
Tilsvarende vil gælde  

 for deltagelse i arbejdsoptræning efter bistandslovens § 43, stk. 8.  

 Forslaget får derfor ikke indflydelse på deltagernes mulighed for at blive  

 arbejdsløshedsforsikret, men alene på muligheden for at opfylde  

 arbejdskravsbetingelserne.
 Forslaget får ikke indflydelse på deltagernes mulighed for efterfølgende  

 at opnå beskæftigelse på det almindelige arbejdsmarked, idet adgangen til  

 arbejdsløshedsforsikringen ikke i sig selv sikrer tilknytning eller adgang  

 til arbejdsmarkedet.
 Ad 6:
 Det foreslås at nedsætte medlemsbidraget for medlemmer af  

 arbejdsløshedskasser for lønmodtagere med 1.000 kr. pr. 1. januar 1991 og med  

 yderligere 600 kr. pr. 1. juli 1991. Forslaget skal ses som et ønske om at  

 gøre det mindre økonomisk belastende at være arbejdsløshedsforsikret.  

 Forslaget skal også ses i sammenhæng med forslaget om ændret finansiering af  

 dagpengene for 2.-5. ledighedsdag, der for arbejdsløshedskassemedlemmerne  

 umiddelbart betyder en merudgift op til 600 kr. årligt.
 Forslaget vedrører ikke medlemmer af en kasse for selvstændige  

 erhvervsdrivende og efterlønsmodtagere.
 Ad 7.
 Det foreslås, at der sker en ajourføring af hjemmelen til at afkræve  

 statistiske oplysninger til brug ved udarbejdelsen af  

 arbejdsløshedsstatistikken.
Alle arbejdsløshedskasser anvender edb i en eller anden udstrækning.
Som  

 minimum registreres kassernes udbetalinger af dagpenge, efterløn m.v. på edb.  

 Et krav om, at sådanne oplysninger skal videregives på edb-læsbart medie,  

 ventes derfor ikke at give anledning til større vanskeligheder i kasserne.
Forslaget giver endvidere mulighed for at fastsætte, at oplysningerne skal  

 gives inden for bestemte frister.
Dette skal ses som et led i bestræbelserne  

 på at tilvejebringe en aktuel og pålidelig ledighedsstatistik.
Forslaget skal endelig ses i lyset af, at det under 4-partsdrøftelserne er  

 konstateret, at ønskelige statistiske oplysninger til belysning af en række  

 problemstillinger ikke har foreligget.
På denne baggrund er det blevet  

 påpeget, at der er stort behov for en generel forbedring af  

 arbejdsløshedsstatistikken.
Administrative og økonomiske konsekvenser Forslaget vil for så vidt angår finansiering og ydelser for 2.-5.  

 ledighedsdag medføre en administrativ merbelastning for  

 arbejdsløshedskasserne og for Direktoratet for Arbejdsløshedsforsikringen og  

 forslaget om bidrag for beskæftigelse med supplerende dagpenge må påregnes at  

 medføre en væsentlig administrativ merbelastning.
 Til gengæld skønnes bestemmelserne om fast maksimal dagpengesats 2.-5.  

 ledighedsdag, og bestemmelserne angående rådighedsforpligtelsen at indebære  

 en administrativ lettelse, medens endelig forslaget om dagpengeret ved  

 støttet arbejde ikke skønnes at give nævneværdige administrative  

 konsekvenser.
 Den samlede direkte og umiddelbare besparelse ved forslaget om  

 finansiering og ydelser for 2.-5. ledighedsdag kan for det offentlige opgøres  

 til 1.550 mill. kr.
Den samlede udbetaling til ledige lønmodtagere i 1. ledighedsuge skønnes  

 på grundlag af de senest foreliggende statistiske oplysninger om påbegyndte  

 ledighedsperioder til følgende i 1991 (opgjort i PL=1991:) Forslaget om bidrag fra arbejdsgiveren for deltidsbeskæftigelse skønnes  

 til et samlet provenu på ca. 175 mill. kr. i 1991 og 350 mill.kr. årligt de  

 følgende år.
 Forslaget om ændrede regler for rådighedsforpligtelsen anslås at medføre  

 en besparelse på ca. 60 mill. kr. årligt.
 Forslaget om dagpengeret ved støttet arbejde skønnes at begrænse de  

 offentlige udgifter med ca. 150 mill. kr. i 1991 og ca. 300 mill. kr. årligt  

 de følgende år.
 Nedsættelsen af medlemsbidraget medfører et mindreprovenu på ca. 2,3 mia.  

 kr. i 1991 og ca. 2,8 mia. kr. i 1992.
 Forslagene vedrørende supplerende dagpenge, rådighedsforpligtelsen og  

 dagpengeret ved støttet arbejde vil kunne medføre udgifter til kontanthjælp.
 Da det er hensigten at begrænse utilsigtet brug af dagpengesystemet vil de  

 offentlige arbejdsgivere (kommuner, amter, stat) ikke blive kompenseret for  

 udgifterne til udligningsfond og arbejdsgiverbidrag for beskæftigelse med  

 supplerende dagpenge.
 Forslagets økonomiske konsekvenser iøvrigt vil blive drøftet med de  

 kommunale parter.
Bemærkninger til lovforslagets enkelte bestemmelser Til nr. 1, 10, 14 og 15 Det foreslås, at der gives Direktøren for Arbejdsløshedsforsikringen  

 hjemmel til at fastsætte regler om, i hvilket omfang arbejde, hvortil der  

 ydes offentlige tilskud, kan betragtes som arbejde i relation til  

 arbejdsløshedsforsikringslovens optagelsesbetingelser.
I medfør af hjemmelen vil der blive fastsat regler om, at arbejde ved  

 deltagelse i beskæftigelsesfremmende foranstaltninger med offentlige tilskud  

 fortsat skal medregnes 100% i relation til arbejdsløshedsforsikringslovens  

 optagelsesbetingelser (300 timer inden for 10 uger for fuldtidsforsikrede og  

 150 timer inden for 10 uger for deltidsforsikrede). Dette for at sikre, at de  

 pågældende fortsat kan blive optaget i en arbejdsløshedskasse.
Tilsvarende  

 vil gælde for personer, der deltager i arbejdsoptræning (revalidering) efter  

 bistandslovens § 43, stk. 8.
 Det foreslås endvidere, at arbejde ved beskæftigelsesfremmende  

 foranstaltninger med offentlige tilskud, herunder arbejdsoptræning efter  

 bistandslovens § 43, stk. 8, kun skal medregnes med 50% i relation til  

 arbejdsløshedsforsikringslovens arbejdskravsbetingelser (26/17 ugers reglen).
 De gældende regler for optjening af dagpengeret ved arbejde med tilskud  

 efter lov om arbejdstilbud til ledige foreslås opretholdt uændret, idet  

 arbejdstilbudsordningen er forbeholdt personer, der allerede er medlemmer af  

 en arbejdsløshedskasse.
 De gældende regler, hvorefter det alene er egentligt arbejde og således  

 ikke praktik og uddannelsesperioder, der kan tælle som arbejde, forudsættes  

 opretholdt.
Til nr. 2 Der henvises til de almindelige bemærkninger ad 2.
Til nr. 3 Ændringen er en konsekvens af forslaget i nr. 2 om omlægning af  

 dagpengeugen fra 6 dage til 5 dage, idet dagpengebeløb skal udgøre et helt  

 beløb.
Til nr. 4 - 9 og 19 - 25 I nr. 5 foreslås, at dagpengebeløb til et medlem, der er berettiget til  

 dagpengegodtgørelse fra arbejdsgiveren for 1. ledighedsdag, udbetales fast  

 med højeste dagpenge i den resterende del af den første ledighedsuge (2.-5.  

 dag) uanset medlemmets hidtidige arbejdsindtægt.
En lønmodtager, der fortsat er medlem af en kasse for selvstændige  

 erhvervsdrivende, vil ved ledighed først opnå ret til dagpenge fra  

 udligningsfonden med højeste dagpenge, når betingelserne for nyberegning af  

 dagpenge er opfyldt, d.v.s. efter 3 måneders sammenhængende beskæftigelse som  

 lønmodtager.
Indtil denne betingelse er opfyldt beregnes dagpengene efter  

 reglerne for selvstændige.
 I nr. 25 foreslås der etableret en udligningsfond til finansiering af  

 disse dagpengeudgifter for 2.-5. ledighedsdag.
 Fonden finansieres gennem faste og variable bidrag fra medlemmer af  

 lønmodtagerkasser - bortset fra efterlønsmodtagere - samt gennem bidrag fra  

 arbejdsgiverne.
Det foreslåede variable medlemsbidrag vil blive fastsat til 0, 100, 200  

 eller 300 kr. for fuldtidsforsikrede, afhængig af hjemsendelseshyppigheden i  

 den enkelte kasse.
Bidraget for deltidsforsikrede vil blive fastsat  

 tilsvarende inden for beløbsgrænsen 0-200 kr.
Hjemsendelseshyppigheden  

 fastlægges på baggrund af antallet af ledighedsperioder pr. medlem.
Forudsætningen for fastlæggelse af det variable bidrag i den enkelte  

 arbejdsløshedskasse er, at det samlede provenu ved ordningens etablering skal  

 indbringe 300 mill.kr. på årsbasis.
Nedbringelse af hjemsendelsesledigheden i  

 den enkelte kasse, giver mulighed for, at kassens variable bidrag nedsættes.  

 Bidraget vil blive fastsat for et år ad gangen.
Arbejdsgiverbidraget foreslås at dække den del af udligningsfondens  

 udgifter, der ikke dækkes af indtægterne fra de variable og faste  

 medlemsbidrag og herunder også udgifterne til opkrævning m.v. af  

 arbejdsgivernes bidrag.
Arbejdsgiverbidraget vil blive beregnet og opkrævet  

 kvartalsvis på baggrund af indbetalingerne af ATP-bidragene fra den enkelte  

 arbejdsgiver.
 Det foreslås, at arbejdsministeren fastsætter de nærmere regler for  

 grundlaget for fastsættelsen af det variable bidrag og arbejdsgiverbidraget.  

 De nærmere regler vil blive fastsat under hensyntagen til, at afvigelser i  

 udligningsfondens udgifter og indtægter i et finansår, set i forhold til  

 finansårets faktiske opgjorte udgifter og indtægter, skal indregnes i det  

 arbejdsgiverbidrag, der fastsættes for det finansår, der ligger efter  

 opgørelsestidspunktet af de faktiske udgifter og indtægter for et finansår.
 Det faste medlemsbidrag og det maksimale variable medlemsbidrag til  

 udligningsfonden vil blive reguleret een gang årligt med den  

 satsreguleringsprocent, der anvendes ved regulering af højeste dagpengebeløb  

 mv.
Forslagene i nr. 4, 6, 7, 8 og 9 er af redaktionel karakter.
Sigtet med  

 forslagene i nr. 19-25 er at tilpasse procedurerne for bl.a. indbetaling af  

 medlemsbidragene til udligningsfonden til den gældende procedure for bl.a.  

 indbetaling af medlemsbidrag til staten samt redaktionelle ændringer i denne  

 forbindelse.
 Der henvises iøvrigt til de almindelige bemærkninger ad 1.
Til nr. 11 og nr. 16 Det foreslås, at arbejdsgivere, der beskæftiger medlemmer på en nedsat  

 tid, der kan kombineres med supplerende dagpenge, skal indbetale et bidrag på  

 11/2 gange det maksimale dagpengebeløb pr. dag svarende til ca. 750 kr.  

 månedlig til staten.
Arbejdsgiverens betaling af det fastsatte bidrag er en betingelse for at  

 medlemmet kan få udbetalt supplerende dagpenge.
Der sker ingen ændring i de  

 gældende regler for tidsbegrænsning af supplerende dagpenge.
 De nærmere regler for bestemmelsen, herunder for hvornår, og hvorledes  

 bidraget skal indbetales, fastsættes af direktøren for  

 arbejdsløshedsforsikringen efter forhandling med Landsarbejdsnævnet, jf.  

 bemyndigelsen i den gældende § 59, stk. 4 og § 73, stk. 4, der i begge  

 tilfælde bliver stk. 5.
 Der henvises iøvrigt til de almindelige bemærkninger ad 3.
Til nr. 12 Det foreslås, at et ledigt medlem får pligt til at overtage rimeligt  

 arbejde efter 3 måneders sammenhængende ledighed.
Efter de gældende regler skal medlemmet, indtil der sker indberetning til  

 arbejdstilbud efter ca. 18 måneders ledighed, være arbejdssøgende til og  

 kunne overtage passende arbejde.
Ved bedømmelsen af om et arbejde er passende  

 lægges der vægt på medlemmets hidtidige beskæftigelse, uddannelse og  

 kvalifikationer.
Fra det tidspunkt, hvor medlemmet er indberettet til et arbejdstilbud,  

 skal medlemmet være aktivt arbejdssøgende til og kunne overtage rimeligt  

 arbejde, der ligger uden for det hidtidige arbejdsområde.
Ved bedømmelsen af  

 om et arbejde er rimeligt skal der tages hensyn til medlemmets arbejds- og  

 uddannelsesmæssige forudsætninger, til afstanden fra bopæl og andre  

 personlige forhold.
 Forslaget betyder, at et medlem efter 3 måneders sammenhængende ledighed  

 skal være aktivt arbejdssøgende også til arbejde, der ligger udenfor det  

 hidtidige fagområde, ligesom medlemmet skal søge arbejde i et større  

 geografisk område.
 Der henvises iøvrigt til de almindelige bemærkninger ad 4.
 For så vidt angår forslaget om, at allerede 1. afslag på henvist arbejde  

 får konsekvenser for dagpengeretten henvises ligeledes til de almindelige  

 bemærkninger ad 4.
Til nr. 13 Det foreslås, at det gældende arbejdskrav på 300/150 timers arbejde inden  

 for 10 uger for generhvervelse af dagpengeretten efter at der er statueret  

 manglende rådighed ændres til sammenlagt mindst 26 ugers arbejde i fagets  

 fulde sædvanlige arbejdstid indenfor 18 måneder for fuldtidsforsikrede og  

 sammenlagt mindst 17 ugers arbejde i fagets fulde sædvanlige arbejdstid  

 indenfor 18 måneder for deltidsforsikrede.
 Forslaget indebærer, at der kræves en fastere tilknytning til  

 arbejdsmarkedet før dagpengeretten kan generhverves.
 Det foreslåede arbejdskrav svarer til det skærpede arbejdskrav, der gælder  

 for generhvervelse af dagpengeret efter fald for det almindelige arbejdskrav  

 i § 55, stk. 1 og § 72, stk. 1.
 Forslagene betyder ikke iøvrigt nogen ændring af de gældende regler om, i  

 hvilke situationer dagpengeretten bortfalder som følge af, at der statueres  

 manglende rådighed, og hvor dagpengerettens generhvervelse gøres betinget af,  

 at medlemmet opfylder et arbejdskrav.
Til nr. 17 Ændringen er en konsekvens af forslaget i nr. 2 om omlægning af  

 dagpengeugen fra 6 dage til 5 dage.
Til nr. 18 Der henvises til de almindelige bemærkninger ad 6.
Til nr. 26 Det foreslås, at de gældende regler for refusion af dagpenge fra  

 statskassen også kommer til at gælde for refusion af dagpenge fra  

 udligningsfonden.
Det betyder, at kasserne ved fejludbetaling kun har krav på  

 refusion, hvis fejludbetalingen skyldes medlemmets svigagtige forhold.
Til nr. 27 Den nugældende § 100 a blev efter henstilling fra Registertilsynet indsat  

 i arbejdsløshedsforsikringsloven ved lov nr. 217 af 30. maj 1980.
 Bestemmelsen angiver de forskellige anvendelsesmuligheder for edb-registre  

 inden for arbejdsløshedsforsikringsområdet, men tager ikke stilling til  

 hvordan oplysningerne skal tilvejebringes.
 De erfaringer, der siden er indhentet i forbindelse med det centrale  

 register for arbejdsmarkedsstatistik (CRAM) viser, at der er behov for at  

 fastsætte nærmere regler herom.
 Der henvises iøvrigt til de almindelige bemærkninger ad 7.
Til § 2 Nedsættelsen af medlemsbidraget (nr. 17 og 18) med 1.000 kr. og  

 forbedring af statistikgrundlag (nr. 27) træder i kraft den 1. januar 1991.  

 Bestemmelserne om optjening af dagpengeret ved støttet arbejde (nr. 1, 10, 14  

 og 15), og bestemmelserne om rådighedsforpligtelsen (nr. 12 og 13) træder i  

 kraft den 1. april 1991, medens bestemmelserne om finansiering og ydelser for  

 2.-5. ledighedsdag (nr. 4 - 9 og 19 - 25), omlægning af dagpengeugen (nr. 2  

 og 3), og bidrag for deltidsbeskæftigelse med supplerende dagpenge (nr. 11 og  

 16) først træder i kraft den 1. juli 1991, da bestemmelserne forudsætter, at  

 der udarbejdes nærmere regler, ligesom der herved gives arbejdsgivere og  

 lønmodtagere en vis tid til eventuelt at indgå nye aftaler - kollektivt eller  

 individuelt - om arbejdstid.
Til § 3 Til stk. 1 Bestemmelserne om optjening af dagpengeret ved arbejde, hvortil der ydes  

 offentlige tilskud finder alene anvendelse på arbejde, der påbegyndes efter  

 den 1. april 1991.
Til stk. 2 Overgangsordning vedrørende medlemsbidragets størrelse er en følge af den  

 gradvise nedsættelse af medlemsbidraget og af omlægningen af dagpengeugen fra  

 6 til 5 dage.
Efter 2. behandling den 29. maj 1991 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 586 af 13. august 1990, foretages følgende ændringer:
 1. I § 41 indsættes efter stk. 6 som nyt stykke:
» Stk. 7. Direktøren for Arbejdsløshedsforsikringen fastsætter  

 regler om, i hvilket omfang arbejde, hvortil der ydes offentligt tilskud, kan  

 betragtes som arbejde efter stk. 1, nr. 3.« Stk. 7 bliver herefter stk. 8.
 2. I § 51, stk. 4, indsættes efter 1. pkt. som nyt punktum:
»Til et medlem, der er delvis ledig i en uge i forbindelse med  

 påbegyndelse eller ophør af beskæftigelse, udbetales dagpenge for den  

 pågældende uge dog med et fast beløb, der udgør 90 pct. af højeste dagpenge  

 efter § 47.« 3. I § 55, stk. 1, indsættes som 3. pkt.:
»Ved deltagelse i beskæftigelsesprojekter og løntilskudsordninger  

 efter lov om kommunal beskæftigelsesindsats og deltagelse i arbejdsoptræning  

 efter lov om social bistand § 43, stk. 8, kan arbejdet i de første 13 uger  

 ikke medregnes.« 4. § 57, stk. 1, 2. pkt., affattes således:
»Dagpenge kan ikke udbetales for ledighedsperioder, hvor medlemmet er  

 berettiget til en dagpengegodtgørelse fra arbejdsgiveren, jf. § 84, medmindre  

 andet følger af regler fastsat af direktøren for Arbejdsløshedsforsikringen i  

 medfør af § 84, stk. 7.« 5. § 60, stk. 1, affattes således:
»Når et medlem har fået udbetalt nedsatte dagpenge i sammenlagt 52  

 uger inden for de sidste 70 uger, bortfalder retten til nedsatte dagpenge,  

 indtil medlemmet har haft 26 ugers arbejde med mere end 30 timer i hver uge  

 inden for 12 måneder.« 6. § 60, stk. 2 og 3, ophæves.
 Stk. 4 bliver herefter stk. 2.
 7. § 63 affattes således:
» § 63. Dagpenge må ikke udbetales til et medlem, hvis  

 ledighed skyldes, 1) at medlemmet uden fyldestgørende grund afviser at tage et passende  

 arbejde, der anvises af arbejdsformidlingen eller arbejdsløshedskassen, eller  

 at arbejdsformidlingen eller arbejdsløshedskassen forgæves har forsøgt at  

 formidle et passende arbejde ved at henvise medlemmet til samtale med en  

 arbejdsgiver og medlemmet ikke har haft fyldestgørende grund til afslag eller  

 udeblivelse, 2) at medlemmet uden fyldestgørende grund ophører med sit arbejde, eller 3) at medlemmet afskediges af en grund, der væsentligst kan tilregnes  

 medlemmet.
 Stk. 2. Fra det tidspunkt, hvor medlemmet sammenlagt har haft 12  

 måneders ledighed inden for 15 måneder, må dagpenge ikke udbetales, hvis  

 medlemmet uden fyldestgørende grund afviser at tage et rimeligt arbejde, der  

 anvises af arbejdsformidlingen eller arbejdsløshedskassen, eller  

 arbejdsformidlingen eller arbejdsløshedskassen forgæves har forsøgt at  

 formidle et rimeligt arbejde ved at henvise medlemmet til en samtale med en  

 arbejdsgiver og medlemmet ikke har haft fyldestgørende grund til afslag eller  

 udeblivelse.
 Stk. 3. Bestemmelsen i stk. 1, nr. 2, finder ikke anvendelse ved  

 ophør af selvstændig virksomhed, jf. § 57, stk. 3. I disse tilfælde udbetales  

 dagpenge ikke for den første uge efter ophøret.
 Stk. 4. Et medlem, der nægter at medvirke til udvikling og  

 produktion af krigsmateriel, jf. lov om krigsmateriel m.v., anses for at have  

 fyldestgørende grund til at undlade at overtage arbejde eller ophøre med  

 arbejdet, jf. stk. 1.
Stk. 5. Direktøren for Arbejdsløshedsforsikringen fastsætter efter  

 forhandling med Landsarbejdsnævnet de nærmere regler for anvendelse af  

 bestemmelserne i stk. 1, 2 og 4 samt om de dagpengemæssige konsekvenser over  

 for medlemmerne som følge af stk. 1, 2 og 4.« 8. I § 67 indsættes som stk. 4 :
» Stk. 4. Direktøren for Arbejdsløshedsforsikringen fastsætter  

 efter forhandling med Landsarbejdsnævnet regler om, i hvilket omfang arbejde,  

 hvortil der ydes offentligt tilskud, kan betragtes som arbejde efter stk. 2,  

 nr. 1.« 9. I § 72, stk. 1, indsættes som 3. pkt.:
»Ved deltagelse i beskæftigelsesprojekter og løntilskudsordninger  

 efter lov om kommunal beskæftigelsesindsats og deltagelse i arbejdsoptræning  

 efter lov om social bistand § 43, stk. 8, kan arbejdet i de første 13 uger  

 ikke medregnes.« 10. § 84 affattes således:
»§ 84. Til et medlem betaler arbejdsgiveren ved afskedigelse,  

 hjemsendelse, ophør af opgave- og tidsbestemt akkord og lignende  

 dagpengegodtgørelse for 1. og 2. ledighedsdag.
Dagpengegodtgørelsen udgør pr.  

 dag et beløb svarende til højeste dagpengebeløb for en dag, jf. § 47, stk. 1.  

 Ved ledighed på 4 timer eller derunder betaler arbejdsgiveren en  

 dagpengegodtgørelse svarende til halvdelen af højeste dagpengebeløb for en  

 dag.
Ved ledighed på over 4 timer betaler arbejdsgiveren fuld  

 dagpengegodtgørelse.
 Stk. 2. Arbejdsgiverens forpligtelse indtræder kun, når medlemmet  

 inden for de sidste 4 uger har været beskæftiget hos arbejdsgiveren svarende  

 til fuld overenskomstmæssig arbejdstid i 2 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, 1) hvis det godtgøres, at beskæftigelse påbegyndes den efterfølgende  

 arbejdsdag, eller der modtages sygedagpenge eller afholdes ferie i  

 tilslutning til arbejdsophøret, 2) hvis afskedigelsen væsentligst kan tilregnes medlemmet, eller 3) hvis arbejdsophøret skyldes strejke eller lockout på virksomheden.
 Stk. 4. Arbejdsministeren kan i helt særlige tilfælde fastsætte  

 regler om, at bestemmelsen om dagpengegodtgørelse midlertidigt bortfalder ved  

 arbejdskonflikter af større omfang.
Stk. 5. Dagpengegodtgørelsen udbetales sammen med seneste  

 lønudbetaling.
Medlemmet har efter anmodning fra arbejdsgiveren pligt til at  

 afgive erklæring på tro og love om kravet i stk. 3, nr. 1.
Stk. 6. Hvis ansættelsesforholdet er reguleret ved kollektiv  

 overenskomst, behandles uoverensstemmelser om dagpengegodtgørelse ad  

 fagretlig vej, jf. § 22 i lov nr. 317 af 13. juni 1973 om arbejdsretten.
I  

 andre tilfælde kan tvivlsspørgsmål om dagpengegodtgørelsen indbringes for  

 Arbejdsmarkedets Ankenævn, hvis afgørelse ikke kan indbringes for anden  

 administrativ myndighed.
Arbejdsministeren fastsætter nærmere regler om  

 betaling af gebyr for behandlingen af sådanne tvivlsspørgsmål.
Stk. 7. Direktøren for Arbejdsløshedsforsikringen fastsætter efter  

 forhandling med Landsarbejdsnævnet regler om anvendelse af bestemmelserne i  

 stk. 1-3 og kan herunder fastsætte regler om, at dagpengegodtgørelsen kan  

 bortfalde i særlige tilfælde ud over de i stk. 3 nævnte.« 11. Efter § 90 indsættes:
»§ 90 a.
En arbejdsgiver har pligt til skriftligt, f.eks. på  

 lønsedlen, at give et medlem oplysninger om arbejdstimer, udbetalt løn m.v.  

 til brug for administrationen af forsikringssystemet.
Ved de i § 84 nævnte  

 situationer skal det oplyses, hvor meget der er udbetalt i  

 dagpengegodtgørelse eller grunden til, at der ikke er udbetalt  

 dagpengegodtgørelse.
Stk. 2. Direktøren for Arbejdsløshedsforsikringen kan efter  

 forhandling med Landsarbejdsnævnet fastsætte nærmere regler om anvendelse af  

 bestemmelsen i stk. 1.« 12. I § 100, stk. 1, indsættes som 2. pkt.:
»Ankenævnet behandler tvivlsspørgsmål om dagpengegodtgørelse, jf. §  

 84, stk. 6.« 13. I § 100 indsættes efter stk. 4 som nyt stykke:
»Stk. 5. Ved behandling af tvivlsspørgsmål, jf. § 84, stk. 6,  

 deltager foruden formanden de i stk. 2, nr. 2 og 3, nævnte medlemmer.« Stk. 5-9 bliver herefter stk. 6-10.
 14. I § 100 a indsættes som stk. 3:
»Stk. 3. Arbejdsministeren fastsætter nærmere regler for, 1) hvilke oplysninger kasserne og medlemmerne skal give til de i stk. 2  

 nævnte registre, og 2) på hvilken måde og inden for hvilke frister oplysningerne skal  

 gives.« 15. Efter § 101 indsættes som ny paragraf:
 »§ 102. Forsømmer en arbejdsgiver sin pligt til at betale  

 dagpengegodtgørelse efter § 84 eller de pligter, som påhviler ham efter § 90  

 a, straffes han med bøde.
Stk. 2. Er overtrædelsen i stk. 1 begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af en kommune eller af et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.« § 2 § 1, nr. 4, 6 og 10, dog bortset fra det foreslåede § 84, stk. 6, og nr.  

 14, træder i kraft den 1. juli 1991. § 1, nr. 1-3, 5 og 7-9, træder i kraft  

 den 1. oktober 1991. § 1, nr. 10, for så vidt angår det foreslåede § 84, stk.  

 6, nr. 11-15, træder i kraft den 1. januar 1992.
§ 3 Stk. 1. Bestemmelserne i § 1, nr. 1, 3, 8 og 9, finder anvendelse  

 på medlemmer, der efter 1. oktober 1991 påbegynder arbejde i  

 beskæftigelsesprojekter og løntilskudsordningen efter lov om kommunal  

 beskæftigelsesindsats og arbejdsoptræning efter § 43, stk. 8, i lov om social  

 bistand.
 Stk. 2. De i § 1, nr. 5, nævnte 52 uger regnes fra den 1. juni  

 1991. For medlemmer, der inden 17. maj 1991 har været omfattet af  

 tidsbegrænsningen for nedsatte dagpenge, gælder fortsat tidsbegrænsningen på  

 78 uger inden for 2 år, længst indtil 1. juli 1993.
 Stk. 3. I perioden fra 1. juli 1991 til 30. juni 1993 skal  

 arbejdsgiveren kun betale dagpengegodtgørelse, jf. § 84, for 1. ledighedsdag.
 Stk. 4. Arbejdsgiverens forpligtelse til at udbetale  

 dagpengegodtgørelse, jf. § 84, kan til samme medlem højst indtræde 8 gange i  

 perioden 1. juli 1991 til 1. juli 1992.
