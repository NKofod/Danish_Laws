I henhold til § 24 i aftale af 29. april 1987 om de for statens  

 tjenestemænd gældende arbejdstidsregler kan aftalens generelle bestemmelser  

 ved aftale suppleres med særlige regler for tjenestemænd i de enkelte  

 styrelser.
Endvidere kan bestemmelserne ved aftale fraviges for tjenestemænd,  

 hvis arbejdsvilkår er af særlig karakter, eller når andre særlige forhold  

 måtte give grundlag herfor.
 Som led i de stedfundne forhandlinger om løn- og ansættelsesvilkår for  

 statens tjenestemænd har Finansministeriet besluttet som en forsøgsordning at  

 bemyndige de enkelte ministerier til - uden forelæggelse for  

 Finansministeriet - i medfør af tjenestemandslovens § 45, stk. 2, at indgå  

 aftaler i henhold til ovennævnte bestemmelse inden for de nedenfor angivne  

 rammer:
1. Den højeste arbejdstid for en normperiode beregnes  

 på grundlag af 7,8 timer (pr. 1.9.1988: 7,6 timer og pr. 1.9.1990: 7,4 timer)  

 pr. dag, men normperioden kan frit aftales.
Medregning af sygedage i  

 arbejdstidsopgørelsen sker med det forud tilrettelagte antal timer, eller -  

 hvis ingen bestem arbejdstid er fastsat - med 7,8 timer (pr. 1.9.1988: 7,6  

 timer og pr. 1.9.1990: 7,4 timer) pr. dag.
 2. Kun pauser af mindre end en halv times varighed,  

 hvor tjenestemanden er forpligtet til at blive på tjenestestedet og står til  

 rådighed for arbejdsgiveren, kan indregnes i arbejdstidsopgørelsen.
 3. Opsparing af frihed for arbejde på ubekvemme  

 tidspunkter kan ikke foretages efter gunstigere regler end fastsat i den  

 generelle arbejdstidsaftale.
 4. Rådighedstjeneste på tjenestestedet, henholdsvis  

 bopælen, medregnes i arbejdstidsopgørelsen med maksimalt 3/4, henholdsvis  

 1/3.
 5. Tillæg til overarbejdstimer eller andre  

 kompensationstimer (f.eks. for mistede fridage) kan maksimalt udgøre 50 pct.  

 (såvel vedrørende betaling som afspadsering).
 6. Ulempeydelser (natpenge, søn- og  

 helligdagsgodtgørelse m.v.) udbetales efter de generelt fastsatte betingelser  

 og med de generelt fastsatte satser, jf. dog pkt. 7.
 7. Faste tillæg, der ydes som kompensation for  

 bortfald af betaling for over-/merarbejde, rådighedstjeneste, arbejde på  

 ubekvemme tidspunkter m.v., kan maksimalt ydes med et beløb, der modsvarer  

 værdien af den takstmæssige betaling.
8. Aftaler, der indebærer fravigelser af  

 arbejdsmiljølovens hviletids- og fridøgnsbestemmelser, kan indgås inden for  

 de rammer, der er fastsat i §§ 10 og 11 i Arbejdsministeriets bekendtgørelse  

 nr. 372 af 15. august 1980 om hviletid og fridøgn.
Videregående aftaler, der  

 forudsætter godkendelse fra direktøren for Arbejdstilsynet, jf.  

 bekendtgørelsens § 12, vil som hidtil skulle forelægges for  

 Finansministeriet.
 Specielt vedrørende pkt. 7 bemærkes, at tillæg, der ydes for  

 arbejdsforpligtelser, der ikke på forhånd er fast tilrettelagt, først  

 forudsættes aftalt, når forpligtelsens faktiske omfang er konstateret på  

 baggrund af erfaringer over en længere repræsentativ periode, og grundlaget  

 for den nævnte maksimering af tillæggets størrelse således kan opgøres.
 Det bemærkes yderligere i denne forbindelse, at det ikke med ovennævnte  

 mulighed for etablering af faste tillæg har været hensigten, at der i videre  

 omfang end hidtil skal kunne ydes rådighedstillæg af den karakter, som er  

 omhandlet i aftale mellem Finansministeriet og Akademikernes  

 Centralorganisation om rådighedstillæg til tjenestemandsansatte sekretærer,  

 fuldmægtige m.fl.
 For så vidt angår allerede eksisterende rådighedsaftaler forudsættes disse  

 alene ændret, i det omfang der sker ændringer i de forhold, der ligger til  

 grund for rådighedstillæggets fastsættelse.
 Det bemærkes endvidere, at der i medfør af nærværende bemyndigelse vil  

 være mulighed for i forbindelse med de for perioden 1987-91 aftalte  

 arbejdstidsnedsættelser at indgå aftaler, der giver grundlag for en mere  

 fleksibel tilrettelæggelse af arbejdstiden, f.eks. i form af ordninger,  

 hvorefter arbejdstidsnedsættelsen opspares over perioder, der er længere end  

 normperioden.
 De omhandlede aftaler indgås med den/de berørte centralorganisation(er)  

 eller de organisationer, som af disse måtte blive bemyndiget hertil.
 Aftaler indgået i henhold til nærværende bemyndigelse kan - alt efter hvad  

 der i den konkrete situation skønnes mest hensigtsmæssigt - udformes enten  

 således, at de med et givet varsel kan opsiges til udløb og herefter anses  

 for bortfaldet, eller således, at aftalen også efter varselsperioden løber  

 videre, indtil aftale om endelig bortfald eller fornyelse er indgået.
På overenskomstområder, hvor der henvises til de for tjenestemænd gældende  

 arbejdstidsregler, bemyndiges ministerierne tilsvarende til med de respektive  

 overenskomstorganisationer eller de af disse bemyndigede lokalafdelinger at  

 indgå arbejdstidsaftaler af ovennævnte karakter.
Det bemærkes i den  

 forbindelse, at eventuelle lokale aftaler på tjenestemandsområdet alene får  

 virkning for de nævnte overenskomstgrupper, i det omfang der også på dette  

 område opnås enighed herom.
Med henblik på Finansministeriets vurdering af forsøgsordningen, herunder  

 dennes økonomiske aspekter, skal man anmode om, at Finansministeriet  

 efterfølgende underrrettes om indgåede aftaler.
I forbindelse med  

 fremsendelsen af aftalerne bedes tillige oplyst, i hvilket omfang disse  

 indebærer besparelser/merudgifter i forhold til de hidtil gældende aftaler på  

 området, samt hvorvidt der herudover skønnes at være administrative  

 besparelser/omkostninger forbundet med ændringen.
Det skal i denne sammenhæng  

 understreges, at eventuelle medudgifter, som måtte være en følge af indgåelse  

 af lokale aftaler i henhold til nærværende bemyndigelse, forudsættes afholdt  

 inden for styrelsens almindelige bevillingsramme.
Finansministeriet, lønnings- og pensionsdepartementet, den 16. oktober  

 1987 P.M.V.
 E.B.
