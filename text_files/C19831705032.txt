 Vedr: Samarbejdsaftalen om bestyrelsen af hovedlandevejene.
 Meddelelse nr. 001.06. Vilkår for udførelse af ledningsanlæg for naturgas  

 i hovedlandeveje og disses byggeliniearealer samt vilkår for aftale, når  

 gasledningsservitutter og byggelinieservitutter overlapper hinanden.
--------------------------------------------------------------------- Hermed fremsendes ovennævnte meddelelse nr. 001.06 med bilag, der er et  

 supplement til de under 1. juni 1977 udsendte »Almindelige og  

 supplerende betingelser for udførelse af ledningsanlæg i eller over  

 hovedlandeveje«, Vejdirektoratet, maj 1977, (meddelelse nr. 001-02).
 Meddelelse nr. 001.06 træder i stedet for de tidligere udsendte  

 meddelelser nr. 001.04 af 13. juni 1980 og 001.05 af 15. oktober 1980  

 vedrørende naturgasledninger i hovedlandeveje og i disses byggeliniearealer.
 Meddelelse nr. 001-06 med aftaleformular A og B er udarbejdet af en  

 arbejdsgruppe og godkendt af gruppen vedrørende eventuel rationalisering af  

 sagsbehandlingen inden for samarbejdsaftalen og bestyrelse af hovedlandeveje.
 Yderligere eksemplarer vil kunne rekvireres ved henvendelse til:
 Genpart af nærværende skrivelse er tilsendt amtskommunens/kommunens  

 tekniske forvaltning.
 P.D.V.
Aage Andersen Overingeniør Administrative og tekniske retningslinier for sagsbehandling i henhold til  

 samarbejdsaftalen om bestyrelsen af hovedlandevejene.
Meddelelse nr. 001.06 Vilkår for udførelse af ledningsanlæg for naturgas i hovedlandeveje og  

 disses byggeliniarealer samt vilkår for aftale, når gasledningsservitutter og  

 byggelinieservitutter overlapper hinanden.
(Supplement til meddelelse nr. 001.02 af 1. juni 1977 samt erstatning for nr. 001.04 og 001.05).
 1. For transmissions- og fordelingsledninger gælder  

 »Almindelige og supplerende betingelser for udførelser af ledningsanlæg  

 i eller over hovedlandeveje« af maj 1977 udsendt af Vejdirektoratet 1.  

 juni 1977 med følgende tilføjelser: 2. Indhentning af tilladelser m.v. i  

 forbindelse med ledninger i vejareal eller inden for en afstand af 5 km fra  

 vejskel.
2.1. Uanset afsnit 11 i de under 1. nævnte betingelser og uanset  

 bestemmelsen i vejlovens § 106 om ledningsejerens betalingsforpligtelse, kan  

 der træffes særlig aftale mellem teknisk forvaltning og ledningsejeren om  

 vilkår og udgiftsfordeling vedrørende fremtidige ændringer på lednings- eller  

 vejanlæg.
Enhver aftale, der indebærer risiko for, at Vejdirektoratet påføres  

 væsentlige udgifter f.eks. til fremtidig ombygning af længere  

 ledningsstrækning, skal tiltrædes af Vejdirektoratet i overensstemmelse med  

 samarbejdsaftalens afsnit 1, stk. 3.
2.2 Teknisk forvaltning skal underrette ledningsejeren skriftligt med  

 mindst 24 timers varsel, når der skal foretages opgravninger med mekaniske  

 redskaber nærmere end 5 m fra ledningsmidte, eller gasledninger blotlægges  

 ved håndgravning.
Ved uopsætteligt gravearbejde skal teknisk forvaltning  

 omgående rekvirere assistance fra gasselskabets døgnvagt, inden gravearbejdet  

 påbegyndes.
 2.3 Vejbestyrelsen er ikke ansvarlig for andre ledningsejere eventuelt  

 gravearbejde.
 2.4 teknisk forvaltning skal, når den giver tilladelse til nedlægning i  

 vejareal af andre ledninger inden for en afstand af 5 m fra gasledningens  

 midte, betinge sig, at der er truffet fornøden aftale om ledningsanlægget  

 mellem den nye ledningsejer og gasselskabet, inden tilladelsen udnyttes.
 2.5 Teknisk forvaltning kan på Vejdirektoratets vegne give dispensation  

 til at ledningen nedlægges i vejens byggelinieareal og til at der pålægges  

 byggeliniearealet en gasledningsservitut, jfr. nedenfor under pkt. 7. 3.  

 Indhentning af tilladelser m.v. i forbindelse med ledninger, hvis midtlinie  

 ligger mere end 5 m fra vejskel og som er placeret således, at gaslednings-  

 og byggelinieservitutter overlapper hinanden.
 3.1 Når teknisk forvaltning og ledningsejeren efter forhandling er blevet  

 enige om de nærmere vilkår, kan teknisk forvaltning på Vejdirektoratets vegne  

 give tilladelse til, at ledningen nedlægges som aftalt, og tillade at der  

 pålægges byggeliniearealet en gasledningsservitut.
 3.2 Der skal træffes særlig aftale om vilkår og udgiftsfordeling ved  

 eventuelle vejudvidelser, der berører ledningsejerens rettigheder. 4. Regler  

 for krydsning mellem hovedlandevej og ledningsanlæg.
 4.1 Det i afsnit 1.2.1. i de almindelige betingelser anførte materiale  

 skal såfremt krydsningen gennemføres ved boring indeholde dokumenterede  

 geotekniske oplysninger, der er nødvendige til belysning af, at en forsvarlig  

 gennemførelse af krydsning kan finde sted.
 4.2 Som foreskrevet i de almindelige betingelser afsnit 7.6.1 skal  

 krydsninger normalt udføres ved boring.
4.3 uanset bestemmelsen i afsnit 7.6.2 i de almindelige betingelser  

 tillades ledninger for naturgas dog udført uden beskyttelsesrør, såfremt der  

 anvendes katodisk beskyttelse af gasledningen.
I tilfælde af gennemboring er  

 det dog en forudsætning, at det ved elektriske målinger godtgøres, at den  

 supplerende korrosionsbeskyttelse på gasrørets yderside er ubeskadiget, Hvis  

 dette ikke er tilfældet, kan teknisk forvaltning kræve anvendelse af  

 beskyttelsesrør.
 4.4 Teknisk forvaltning kan, hvor de stedlige forhold taler derfor, give  

 tilladelse til nedlægning af ledninger i åben grav.
 Som vejledning for den konkrete vurdering, der efter forhandling med  

 ledningsejeren foretages af teknisk forvaltning, kan anføres følgende  

 forhold:
 For gennemboring taler:
 For gennemgravning taler:
4.5 For så vidt ledningsejeren kan godtgøre, at gennemgravning vil medføre  

 en væsentlig samfundsøkonomisk besparelse, bør teknisk forvaltning godkende  

 gennemgravning.
I tvivlstilfælde kan sagen forelægges for Vejdirektoratet.
 4.6 Det i afsnit 3.3.1 i de almindelige betingelser stillede krav om  

 vinkelret skæring kan fraviges efter nærmere godkendelse fra teknisk  

 forvaltning.
 4.7 Gasledningen udformes under hensyn til de sætninger, som kan  

 forventes.
 4.8 Påvirkningerne på gasledningen fra trafikken fastsættes ud fra  

 bestemmelserne i Vejdirektoratets belastningsforskrifter for broer. 5.  

 Generelle regler for udførelse af ledningsanlæg i hovedlandeveje.
 5.1 Såfremt en ledning undtagelsesvis lægges nærmere end 10 m fra  

 bygværksfundament, skal det dokumenteres, at det kan ske uden risiko for det  

 pågældende bygværk.
 5.2 Såfremt ledningen er udført i åben grav, skal belægningen retableres  

 efter en særlig aftalt fremgangsmåde.
 5.3 Alle gasledninger skal normalt læggesmed minimum 1 m jorddækning.
5.4 Bestemmelserne i afsnit 3.4.1 i de almindelige betingelser udvides til  

 at omfatte alle hovedlandevejsbroer og tunneler.
Når forholdene taler derfor,  

 vil nedlægning kunne tillades i vejrabat eller under kørebanen i en vej eller  

 sti, der er ført under en hovedlandevejsbro.
 Placering af ledningsanlæg under tunneler tillades normalt ikke.
 5.5 Ledningsejeren foretager og vedligeholder fornøden afmærkning af  

 ledningens placering. 6. Rådighed over vejareal.
 6.1 Vejbestyrelsen skal ved nedklassificering af en hovedlandevej sikre,  

 at en bestående gasledningsaftale overgår til den nye vejbestyrelse.
 6.2 Vejbestyrelsen skal, såfremt en hovedlandevejsstrækning nedlægges som  

 offentlig vej, overfor den nye ejer sikre gasselskabets ret til tinglysning  

 af evt. ledningsservitut for gasledning i vejen. 7. Aftaleformularer.
Vedlagte aftaleformular A og B anvendes til aftaler truffet i  

 overensstemmelse med forannævnte bestemmelser.
I formular B udstreges afsnit  

 1 eller 2 efter behov.
 De i aftaleformularerne omhandlede servitutbestemmelser (Formular A, pkt.  

 9 & Formular B, pkt. 1 eller 2) forudsættes indtil videre udformet i  

 overensstemmelse med vedlagte tekst.
 Af servitutteksten anvendes afsnit 1 alene vedrørende  

 transmissionsledninger, medens afsnit 2 anvendes både ved transmissions- og  

 fordelingsledninger.
Servitutbestemmelserne forudsættes tinglyst på de berørte arealer med  

 vedkommende gasselskab som påtaleberettiget.
DISTRIBUTIONSLEDNINGER:
 8. For naturgasdistributionsledninger gælder ligeledes  

 »Almindelige og supplerende betingelser for udførelse af ledningsanlæg i  

 eller over hovedlandeveje« af maj 1977 udsendt af Vejdirektoratet 1.  

 juni 1977 men med følgende tilføjelser:
 9. Teknisk forvaltning kan efter behov træffe aftale  

 angående distributionsledninger ganske som angivet for så vidt angår  

 transmissions- og fordelingsledninger i afsnit 2.1.
 10. Under hensyn til at  

 naturgasdistributionsledninger, når opgravning skal finde sted, indebærer en  

 vis større risiko end andre forsyningsledninger, fastsættes følgende  

 supplerende betingelser:
10.1 Teknisk forvaltning skal underrette ledningsejeren skriftligt eller  

 mundtligt og så vidt muligt med mindst 24 timers varsel, når der skal  

 foretages opgravninger med mekaniske redskaber nærmere end 2 m fra  

 ledningsmidte, eller distributionsledninger blotlægges ved håndgravning.
Ved  

 uopsætteligt gravearbejde skal teknisk forvaltning omgående rekvirere  

 assistance fra gasselskabets døgnvagt, inden gravearbejdet påbegyndes.
 10.2 Vejbestyrelsen er ikke ansvarlig for andre ledningsejeres eventuelle  

 gravearbejde.
 10.3 Teknisk forvaltning skal, når den giver tilladelse til nedlægning i  

 vejareal af andre ledninger inden for en afstand af 2 m fra  

 distributionsledningens midte, betinge sig at der er truffet fornøden aftale  

 om ledningsanlægget mellem den nye ledningsejer og gasselskabet, inden  

 tilladelsen udnyttes.
 11. Såfremt en ledning undtagelsesvis lægges nærmere  

 end 10 m fra bygværksfundament, skal det dokumenteres, at der kan ske uden  

 risiko for det pågældende bygværk.
12. Bestemmelserne i afsnit 3.4.1 i de almindelige  

 betingelser udvides til at omfatte alle hovedlandevejsbroer og tunneler.
Når  

 forholdene taler derfor, vil nedlægning kunne tillades i vejrabat eller under  

 kørebanen i en vej eller sti, der er ført under en hovedlandevejsbro.  

 Placering af ledningsanlæg under tunneler tillades normalt ikke.
 P.D.V.
Aage Andersen overingeniør Bilag:
Aftaleformular A AFTALE vedørende naturgasledninger, hvis midtlinie ligger i hovedlandevejsareal eller i vejens byggelinieareal inden for en afstand af 5 m fra vejskel.
Mellem Vejdirektoratet som vejbestyrer og gasselskab indgås herved aftale om nedlægning og sikring af naturgasledning i hovedlandevej nr. ..................................................  

 .....................................................................
Vejbestyrelsen giver herved tilladelse til, at der nedlægges langsgående / på krydsende (transmissions- eller fordelingsledning) i hovedlandevejens strækning st. st. som vist på tegning mrk. dateret 1. Almindelige og suppelerende betingelser for  

 udførelse af ledningsanlæg i eller over hovedlandeveje' af maj 1977 udsendt  

 af Vejdirektoratet 1. juni 1977 er gældende.
 2. For ledningen er der uanset afsnit 11 i de under  

 pkt. 1 nævnte betingelser truffet følgende særlige aftale mellem  

 vejbestyrelsen og ledningsejeren om vilkår og udgiftsfordeling vedrørende  

 eventuelle fremtidige ændringer på lednings- eller vejanlæg (aftalen  

 vedlægges eventuelt som bilag):
3. Vejbestyrelsen forpligter sig til at underrette  

 ledningsejeren skriftligt med mindst 24 timers varsel, når der skal foretages  

 opgravninger med mekaniske redskaber nærmere end 5 m fra ledningsmidte, eller  

 udføres håndgravning, hvorved gasledninger blotlægges.
I tilfælde af  

 uopsætligt gravearbejde skal rekvireres omgående assistance fra gasselskabets  

 døgnvagt (tlf. ), inden gravearbejde påbegyndes.
 4. Det påhviler gasselskabet selv at underrette andre  

 ledningsejere i vejareal om disse sikkerhedsregler, og vejbestyrelsen påtager  

 sig ikke ansvar for disse ledningsejeres eventuelle gravearbejde.
 5. Vejbestyrelsen forpligter sig til, når tilladelse  

 gives til nedlægning af andre ledninger i vejareal inden for en afstand af 5  

 m fra gasledningen midte, at betinge sig, at der er truffet fornøden aftale  

 om ledningsanlægget mellem gasselskabet og den nye ledningsejer, inden  

 tilladelsen udnyttes.
 6. Vejbestyrelsen forpligter sig til ved  

 nedklassificering af hovedlandevejen at sikre aftalen overgår til den nye  

 vejbestyrelse.
 7. vejbestyrelsen forpligter sig til ved nedlæggelse  

 af hovedlandevejen som offentlig vej at sikre gasselskabets ret til  

 tinglysning af ledningsservitut.
 8. Særlige vilkår for ledningsarbejdets udførelse:
 9. Vejbestyrelsen erklærer sig indforstået med, at der  

 indtil en afstand af m fra gasledningens midte (som vist på plan mrk. dateret  

 ) pålægges vejbyggeliniearealet følgende gasledningsservitut (vedlægges evt.  

 som bilag):
 A F T A L E vedrørende naturgasledninger, hvis midtlinie ligger i  

 hovedlandevejens byggelinieareal mere end 5 m fra vejskel og som er placeret  

 således, at gasledningsservitut og byggelinieservitut overlapper hinanden.
 Mellem Vejdirektoratet som vejbestyrelse og gasselskab indgås herved  

 aftale om nedlægning af naturgasledninger langs hovedlandevej nr.  

 ................................................  

 .................................................................. 1.  

 Gasledning i vejens byggelinieareal.
Vejbestyrelsen erklærer sig herved som påtaleberettiget for bygge-  

 linieservitutten indforstået med at (transmissions- eller fordelingsledning)  

 lægges i byggeliniearealet langs hovedlandevejens strækning st.  st. som vist  

 på tegning mrk. dateret Vejbestyrelsen giver samtidig tilladelse til, at der pålægges  

 byggeliniearealet nedenstående gasledningsservitut (vedlægges evt. som  

 bilag): 2. Gasledninger uden for vejens byggelinieareal.
 Vejbestyrelsen erklærer sig indforstået med, at der pålægges  

 byggeliniearealet nedenstående gasledningsservitut langs hovedlandevejens  

 strækning st. st. som vist på tegning mrk. dateret (vedlægges evt. som  

 bilag): 3. Angående eventuelle vejudvidelser, der berører ledningsejerens  

 rettigheder, er der truffet følgende særlige aftale om vilkår og  

 udgiftsfordeling: 4. Særlige vilkår i øvrigt:
 ............... den / 19 ............... den / 19  

 ........................... ........................... For vejbestyrelse:  

 For gasselskab:
 Bilag til Vejdirektoratets meddelelse nr. 001.06 af 5. maj 1983 om vilkår  

 for udførelse af ledningsanlæg for naturgas i hovedlandeveje og disses  

 byggeliniearealer.
 S E R V I T U T B E S T E M M E L S E R ...............
1: at der inden for et 40 m bredt bælte omkring ledningsanlæggets midte  

 lægges en sikkerhedszone indeholdende forbud mod bebyggelse som tjener til  

 ophold for mennesker.
Ved opførelse af andre bygninger udkræves  

 ledningsejerens indforståelse i hvert enkelt tilfælde.
(Transmissionsledninger & fordelingsledninger) 2: at der inden for et 10 m bredt bælte omkring ledningsanlæggets midte  

 skal respekteres tilstedeværelsen af nedgravet energiførende ledning med alt  

 tilbehør med følgende bemærkninger:
