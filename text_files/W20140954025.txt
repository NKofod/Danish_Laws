Pressenævnets kendelse i sag nr. 14-70-00670 Resumé BT skrev Jeg blev også kørt ned af 1A.
Først efter klagefristens udløb, sendte klager en klage til Pressenævnet og skrev, at forsinkelsen skyldtes en erstatningssag og rygproblemer.
Pressenævnet afviser at behandle klagen.
 Pressenævnets formand udtaler:
En klage over overtrædelse af god presseskik kan indgives til mediet eller til Pressenævnet.
Fristen for at klage til Pressenævnet over mediets afgørelse er tolv uger efter modtagelsen af afgørelsen, jf. medieansvarsloven § 34, stk. 3.
 Ifølge [Klager] svarede BT hende telefonisk i slutningen af februar 2014. Klagen af 7. juli 2014 er derved indgivet efter 12-ugers klagefristens udløb.
 Da den omtalte erstatningssag og klagers rygproblemer i det konkrete tilfælde ikke udgør et sådant undskyldeligt forhold, at klagefristens overskridelse kan anses for rimelig, afvises klagen som for sen, jf. medieansvarslovens § 34, stk. 3. På baggrund af [Klager]s telefoniske henvendelse til Pressenævnet i april måned, var hun bekendt med klagefristen, og en manglende klagevejledning fra BT kan derfor ikke føre til et andet resultat.
 På denne baggrund afvises klagen.
 [Klager] har klaget til Pressenævnet over artiklen Jeg blev også kørt ned af 1A i BT den 22. februar 2014, idet hun mener, at god presseskik er tilsidesat.
 Klagen er modtaget i Pressenævnet den 7. juli 2014.
[Klager] har til støtte for klagen blandt andet anført, at hun talte med en medarbejder hos Pressenævnet for tre måneder siden, så hun er klar over, at klagefristen nu er overskredet.
Hun har imidlertid ikke orket at klage tidligere, da der har kørt en erstatningssag mod Arriva samtidig med, at hun har vedvarende rygproblemer efter ulykken.
[Klager] klagede ved e-mail af 26. februar 2014 til BT over artiklen, hvorefter BTs digitale nyhedschef ifølge [Klager] omkring den 27. februar 2014 ringede tilbage.
BT rettede efterfølgende artiklen i netversionen på bt.dk, men avisen har ikke ønsket at bringe en rettelse i papirversionen.
 Pressenævnets formand udtaler:
En klage over overtrædelse af god presseskik kan indgives til mediet eller til Pressenævnet.
Fristen for at klage til Pressenævnet over mediets afgørelse er tolv uger efter modtagelsen af afgørelsen, jf. medieansvarsloven § 34, stk. 3.
 Ifølge [Klager] svarede BT hende telefonisk i slutningen af februar 2014. Klagen af 7. juli 2014 er derved indgivet efter 12-ugers klagefristens udløb.
 Da den omtalte erstatningssag og klagers rygproblemer i det konkrete tilfælde ikke udgør et sådant undskyldeligt forhold, at klagefristens overskridelse kan anses for rimelig, afvises klagen som for sen, jf. medieansvarslovens § 34, stk. 3. På baggrund af [Klager]s telefoniske henvendelse til Pressenævnet i april måned, var hun bekendt med klagefristen, og en manglende klagevejledning fra BT kan derfor ikke føre til et andet resultat.
 På denne baggrund afvises klagen.
