Skriftlig fremsættelse (24. februar 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om Centre for Videregående Uddannelse og andre selvejende  

 institutioner for videregående uddannelser m.v., lov om mellemlange  

 videregående uddannelser, lov om centre for undervisningsmidler m.v. og  

 forskellige andre love på Undervisningsministeriets område (Udmøntning af  

 kommunalreformen for så vidt angår sygepleje- og radiografskolerne og centre  

 for undervisningsmidler samt tekniske konsekvensændringer) (Lovforslag nr.
L 107).
Lovforslaget er en del af den samlede lovgivningsmæssige  

 gennemførelse af kommunalreformen.
Forslaget er således led i udmøntningen af  

 regeringens aftale fra juni 2004 med Dansk Folkeparti om en strukturreform og  

 den efterfølgende aftalte udmøntningsplan fra september 2004.
Med forslaget overgår de amtslige sygepleje- og radiografskoler  

 til selveje i statsligt regi.
En sygepleje- og radiografskole kan overgå som  

 en  

 enkeltstående selvejende institution eller sammenlægges med en anden  

 sygepleje-  

 og radiografskole eller lade sig inddrage i et Center for Videregående  

 Uddannelse (CVU). Med forslaget kan Hovedstadens Sygehusfællesskabs  

 driftsansvar for sygeplejerskeuddannelsen på Diakonissestiftelsens  

 Sygeplejeskole overgå til et CVU.
Endvidere vil de amtslige centre for undervisningsmidler med  

 forslaget blive overført til staten og forankret først og fremmest i de  

 såkaldte kerne-CVUer, der er tillagt særlige opgaver og koordinerende  

 funktion  

 i forbindelse med udlægningen af afdelinger fra Danmarks Pædagogiske  

 Universitet og således har ansvar for grund-, efter- og videreuddannelse til  

 og  

 med diplomniveau, forskningstilknytning og videncenterfunktion inden for det  

 pædagogiske område.
Af regionale hensyn kan en forankring dog komme på tale i  

 pædagogiske CVUer, der ikke er godkendt som kerne-CVUer.
 For så vidt angår de særlige forhold på Bornholm foreslås det,  

 at undervisningsministeren efter indstilling fra de enkelte institutioner kan  

 godkende samarbejde mellem eller sammenlægning af institutioner for  

 videregående uddannelser og for ungdoms- og voksenuddannelser på Bornholm og  

 godkende, at opgaven som center for undervisningsmidler varetages af en  

 uddannelsesinstitution på Bornholm.
 Herudover indeholder forslaget tekniske konsekvensændringer.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
