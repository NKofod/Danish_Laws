Skriftlig fremsættelse (4. oktober 2006) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
 Forslag til lov om  

 ændring af lov om radio- og teleterminaludstyr og elektromagnetiske forhold  

 (Gennemførelse af direktiv 2004/108/EF om indbyrdes tilnærmelse af  

 medlemsstaternes lovgivning om elektromagnetisk kompatibilitet).
(Lovforslag nr.
L 4).
 Lovforslaget indeholder regler, der ændrer reglerne i den  

 gældende lov om markedsføring og brug af radioudstyr, teleterminaludstyr,  

 elektriske og elektroniske apparater, der kan give anledning til  

 forstyrrelser.
Den gældende lov gennemfører to EU-direktiver,  

 R&TTE-direktivet og EMC-direktivet.
Baggrunden for denne revision af  

 reglerne er et nyt EMC-direktiv.
Formålet med det nye EMC-direktiv er, som med det gældende  

 EMC-direktiv, at sikre den frie bevægelighed for de produkter, som direktivet  

 omhandler.
Dette skal ske ved at sikre et homogent elektromagnetisk miljø og  

 korrekt fungerende produkter.
De produkter, det drejer sig om, er elektriske  

 og  

 elektroniske apparater samt nu også faste anlæg, der er bygget under  

 anvendelse  

 af elektriske og elektroniske apparater.
Sigtet med ændringsloven er at gennemføre det nye  

 EMC-direktiv, der skal afløse det gældende EMC-direktiv.
Der er tale om en  

 forenklet og smidiggjort videreførelse af allerede gældende lovgivning.  

 Fristen  

 for gennemførelsen af det nye EMC-direktivet er den 20. juli 2007.
De nye regler berører kun den del af lovgivningen, der  

 regulerer elektriske og elektroniske apparater.
Den del af lovgivningen, der  

 drejer sig om radioudstyr og teleterminaludstyr, videreføres således  

 indholdsmæssigt uændret.
Formålet med den nye lovgivning er at styrke udviklingen af  

 et effektivt fungerende indre marked for elektriske og elektroniske apparater  

 og faste anlæg.
Endvidere videreføres de bestående regler, der sikrer  

 brugerne,  

 at elektriske og elektroniske apparater ikke i uacceptabelt omfang forstyrrer  

 eller lader sig forstyrre.
 I lovforslaget er lovens anvendelsesområde udvidet til  

 udover elektriske og elektroniske apparater også at omfatte faste anlæg,  

 komponenter og delmontager.
Proceduren for den overensstemmelsesvurdering, som  

 fabrikanten m.fl. skal foretage før markedsføring af elektriske og  

 elektroniske  

 apparater og faste anlæg, er i lovforslaget forenklet.
Således er valget af  

 procedure foreslået valgfri for fabrikanten m.fl., ligesom det er foreslået,  

 at  

 det fremover skal være valgfrit for fabrikanten m.fl., om der i  

 overensstemmelsesvurderingen skal involveres et bemyndiget organ.
Endvidere indeholder lovforslaget i overensstemmelse med det  

 nye EMC-direktiv ændrede definitioner på nogle af lovforslagets områder.
Der  

 er  

 dog ikke indholdsmæssige ændringer forbundet hermed.
 Endelig er der i lovforslaget en del ændringer, der har  

 karakter af ændret systematik i regelopbygningen, konsekvensændringer som  

 følge  

 af ændrede definitioner og rent sproglige justeringer og opdateringer.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
