 Indholdsfortegnelse.
1. Indledning 2. Olieaffald 3. Lokale modtageordninger 4. Virksomheders anmeldelsespligt 5. Virksomheders afleveringspligt og eventuelle  

 fritagelse herfor 6. Transport af olieaffald 7. Olieaffald fra private 8. Uheld med olieaffald 9. Tilsyn 10.Klage 11.Anden lovgivning m.v. om olieaffald Bilag: Olieaffaldsbekendtgørelsen (bekg. nr. 410 af 27. juli 1977).
Miljøministeriet, miljøstyrelsen, j.nr.
M.3001-6.
 1. Indledning.
Den 1. september 1977 træder bekendtgørelse nr. 410 af 27. juli 1977 om  

 olieaffald m.v. i kraft.
Bekendtgørelsen, der er optrykt som bilag til dette  

 cirkulære, er udstedt med hjemmel i lov nr. 178 af 24. maj 1972 om  

 bortskaffelse m.v. af olie- og kemikalieaffald, Bekendtgørelsen træder i  

 stedet for bekendtgørelse nr. 455 af 17. oktober 1972 om bortskaffelse m.v.  

 af olieaffald, som ændret ved bekendtgørelse nr. 154 af 20. marts 1974, dog  

 således at afgørelser om fritagelse for afleveringspligten, truffet i medfør  

 af § 4. stk. 2. i bekendtgørelse af 17. oktober 1972, fortsat bevarer deres  

 gyldighed, medmindre kommunalbestyrelsen bestemmer andet.
 Med hjemmel i lov om bortskaffelse m.v. af olie- og kemikalieaffald er  

 endvidere udstedt bekendtgørelse nr. 121 af 17. marts 1976 om kemikalieaffald  

 (kemikalieaffaldsbekendtgørelsen).
 Olieaffaldsbekendtgørelsens regler og nærværende cirkulære er bl.a.  

 baseret på en af miljøstyrelsen i 1974-75 gennemført spørgeskemaundersøgelse.  

 Ved denne undersøgelse rettedes henvendelse til samtlige kommunalbestyrelser,  

 idet miljøstyrelsen tilkendegav, at man på baggrund af de indkomne  

 besvarelser ville vurdere behovet for at iværksætte eventuelle yderligere  

 foranstaltninger til sikring af, at alt olieaffald opbevares, transporteres  

 og bortskaffes på en sådan måde, at faren for forurening af omgivelserne  

 begrænses bedst muligt.
 Ifølge undersøgelsen anmeldes der i medfør af den tidligere bekendtgørelse  

 ca. 20.000 tons olieaffald pr. år til kommunerne, hvilket svarer til, at over  

 halvdelen af den samlede mængde olieaffald bortskaffes, uden at  

 bortskaffelsesmetoden er kommunerne bekendt.
 Der synes at være 2 hovedårsager til, at så store mængder olieaffald ikke  

 anmeldes til kommunerne, nemlig dels den tidligere bekendtgørelses definition  

 på olieaffald (§1, stk. 1) - som sammenholdt med miljøstyrelsens  

 cirkulæreskrivelse af 17. oktober 1972 vedrørende samme bekendtgørelse  

 indebærer, at så snart affaldet har blot en ganske ringe handelsværdi, falder  

 det udenfor - og dels samme bekendtgørelses »300 liters-regel« (§3,  

 stk. 2, sammenholdt med § 4, stk. 1).
 Resultatet af spørgeskemaundersøgelsen såvel som vedtagelsen af  

 EF-direktivet af 16. juni 1975 om bortskaffelse af olieaffald, samt de  

 erfaringer, der i øvrigt er gjort i forbindelse med  

 olieaffaldsbekendtgørelsen siden 1972, har således medført et behov for, at  

 reglerne vedrørende bortskaffelse af olieaffald på flere punkter ændres.
 Ved bekendtgørelsens ikrafttræden sker der således følgende væsentlige  

 ændringer:
Ovennævnte ændringer er som nævnt bl.a. begrundet i vedtagelsen af  

 EF-direktivet af 16. juni 1975 om bortskaffelse af olieaffald.
I medfør af  

 direktivet er medlemslandene endvidere pålagt en informationsforpligtelse  

 over for kommissionen om forholdene i de enkelte lande vedrørende  

 bortskaffelsen af olieaffald.
Dels for at kunne bidrage til at opfylde denne  

 forpligtelse og dels med henblik på at kunne vurdere, hvorvidt olieaffaldets  

 opbevaring, transport og bortskaffelse i Danmark foregår på en miljømæssig  

 forsvarlig måde, finder miljøstyrelsen det nødvendigt, at  

 kommunalbestyrelserne i forbindelse med virksomhedernes anmeldelse af  

 olieaffald og ansøgning om fritagelse for afleveringspligten foretager en  

 registrering af forskellige oplysninger, med henblik på fremtidige  

 indberetninger fra kommunalbestyrelserne til miljøstyrelsen herom.
 De oplysninger, som miljøstyrelsen fremover agter at indhente fra  

 kommunalbestyrelserne om forholdene i forbindelse med bortskaffelse af  

 olieaffald vil i hovedsagen være følgende:
 2. Olieaffald.
Ved olieaffald forstås i bekendtgørelsens, jf. § 1. stk. 3. og 4.  

 olieholdige produkter, som ikke mere agtes anvendt til deres oprindelige  

 formål i den tilstand, hvori de forefindes.
Denne definition af begrebet  

 olieaffald adskiller sig på to punkter væsentligt fra den i den oprindelige  

 olieaffaldsbekendtgørelse anvendte definition.
For det første er de nævnte olieholdige produkter nu omfattet af  

 bekendtgørelsens regler, herunder anmeldelsespligten, uanset om produkterne  

 har en salgsværdi, og uanset om de i praksis udgør et led i sædvanlig  

 omsætning eller anvendelse.
Eksempelvis vil en virksomheds kasserede  

 smøreolie være omfattet af anmeldelsespligten, uanset om olien opsamles med  

 salg for øje eller agtes anvendt på virksomheden til andre formål, f.eks. som  

 fyringsolie, evt. i forbindelse med forudgående rensning.
Denne ændring i  

 definitionen på olieaffald er således en understregning af, at det er faren  

 for forurening af omgivelserne, som er afgørende for, om et givet olieholdigt  

 produkt er omfattet af bekendtgørelsens regler, og i denne forbindelse må  

 ophør med anvendelse af produktet til det oprindelige formål normalt anses  

 for at være en mere afgørende faktor end produktets evt. manglende værdi til  

 anden anvendelse.
For det andet omfatter bekendtgørelsen også affald fra syntetiske  

 olieprodukter, dog således at affaldsarter, som er omfattet af  

 kemikalieaffaldsbekendtgørelsen, fortsat henregnes til kemikalieaffald.
Denne  

 ændring er bl.a. foretaget, fordi det vedtagne EF-direktiv om bortskaffelse  

 af olieaffald omfatter både mineralsk og syntetisk olieaffald.
Den praktiske  

 betydning af ændringen er dog foreløbig ret begrænses, idet anvendelse af  

 syntetiske olier ikke er særlig udbredt.
Primært anvendes syntetiske olier,  

 hvor specielle forhold gør mineralske olieprodukter mindre egnede, f.eks. ved  

 ekstremt høje eller lave temperaturer.
Blandt anvendelsesområder for  

 syntetiske olier kan nævnes smøremidler i jetmotorer, visse hydrauliske  

 olier, kompressorolier, varmetransmissionsolier, skærevæsker m.v.
De  

 pågældende syntetiske olieprodukter vil eksempelvis være baseret på  

 produkttyper som estere, polyglykoler, fosfat- eller silikatestere og  

 siliconer.
 Affaldet af syntetiske olieprodukter baseret på halogenerede kulbrinter  

 vil fortsat være omfattet af kemikalieaffaldsbekendtgørelsens regler og vil  

 dermed være anmeldelsespligtig, uanset i hvilken mængde affaldet fremkommer  

 på den enkelte virksomhed.
 Dette gælder også affaldet af PCB- eller PCT-holdige produkter til  

 eksempelvis transformere, varmeudvekslere og hydrauliske systemer.  

 Anvendelsen af disse produkter er i øvrigt reguleret i bekendtgørelse nr. 18  

 af 15. januar 1976 om begrænsninger i indførelsen og anvendelsen af PCB og  

 PCT, jf. bekendtgørelse nr. 572 af 26. november 1976.
Vedrørende afgrænsningen mellem olie- og kemikalieaffaldsbekendtgørelsen  

 kan i øvrigt nævnes, at også visse andre affaldsarter i princippet vil kunne  

 henregnes til både olie- og kemikalieaffald.
Det gælder eksempelvis affald,  

 der indeholder benzin.
Organiske opløsningsmidler, herunder benzin, som ved  

 normal anvendelse som opløsningsmiddel er forurenet eller sammenblandet med  

 andre stoffer, skønnes mest hensigtsmæssigt at kunne henregnes til  

 kemikalieaffald, mens affald fra olie- og benzinudskillere betragtes som  

 olieaffald.
Da de materielle regler i de to bekendtgørelser i det store og  

 hele er sammenfaldende, skulle dette dog ikke kunne give anledning til  

 vanskeligheder i praksis.
 Nedenfor er anført en række eksempler på olieholdige produkter, som må  

 betragtes som olieaffald i bekendtgørelsens forstand:
 Kasserede smøreolier, herunder motorolier og gearolier.
Kasserede hydraulikolier.
Dog er affald af PCB- eller PCT-holdige  

 hydraulikvæsker omfattet af kemikalieaffaldsbekendtgørelsen.
Kasserede varmetransmissionsolier.
Dog er affald af PCB- eller PCT-holdige  

 varmetransmissionsvæsker omfattet af kemikalieaffaldsbekendtgørelsen.
 Kasserede bearbejdningsolier og olieemulsioner, såsom boreolier,  

 skæreolier m.v.
 Rester, som opstår ved rengøring af beholdere til olieholdige produkter,  

 herunder benzin, dieselolie og fyringsolie.
 Kasseret smørefedt.
 Udskilte olieholdige produkter ved spildevandsrensning, herunder fra  

 benzin- og olieudskillere.
Udskilte olie- og fedtprodukter fra rengøring af emner i  

 affedtningsudstyr.
Dog er tri- og perchlorethylenholdigt affald omfattet af  

 kemikalieaffaldsbekendtgørelsen.
Kasserede syntetiske olier.
Dog er affald af halogenerede kulbrinter  

 omfattet af kemikalieaffaldsbekendtgørelsen.
 Materialer, forurenet med olieholdige produkter, såsom olieforurenet jord,  

 olieabsorberende midler m.v.
 Ilanddrevne olierester.
 Olieholdigt affald fra havnedrift, herunder ballastvand og olieaffald fra  

 tankrensninger.
 3. Lokale modtageordninger.
Ifølge bekendtgørelsens § 6. stk. 1, skal kommunalbestyrelserne fra den 1.  

 september 1977 have etableret en lokal modtageordning, således at modtagelse  

 og bortskaffelse af olieaffald finder sted på forsvarlig måde.
En tilsvarende  

 bestemmelse for kemiaffald, med den 1. januar 1977 som skæringsdato, findes i  

 kemikalieaffaldsbekendtgørelsen.
 Opmærksomheden henledes på, at allerede etablerede modtageanlæg for  

 kemikalieaffald i vid udstrækning vil kunne indrettes til også at modtage  

 olieaffald.
 Det er hensigtsmæssigt at skelne mellem modtagestationer, dækkende et  

 noget større geografisk område (i almindelighed flere kommuner), beregnet til  

 olie- og kemikalieaffald fra virksomheder og modtagepladser, dækkende et  

 mindre område (en enkelt kommune eller en del deraf), beregnet til olie- og  

 kemikalieaffald fra private husholdninger, samt eventuelt virksomheder,  

 f.eks. de landbrugsvirksomheder, hvor der fremkommer mindre mængder  

 ikke-anmeldelsespligtigt olieaffald.
 Miljøstyrelsen henstiller til de kommuner, som allerede har oprettet  

 modtageanlæg, at stille disse til rådighed for virksomheder, der er  

 beliggende i kommuner, som endnu ikke har oprettet sådanne.
 Da forholdene vedrørende olie- og kemikalieaffalds opståen, transport og  

 bortskaffelse er forskellige fra kommune til kommune, har man fundet det  

 hensigtsmæssigt at overlade til kommunalbestyrelsen at tilrettelægge en  

 bortskaffelsesordning, og at udarbejde et eventuelt olieaffaldsregulativ.
Opmærksomheden henledes på, at olieaffaldsregulativer, som tidligere er  

 udarbejdet med udgangspunkt i det forslag til regulativ for olieaffald, der  

 er optrykt som bilag til miljøstyrelsens cirkulæreskrivelse af 17. oktober  

 1972 vedrørende bekendtgørelse om bortskaffelse m.v. af olieaffald, ikke vil  

 være i overensstemmelse med den nye bekendtgørelse.
Kommuner, som finder, at  

 der er behov for et olieaffaldsregulativ, må således udarbejde et sådant med  

 hjemmel i bekendtgørelsens § 2. stk. 2. Regulativet skal i givet fald, ifølge  

 § 12 ved kommunalbestyrelsens foranstaltning, bekendtgøres i de lokale  

 dagblade, der har almindelig udbredelse i kommunen, eller i øvrigt på den på  

 stedet sædvanlige måde.
Såfremt kommunalbestyrelsen ikke finder behov for et olieaffaldsregulativ,  

 vil praktiske oplysninger om modtagepladsers og -stationers beliggenhed,  

 åbningstider og lignende f.eks. kunne gives i en standardskrivelse, som  

 udsendes til den kreds af virksomheder, hvor der kan tænkes at fremkomme  

 olieaffald.
På landsbasis vil autoværksteder og -servicestationer og  

 industrivirksomheder være de virksomhedskategorier, hvorpå der fremkommer den  

 største mængde olieaffald.
Endvidere vil olieaffald i varierende mængde ofte  

 fremkomme, bl.a. på transport-, entreprenør- og landbrugsvirksomheder.
En anden mulighed er annoncering i lokale blade.
Det tilføjes, at det er  

 af stor betydning, at kendskabet til de lokale modtageordninger udbredes til  

 alle i kommunerne, dvs. både til virksomheder og private.
Antallet af olieaffaldsproducerende virksomheder er stort, skønsmæssigt  

 omkring 200.000. Da disse virksomheder ifølge bekendtgørelsens § 5 skal  

 aflevere affaldet som led i de kommunale modtageordninger, medmindre der  

 meddeles virksomhederne fritagelse herfor, er det af stor betydning, at der  

 kun er begrænset afstand til en modtagestation eller eventuelt en  

 modtageplads.
En nem adgang til at aflevere olieaffaldet vil formentlig også  

 være en forudsætning for, at private vil aflevere deres olieaffald.
Hver  

 kommunalbestyrelse bør derfor indrette mindst en modtageplads, såfremt der  

 ikke findes en fælleskommunal modtagestation i kommunen.
 Kommunalbestyrelsen kan i medfør af § 6, stk. 2. fastsætte afgifter for  

 modtagelse af afleveringspligtig olieaffald, herunder regler om, at kommunen  

 yder et vederlag for modtagelse af olieaffald af nærmere angivne kvaliteter.
 Med henblik på at sikre, at der i størst mulig udstrækning foretages  

 aflevering, også af olieaffald fra ikke-anmeldelsespligtige virksomheder,  

 henstiller miljøstyrelsen til kommunalbestyrelserne, at der ikke opkræves  

 afgifter for modtagelse af mindre mængder olieaffald af de arter, som  

 opsamlet i større mængder har en værdi, f.eks. ved overdragelse til  

 Kommunekemi A/S.
Transport af olieaffald fra en virksomhed til en modtagestation kan enten  

 ske ved, at den pågældende virksomhed selv står for transporten, eller  

 således at kommunen etablerer en afhentningsordning.
En afhentningsordning  

 vil eventuelt kunne etableres ved, at kommunalbestyrelsen indgår en aftale  

 med en privat transportvirksomhed, som på kommunalbestyrelsens vegne kan stå  

 for ordningens praktiske udførelse.
Kommunale afhentningsordninger for olieaffald vil kunne etableres med  

 hjemmel i bekendtgørelsens § 5, stk. 1. Der vil således være mulighed for at  

 etablere afhentningsordninger for alle olieaffaldsarter fra virksomheder,  

 ligesom også afhentningsordninger for bestemte olieaffaldsarter vil være en  

 mulighed.
Her skal navnlig peges på, at etablering af afhentningsordninger  

 for affald fra olie- og benzinudskillere ofte vil være en hensigtsmæssig  

 foranstaltning mod olieforurening af spildevandsanlæg og vandrecipienter.  

 Også hvor en afhentningsordning er etableret, gælder reglerne om fritagelse  

 for afleveringspligten, jf. afsnit 5.
 Opmærksomheden henledes på, at såvel modtagepladser som modtagestationer  

 er omfattet af miljøbeskyttelseslovgivningens bestemmelser om særligt  

 forurenende virksomheder m.v.
Heraf følger, at de skal godkendes af vedkommende amtsråd, i  

 hovedstadsområdet dog af hovedstadsrådet, forinden de anlægges, ændres eller  

 udvides, jf. nærmere herom i miljøbeskyttelseslovens kapitel 5 og  

 bekendtgørelse nr. 176 af 29. marts 1974 om godkendelse af særligt  

 forurenende virksomheder m.v.
Ved godkendelse skal bestemmelserne i  

 miljøbeskyttelseslovens kap. 3 om beskyttelse af vandforsyningsinteresser  

 iagttages.
Modtagepladser og modtagestationer omfattes desuden af bestemmelserne i  

 justitsministeriets bekendtgørelse nr. 393 af 20. august 1971 om oplagring og  

 transport af brandfarlige væsker.
Heraf følger, at tilladelse til etablering  

 m.m. af sådanne pladser og stationer tillige skal indhentes fra den stedlige  

 brandmyndighed, dvs. den kommunale brandkommission.
I kommuner uden  

 brandkommission skal tilladelse indhentes fra politimesteren.
Også fra andre offentlige myndigheder kan det være påkrævet at indhente  

 godkendelse, f.eks. i medfør af naturfredningsloven, by- og landzoneloven og  

 kommuneplanloven.
Driften og indretningen af modtagepladser og -stationer  

 omfattes desuden af arbejdsmiljølovgivningen.
 Amtsrådet, i hovedstadsområdet hovedstadsrådet, bør i forbindelse med  

 behandling af ansøgninger om etablering m.m. af modtagerpladser og -stationer  

 påse, at alle nødvendige tilladelser foreligger, jf. eventuelt nærmere herom  

 i afsnit 11 om anden lovgivning vedrørende olieaffald.
I miljøministeriets bekendtgørelse nr. 171 af 29. marts 1974 om kontrol  

 med oplag af olie m.v. er fastsat særlige regler vedrørende oplag af  

 mineralolieprodukter, hvis viskositet ikke overstiger 100 centistokes ved 15  

 grader C, herunder også olieaffald.
Denne bekendtgørelse ventes revideret i  

 efteråret 1977.
Miljøstyrelsen er bekendt med, at Kommunekemi A/S ved kommunernes  

 etablering af modtagestationer giver vejledning om, hvordan disse mest  

 hensigtsmæssigt kan etableres.
I denne forbindelse bør det fremhæves, at  

 arealer, hvor der skal henstå beholdere med olieaffald, må være befæstet og  

 sikret således, at spild ikke kan forårsage forurening af omgivelserne,  

 herunder drikkevandsbrønde og -boringer, jf. miljøbeskyttelseslovens kap. 3  

 om beskyttelse af vandforsyningsinteresser.
 Miljøstyrelsen er endvidere bekendt med, at Kommunekemi A/S har udarbejdet  

 en vejledning vedrørende modtagelse og videreforsendelse m.v. af olie- og  

 kemikalieaffald til brug for personalet på modtagestationer.
Der skal følge en deklaration med det olieaffald, der fra  

 modtagerstationerne videresendes til Kommunekemi A/S.
En formular hertil er  

 udarbejdet af Kommunekemi A/S og indeholder bl.a. plads til oplysninger om  

 affaldets art, mængde og den anvendte emballage.
Det vil være  

 hensigtsmæssigt, at deklarationsblanketten udleveres til virksomheden ved  

 affaldets anmeldelse, ligesom den bør anvendes ved afsendelse af olieaffald  

 fra de lokale modtagepladser.
 For så vidt angår uheld med olieaffald på modtagestationer eller -pladser  

 henvises til afsnit 8 i nærværende cirkulære.
 4. Virksomheders anmeldelsespligt.
Ifølge bekendtgørelsens § 4. stk. 1, skal virksomheder, herunder også  

 offentlige virksomheder, hvor der fremkommer olieaffald, anmelde dette til  

 kommunalbestyrelsen i den kommune, hvor affaldet fremkommer.
Anmeldelsen skal  

 indeholde oplysninger om affaldets art, mængde og emballage.
Kommunernes  

 Landsforening har ladet fremstille et særligt anmeldelsesskema, som kan  

 benyttes.
Dette anmeldelsesskema er udformet således, at det tillige vil kunne indgå  

 som et vigtigt led i et landsdækkende registreringssystem for bortskaffelse  

 af olieaffald.
Under hensyn til den oplysningspligt vedrørende bortskaffelse  

 af olieaffald, som Danmark i sin egenskab af medlem af De europæiske  

 Fællesskaber er pålagt over for kommissionen, jf. nærmere herom i afsnit 11,  

 bør kommunalbestyrelsen ved anmeldelse af olieaffald på en hensigtsmæssig  

 måde registrere de fornødne oplysninger.
 Det bemærkes, at anmeldelsespligten i medfør af § 4, stk. 1. er udvidet i  

 forhold til den efter bekendtgørelse af 17. oktober 1972 om bortskaffelse  

 m.v. af olieaffald hidtil gældende anmeldelsespligt.
 Endvidere bemærkes, at olieaffald kun skal anmeldes i medfør af § 4, stk.  

 1. såfremt der på den pågældende virksomhed fremkommer mere end 150 liter  

 olieaffald pr. år, jf. bekendtgørelsens § 4, stk. 3. Det skal dog  

 understreges, at den mængde olieaffald, som således undtages fra  

 anmeldelsespligten, skal afleveres (jf. bekendtgørelsens § 5, stk. 1). Det  

 bemærkes endvidere, at ikke blot smøreolieaffald, men også andre typer  

 olieaffald, herunder affald fra rensning af benzin- og olietanke, nu undtages  

 fra anmeldelsespligten, såfremt den samlede mængde olieaffald fra  

 virksomheden ikke overstiger 150 liter pr. år.
 Dette medfører, at f.eks. landbrugsvirksomheder med et for denne  

 virksomhedskategori normalt olieforbrug kun i et beskedent antal vil have  

 anmeldelsespligt, mens autoværksteder og -servicestationer normalt vil være  

 anmeldelsespligtige.
Anmeldelsespligten indtræder i princippet, når olieaffaldet produceres.  

 For virksomheder, på hvilke der løbende fremkommer olieaffald, som er  

 ensartet i mængde og sammensætning, er det dog tilstrækkeligt at foretage  

 anmeldelse af affaldet for en periode eller »indtil videre«.
Dette  

 indebærer, at virksomheder kun behøver at foretage fornyet anmeldelse,  

 såfremt der sker ændringer i mængden eller sammensætningen af olieaffaldet.
 For så vidt angår olieaffald, som på den enkelte virksomhed fremkommer  

 uregelmæssigt, eksempelvis ved tankrensninger, uheld m.v., vil anmeldelse,  

 såfremt der i øvrigt ikke på virksomheden fremkommer olieaffald, formentlig  

 hensigtsmæssigt kunne foretages samtidig med, at der mellem virksomheden og  

 kommunen træffes aftale om bortskaffelse af affaldet.
 Det påhviler ifølge § 7, stk. 1, kommunalbestyrelsen at føre tilsyn med,  

 at virksomhederne opfylder deres anmeldelsespligt.
 5. Virksomheders afleveringspligt og eventuelle  

 fritagelse herfor.
Ifølge bekendtgørelsens § 5, stk. 1. har virksomheder, på hvilke der  

 fremkommer olieaffald, pligt til at aflevere affaldet.
Afleveringspligten  

 gælder også virksomheder, på hvilke der fremkommer mindre end 150 liter  

 olieaffald pr. år.
Afleveringen vil i almindelighed ske på et af  

 kommunalbestyrelsen anvist sted, men kommunalbestyrelsen kan dog indføre  

 ordninger, hvorefter affaldet afhentes på virksomhederne, jf. afsnit 3. Det  

 bemærkes i denne forbindelse, at det ikke er tilsigtet at give kommunerne  

 monopol på transport og bortskaffelse af olieaffald, men alene at sikre, at  

 olieaffaldet opbevares, transporteres og bortskaffes på forsvarlig måde  

 overalt i landet.
Ifølge § 5, stk. 2. skal kommunalbestyrelsen derfor meddele  

 fritagelse for afleveringspligten, herunder fritagelse for deltagelse i en  

 fælles afhentningsordning, såfremt virksomheden godtgør, at affaldet  

 transporteres og bortskaffes på forsvarlig måde ved virksomhedens  

 foranstaltning.
 Også virksomheder, på hvilke der fremkommer mindre end 150 liter  

 olieaffald pr. år, skal for at opnå fritagelse for afleveringspligten ansøge  

 herom.
Det bemærkes, jf. § 5, stk. 2, at det er virksomheden, som skal  

 dokumentere, at betingelserne er til stede.
Foreligger sådan dokumentation,  

 har kommunalbestyrelsen til gengæld pligt til at meddele fritagelse.
 Hvis der hersker tvivl om, hvorvidt en virksomhed, der har ansøgt om  

 fritagelse, er i stand til på betryggende måde at transportere eller  

 bortskaffe sit olieaffald, bør kommunalbestyrelsen ikke meddele fritagelse.
Det fremgår af den af miljøstyrelsen gennemførte spørgeskemaundersøgelse i  

 kommunerne, at kommunalbestyrelsernes praksis med hensyn til fritagelse for  

 afleveringspligten hidtil har været ret uensartet.
Endvidere fremgår det af  

 undersøgelsen, at der i kommunerne er et ret udbredt ønske om nærmere  

 retningslinier for, hvornår og på hvilke vilkår en sådan fritagelse bør  

 meddeles.
Til støtte for kommunalbestyrelserne er derfor nedenfor anført  

 forskellige hensyn, som efter miljøstyrelsens opfattelse bør indgå i  

 vurderingen af, hvorvidt fritagelse for afleveringspligten kan meddeles:
Specielt bør skæreolieaffald ikke uden forudgående nærmere dokumentation  

 vedrørende skæreoliens eventuelle indhold af baktericider fritages for  

 afleveringspligt.
Det bemærkes, at nogle af de markedsførte skæreolier  

 indeholder baktericider eller fungicider, som i nogle tilfælde kan være salte  

 af tetra- eller pentachlorphenol.
Da det ikke kan udelukkes, at der under  

 brugen af sådanne skæreolier kan ske en sådan opvarmning, at disse  

 chlorphenoler kan give anledning til dioxindannelser, bør der ved  

 bortskaffelsen af brugte skæreolier skabes sikkerhed for, at skæreolien  

 destrueres ved en fuldstændig forbrænding i velfungerende anlæg.
 For så vidt angår bore- og skæreolier, som anvendes emulgeret i vand,  

 således at emulsionen indeholder 5-10 procent olie, vil der være mulighed for  

 forbrænding på fueloliefyrede anlæg, såfremt bore- og fuelolie forinden  

 emulgeres korrekt.
Blandt de typer af olieaffald, som i øvrigt vil kunne komme på tale ved  

 anvendelse til fyringsformål, vil kasserede motorolier, gearolier og  

 hydraulikolier være mængdemæssigt dominerende.
Disse typer har normalt et  

 svovlindhold, en viskositet og et indhold af ubrændbare dele, som er  

 væsentligt større, end tilfældet er for almindelig gasolie, men som er mindre  

 end eller af samme størrelsesorden som for fuelolie.
Dog vil blyindholdet i  

 kasseret smøreolie fra benzinmotorer kunne være af en sådan størrelse, at  

 dette bør indgå i overvejelserne om, hvorvidt en given anvendelse til  

 fyringsformål i det konkrete tilfælde kan anses for at være miljømæssig  

 forsvarlig.
Det bør være en forudsætning for lokal forbrænding af olieaafald, at der  

 kun forbrændes olieaffald af ensartet kvalitet.
Olieaffald, hvis  

 sammensætning eller kvalitet varierer stærkt, vil det således være vanskeligt  

 eller umuligt at forbrænde på en tilfredsstillende måde på sådanne anlæg.
Olieaffald bør kun anvendes til fyringsformål i forbindelse med en  

 forudgående effektiv rensning for partikulære urenheder.
Rensningen bør som  

 minimum bestå i, at olieaffaldets vandslamindhold efter ophold i en  

 sedimentationsbeholder bringes til bundfældning og aftappes med henblik på  

 levering til den kommunale modtageordning.
 Endvidere bemærkes, at fyringsanlæg, som anvendes til forbrænding af  

 olieaffald, skal være konstrueret og drevet i overensstemmelse med  

 bygningslovgivningen.
Gasoliefyr er normalt ikke velegnede til fyring med olieaffald.
Et  

 gasoliefyr vil således ikke fungere driftsmæssigt og dermed miljømæssigt  

 tilfredsstillende under anvendelse af olier med en større viskositet og et  

 større indhold af ubrændbare dele, end fyret er konstrueret til.
Hertil  

 kommer, at anlæggets skorstenshøjde vil være utilstrækkelig til at overholde  

 miljøstyrelsens vejledende bestemmelser vedrørende begrænsning af  

 luftforurening fra oliefyrede anlæg, såfremt der ved dimensioneringen er  

 forudsat anvendt almindelig gasolie, jf. nedenfor.
Fueloliefyr og andre fyringsanlæg, som er specielt konstrueret til  

 forbrænding af tyktflydende olier vil normalt kunne anvendes til fyring med  

 renset olieaffald af typerne alm. mineralsk motorolie, gearolie og  

 hydraulikolie.
Anlæggets skorstenshøjde bør som minimum være dimensioneret  

 for anvendelse af fuelolie i overensstemmelse med miljøstyrelsens vejledning  

 nr. 3/1976 vedrørende begrænsning af luftforurening fra oliefyrede anlæg.
For så vidt angår virksomheder, som søger om fritagelse for  

 afleveringspligten under henvisning til, at olieaffaldet ønskes afleveret til  

 en virksomhed, som foretager erhvervsmæssig indsamling af olieaffald,  

 bemærkes, at det er den olieaffaldsproducerende virksomhed, som i det omfang  

 kommunalbestyrelsen finder det fornødent, skal godtgøre, at olieaffaldet ved  

 transportørens foranstaltning opbevares og transporteres på forsvarlig måde.  

 Endvidere skal den olieaffaldsproducerende virksomhed oplyse, hvorledes den  

 endelige bortskaffelse finder sted.
Det bemærkes, at kommunalbestyrelsen i  

 øvrigt har mulighed for at meddele en transportvirksomhed påbud om opbevaring  

 og transport, i medfør af bekendtgørelsens § 2, stk. 2, jf. afsnit 6.
Virksomheder, der ønsker at ansøge om fritagelse for afleveringspligten,  

 kan benytte de af Kommunernes Landsforening udarbejdede blanketter.
De i  

 afsnit 4 nævnte blanketter til brug ved virksomheders anmeldelse af  

 olieaffald er også udformet til brug for virksomheder, der ønsker at ansøge  

 om fritagelse for afleveringspligten.
Oplysninger vedrørende bortskaffelsen  

 af de olieaffaldsmængder, som fritages for afleveringspligten, bør af  

 kommunalbestyrelsen registreres på en hensigtsmæssig måde under hensyn til  

 den oplysningspligt, som Danmark i sin egenskab af medlem af De europæiske  

 Fællesskaber er pålagt overfor kommissionen, jf. nærmere herom i afsnit 1.
 Kommunalbestyrelsen har mulighed for, som vilkår for at meddele fritagelse  

 for afleveringspligten, at kræve løbende kontrol med det omhandlede  

 olieaffalds sammensætning, herunder kontrol med, at olieaffaldet ikke er  

 iblandet andre stoffer, eksempelvis olie- eller kemikalieaffaldsstoffer, som  

 ikke er omfattet af den meddelte fritagelse for afleveringspligten.
Det fremgår af bekendtgørelsens § 14, stk. 2, at tidligere trufne  

 afgørelser om fritagelse for afleveringspligten bevarer deres gyldighed,  

 medmindre kommunalbestyrelsen bestemmer andet.
Miljøstyrelsen skal i denne  

 forbindelse opfordre kommunalbestyrelserne til at vurdere, hvorvidt de  

 ovenfor anførte vejledende retningslinier giver kommunalbestyrelserne  

 anledning til at foretage ændringer i tidligere trufne afgørelser vedrørende  

 fritagelse for afleveringspligten, ikke mindst for så vidt angår  

 skæreolieaffald, som bortskaffes ved forbrænding i mindre fyringsanlæg på  

 værksteder m.v.
 6. Transport af olieaffald.
I medfør af bekendtgørelsens § 2, stk. 2, kan kommunalbestyrelsen meddele  

 påbud og fastsætte nærmere regler til sikring af forsvarlig opbevaring og  

 transport af olieaffald.
Kommunalbestyrelsen kan således i medfør af denne  

 bestemmelse bl.a. meddele påbud til virksomheder, som i kommunen foretager  

 erhvervsmæssig indsamling af olieaffald, der er fritaget for  

 afleveringspligten efter bekendtgørelsens § 6, stk. 2, om såvel opbevaring  

 som transport, herunder om, at det af virksomheden indsamlede olieaffald skal  

 afleveres på den eller de lokaliteter, som er oplyst over for  

 kommunalbestyrelsen i forbindelse med de givne fritagelser for  

 afleveringspligten.
 Endvidere har kommunalbestyrelsen mulighed for i medfør af § 52 i lov nr.  

 372 af 13. juni 1973 om miljøbeskyttelse, bl.a. fra  

 olieaffaldstransporterende virksomheder, at indhente alle oplysninger,  

 herunder om økonomiske og regnskabsmæssige forhold, som har betydning for  

 vurderingen af forureningen og for eventuelle afhjælpende foranstaltninger.
 Jernbanetransport.
 For jernbanetransport af olieaffald skal »RID-A, reglement for  

 befordring af farligt gods på jernbaner« overholdes, jf. nedenfor.  

 Reglementet udsendes og revideres jævnligt af DSB.
I den af Kommunekemi A/S udsendte vejledning i modtagelse og  

 videreforsendelse m.m. af olie- og kemikalieaffald for personale på kommunale  

 modtagestationer er bl.a. anført nærmere regler vedrørende jernbanetransport  

 af olieaffald.
Opmærksomheden henledes på, at f.eks. benzinaffald,  

 brændselsolie-, dieselolie- og gasolieaffald er omfattet af RID-A-reglerne  

 (antændelige flydende stoffer), mens brugte smøreolier, hydraulikolie og  

 lignende samt fuelolie-affald ikke er omfattet, såfremt disse arter ikke  

 forekommer i blanding med lettere antændelige stoffer.
 Vejtransport.
 Olieaffald, der indeholder brandfarlige væsker, skal emballeres og  

 transporteres i overensstemmelse med justitsministeriets bekendtgørelse nr.  

 393 af 20. august 1971 om oplagring og transport af brandfarlige væsker, samt  

 »Tekniske forskrifter for oplagring og transport af brandfarlige  

 væsker«, udgivet af Statens Brandinspektion, september 1971.  

 Bestemmelserne administreres af Statens Brandinspektion.
 Det bemærkes, at lastbiler med »farligt gods« normalt ikke  

 overføres med DSB-færger, f.eks. over Storebælt.
 Søtransport.
 For søtransoport af »farligt gods« skal bestemmelserne i  

 handelsministeriets bekendtgørelse nr. 575 af 27. december 1971 om transport  

 til søs af farligt gods overholdes.
 7. Olieaffald fra private.
 Bekendtgørelsen fastsætter visse regler vedrørende olieaffald fra private.
Bekendtgørelsen pålægger kommunerne at tilvejebringe en ordning, der  

 sikrer alle mulighed for at kunne aflevere deres olieaffald på et af  

 kommunalbestyrelsen anvist sted.
Private har således ret, men ikke pligt til  

 at aflevere deres olieaffald.
Kommunalbestyrelsen kan dog i konkrete tilfælde  

 meddele påbud herom i medfør af bekendtgørelsens § 2, stk. 2.
 Endvidere er enhver, der opbevarer, transporterer eller bortskaffer  

 olieaffald ifølge § 2, stk. 1, ansvarlig for, at dette sker uden forurening  

 af omgivelserne.
 Olieaffald fra private må således ikke anbringes i affaldsbeholdere,  

 beregnet for dagrenovation, eller hældes i kloakker m.v., ligesom det heller  

 ikke må nedgraves eller udledes på jorden, jf. bekendtgørelsens § 2, stk. 1.
 Private er omfattet af bestemmelserne i § 3 om uheld med olieaffald, jf.  

 nærmere herom i afsnit 8.
 Kommunalbestyrelsen bør sørge for tilstrækkelig information til kommunens  

 beboere om, hvor de kommunale modtagepladser er beliggende, og hvornår de har  

 åbent etc., jf. afsnit 3.
 8. Uheld med olieaffald.
Bekendtgørelsen indeholder i § 3 bestemmelser vedrørende forurening med  

 olieaffald.
Bestemmelserne gælder også for rene olieholdige produkter,  

 forudsat der i forbindelse med uheld fremkommer olieaffald, der omfattes af  

 bekendtgørelsen.
F.eks. vil jord, der forurenes med benzin eller fyringsolie  

 være at betragte som olieaffald.
 Bestemmelserne er især udfærdiget med henblik,på at sikre  

 oprydningsindsatsen efter uheld, der indtræffer i forbindelse med opbevaring,  

 transport og bortskaffelse af olieaffald, mens selve uheldssituationen er  

 omfattet af andre bestemmelser.
 Opmærksomheden henledes i denne forbindelse bl.a. på miljøstyrelsens  

 vejledning nr. 8/1974 om beredskab ved uheld med farlige stoffer på  

 landjorden og på de særlige lokale beredskabsordninger, der ofte er  

 tilvejebragt i tilknytning til store offentlige eller private virksomheder.
Miljøstyrelsens beredskabsvejledning indeholder instrukser af generel  

 organisatorisk karakter om beredskab til umiddelbar indsats ved uheld med  

 farlige stoffer, herunder olieaffald, på landjorden, først og fremmest i  

 forbindelse med transport.
Desuden vedrører vejledningen uheld under  

 anvendelse og opbevaring af farlige stoffer på virksomheder, depotanlæg,  

 lagre eller lignende.
Bekendtgørelsens bestemmelser i § 3 tilsigter ikke at træde i stedet for  

 de vejledende retningslinier i den ovenfor omtalte beredskabsvejledning.
De  

 to hold bestemmelser supplerer derimod hinanden.
Vejledningen indeholder  

 således instrukser om beredskabsindsættelser, straks når større uheld  

 indtræffer, mens bekendtgørelsens bestemmelser især er udformet med henblik  

 på det efterfølgende oprydningsarbejde.
Reglerne i § 3 retter sig både til virksomheder og private.
Enhver, der  

 forårsager forurening med olieaffald, eller som på sin ejendom konstaterer  

 sådan forurening, har derfor pligt til at give vedkommende kommunalbestyrelse  

 underretning herom.
Ligeledes fremgår det, at enhver, der under opbevaring, transport eller  

 bortskaffelse af olieaffald har forårsaget forurening, skal efterkomme  

 kommunalbestyrelsens påbud (anvisninger) om fjernelse af forureningen.
Hvis  

 påbudet ikke efterkommes inden udløbet af den herfor fastsatte frist, har  

 kommunalbestyrelsen mulighed for at lade foranstaltningerne udføre for den  

 pågældendes regning, jf. § 3, stk. 3.
 Med hjemmel i § 3, stk. 2, kan kommunalbestyrelsen som ovenfor nævnt  

 meddele anvisninger i tilfælde af, at olieaffald forårsager forurening.  

 Bestemmelsen suppleres af miljøbeskyttelseslovens § 17, hvorefter det er  

 forbudt at henlægge (resp. tilføre) stoffer, der kan forurene vandet, så tæt  

 ved vandløb, søer eller havet, at der kan være fare for, at de skylles ud  

 deri.
 Med henblik på at forebygge forurening af vandforsyningsanlæg er det  

 yderligere i § 3, stk. 4, bestemt, at kommunalbestyrelsen skal underrette  

 ejeren af vandforsyningsanlæg og vedkommende amtsråd, i hovedstadsområdet  

 hovedstadsrådet, hvis der tillige opstår fare for forurening af sådanne  

 anlæg.
 Da amtsrådet, i hovedstadsområdet hovedstadsrådet, fører overtilsyn med  

 forureningstilstanden i vandløb, søer og de kystnære dele af søterritoriet,  

 må disse orienteres, hvis overfladevand forurenes eller udsættes for fare for  

 forurening.
 Undertiden vil der være behov for at underrette andre, f.eks. ejere af  

 private vandløb og dambrug.
 9. Tilsyn.
 Det påhviler kommunalbestyrelsen at føre tilsyn med overholdelsen af  

 reglerne i bekendtgørelsen og beslutninger, truffet i medfør af denne.
Det ligger i tilsynsopgaven, at kommunalbestyrelserne ikke blot bør nøjes  

 med at registrere indkomne anmeldelser.
Kommunalbestyrelserne må også mere  

 aktivt forsøge at kontakte mulige olieaffaldsproducenter, f.eks. ved at rette  

 henvendelse til de virksomheder, hvor kommunalbestyrelserne formoder, at der  

 fremkommer olieaffald.
 Det af Kommunernes Landsforening fremstillede skema, der benyttes af  

 virksomhederne ved anmeldelse af olieaffald, kan også benyttes ved  

 kortlægning af, i hvilken udstrækning der er virksomheder i kommunen, som  

 producerer olieaffald, eller som i øvrigt ligger inde med sådant affald.  

 Kortlægning kan i givet fald ske ved at udsende det omhandlede skema til alle  

 virksomheder i kommunen, suppleret med den i afsnit 2 anførte liste over  

 eksempler på olieaffaldsarter.
Personale, der er beskæftiget med registrering af anmeldelser og  

 modtagelse af olie- og kemikalieaffald, vil efter en periode have opbygget en  

 specialviden om, hvilke virksomheder der på et givet tidspunkt ligger inde  

 med anmeldelses- og afleveringspligtigt affald.
En sådan viden kan benyttes  

 som led i kommunalbestyrelsens kontrol med, om virksomhederne opfylder deres  

 anmeldelses- og afleveringspligt efter bekendtgørelsen.
Under tilsynet kan der i medfør af § 2, stk. 2, meddeles påbud til sikring  

 af forsvarlig opbevaring og transport af olieaffald.
Ifølge bekendtgørelsens  

 § 8 varetages tilsynet med overholdelse af bestemmelsen i § 6, stk. 1, om  

 kommunalbestyrelsens pligt til at etablere lokale modtageordninger, af  

 amtsrådet, i hovedstadsområdet af hovedstadsrådet.
Det påhviler i denne  

 forbindelse amtsrådet at påse, at der for den enkelte kommune gennemføres en  

 tilfredsstillende ordning, der på rimelig måde er koordineret med ordninger i  

 andre kommuner.
Dette gælder særligt for så vidt angår etablering af fælles  

 modtagestationer for olieaffald, samt af eventuelle fælleskommunale  

 transportordninger, hvor dette måtte findes hensigtsmæssigt.
 10. Klage.
 Kommunalbestyrelsens afgørelser i medfør af bekendtgørelsen kan indbringes  

 for miljøstyrelsen inden 4 uger efter, at afgørelsen er meddelt den  

 pågældende.
Miljøstyrelsens afgørelser i ankesager vedrørende olieaffald er endelige,  

 bortset fra afgørelser efter § 5, stk. 2, vedrørende dispensation fra  

 afleveringspligten.
I sådanne sager kan miljøstyrelsens afgørelser indbringes  

 for miljøankenævnet inden for en frist på 4 uger.
 Klage over gener fra kommunale modtagepladser og modtagestationer  

 reguleres ikke af bekendtgørelsen, men derimod af miljøbeskyttelsesloven.  

 Klage kan i givet fald ske til vedkommende amtsråd, i hovedstadsområdet dog  

 til hovedstadsrådet.
 11. Anden lovgivning m.v. om olieaffald.
 Generelt.
 Nedenfor gives en oversigt over bestemmelser i anden lovgivning, der kan  

 være af betydning ved opbevaring, transport og bortskaffelse af olieaffald.
Det fremhæves, at oversigten ikke tilsigter at indeholde en udtømmende  

 angivelse af den øvrige i betragtning kommende lovgivning, men blot at  

 henlede opmærksomheden på en række bestemmelser, der ofte vil finde  

 anvendelse.
Det fremhæves endvidere, at den, der opbevarer, transporterer  

 eller bortskaffer olieaffald, selv må være opmærksom på, at bestemmelser i  

 anden lovgivning overholdes.
 Transport af olieaffald.
 For jernbanetransport af olieaffald gælder de af ministeriet for  

 offentlige arbejder fastsatte bestemmelser, jf. afsnit 6. Bestemmelserne  

 administreres af generaldirektoratet for DSB.
 For vejtransport af olieaffald gælder de af justitsministeriet fastsatte  

 bestemmelser, jf. afsnit 6.
 For transport til søs af olieaffald gælder de af handelsministeriet  

 fastsatte bestemmelser, jf, afsnit 6. Bestemmelserne administreres af  

 direktoratet for statens skibstilsyn.
 Endvidere skal man gøre opmærksom på, at bekendtgørelse om  

 modtageordninger for rester og blandinger af olie samt kloakspildevand og  

 affald i danske havne i Østersøområdet er under udarbejdelse i medfør af lov  

 nr. 324 af 26. juni 1975 om beskyttelse af havmiljøet i Østersøområdet.
 Modtagepladser og modtagestationer.
 Modtagepladser og modtagestationer er omfattet af bilaget til  

 miljøbeskyttelsesloven over særligt forurenende virksomheder m.v., som skal  

 godkendes, inden de anlægges, ændres eller udvides, jf. nærmere herom i  

 afsnit 3.
Oplagring af tyndtflydende olieaffald i underjordiske tanke er omfattet af  

 reglerne i miljøministeriets bekendtgørelse nr. 171 af 29. marts 1974 om  

 kontrol med oplag af olie m.v.
Denne bekendtgørelse ventes revideret i  

 efteråret 1977.
Ifølge lov nr. 287 af 26. juni 1975 om kommuneplanlægning er større  

 anlægsarbejder omfattet af lokalpligten, jf. kommuneplanlovens § 16, stk. 3.  

 Dette gælder, uanset om de pågældende anlæg tænkes placeret i byzone eller  

 landzone.
Modtagestationer vil så godt som altid være lokalplanpligtige,  

 medens modtagepladser normalt ikke vil være lokalplanpligtige efter  

 kommuneplanlovens § 16, stk. 3.
 Modtageanlæg, der etableres i landzone, skal endvidere godkendes af  

 amtsrådet, i hovedstadsområdet af hovedstadsrådet, jf. § 8 og 9, i lov om by-  

 og landzoner (lovbekendtgørelse nr. 494 af 19. september 1975). Anlæg, der  

 placeres uden for byer og bymæssige bebyggelser, skal desuden godkendes af  

 fredningsplanudvalget, jf. § 43, stk. 1, i naturfredningsloven  

 (lovbekendtgørelse nr. 520 af 1. oktober 1975).
 Modtagepladser og modtagestationer skal endvidere godkendes af den  

 stedlige brandmyndighed efter justitsministeriets bekendtgørelse nr. 393 af  

 20. august 1971 om oplagring og transport af brandfarlige væsker, jf. afsnit  

 3, ligesom driften og indretningen af sådanne anlæg omfattes af  

 arbejdsmiljølovgivningen.
 Miljøstyrelsen er bekendt med, at Kommunekemi A/S har udarbejdet en  

 vejledning vedrørende modtagelse og videreforsendelse m.v. af olie- og  

 kemikalieaffald til brug for personalet på modtagestationer.
 Anlæg for behandling af olieaffald.
Anlæg for behandling af olieaffald er omfattet af miljøbeskyttelseslovens  

 bilag over særligt forurenende virksomheder m.v., som skal godkendes, inden  

 de anlægges, ændres eller udvides.
Amtsrådet er godkendelsesmyndighed for  

 denne virksomhedskategori.
 Miljøstyrelsen, den 1. september 1977.
 Ejler Koch.
E.
Moltke.
Bilag Miljøministeriets bekendtgørelse nr. 410 af 27. juli 1977 om olieaffald  

 m.v.
