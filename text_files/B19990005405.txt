Bekendtgørelse om forretningsorden for  

 byfornyelsesnævn I medfør af § 192 i lov om byfornyelse, jf.  

 lovbekendtgørelse nr. 800 af 10. november 1998, som ændret ved  

 § 4 i lov nr. 899 af 16. december 1998, og § 83 a i lov om  

 byfornyelse og boligforbedring, jf. lovbekendtgørelse nr. 820 af 15.  

 september 1994, som ændret senest ved § 4 i lov nr. 970 af 17.  

 december 1997, fastsættes:
§ 1. Formanden for et byfornyelsesnævn er  

 bemyndiget til, uden deltagelse af nævnets øvrige medlemmer, at  

 træffe afgørelse om afvisning af realitetsbehandling, 1)	når en klage er indkommet efter klagefristens  

 udløb, 2)	når den, der indgiver klage, ikke er klageberettiget, 3)	når det er utvivlsomt, at nævnet ikke har kompetence til  

 at behandle sagen, 4)	når der begæres genoptagelse af en sag, der allerede er  

 afgjort.
 Stk. 2. Formanden er endvidere bemyndiget til, efter  

 begæring af klageren eller af kommunalbestyrelsen, at træffe  

 afgørelse om, at indbringelse af en sag for nævnet har  

 opsættende virkning.
Stk. 3. Formandens afgørelser efter stk. 1-2 kan  

 af parterne, herunder kommunalbestyrelsen, indbringes for boligretten efter  

 reglerne i lov om leje.
Indbringelsen skal ske senest 4 uger efter, at  

 underretning om afgørelsen er meddelt parterne.
§ 2. Formanden kan til enhver tid på eget  

 initiativ eller efter anmodning berigtige skrivefejl og sådanne fejl og  

 forglemmelser ved en meddelt afgørelse, som alene vedrører  

 afgørelsens form.
Den berigtigede afgørelse træder i alle  

 henseender i stedet for den oprindelige.
§ 3. Nævnet kan afgøre sager, selv om  

 der for nævnet fremkommer nye oplysninger.
Sagen bør dog  

 hjemvises til fornyet behandling i kommunalbestyrelsen, hvis der fremkommer  

 nye oplysninger eller påstande, der på afgørende  

 måde ændrer sagens karakter.
 § 4. Nævnet sender kopi af sine  

 afgørelser til By- og Boligministeriet til orientering samtidigt med,  

 at sagens parter underrettes.
 § 5. Bekendtgørelsen træder i kraft  

 den 15. februar 1999.
 Stk. 2. Samtidigt ophæves Boligstyrelsens  

 bekendtgørelse nr. 668 af 15. september 1986 om forretningsorden for  

 byfornyelsesnævn ved afgørelse af klagesager i henhold til lov  

 om byfornyelse og boligforbedring.
By- og Boligministeriet, den 28. januar  

 1999 P.m.v.e.b.Lisbeth Jordan /Peter Gadman Bilag §§ 188-191 i lov om byfornyelse § 188. Indbringelse af sager for byfornyelsesnævnet skal  

 ske skriftligt inden 6 uger efter, at klageren har fået meddelelse om  

 den beslutning, der påklages.
Den nødvendige dokumentation skal  

 vedlægges.
 Stk. 2. Indbringelsen har ikke opsættende virkning,  

 medmindre nævnet efter begæring af klageren eller af  

 kommunalbestyrelsen træffer bestemmelse derom.
Stk. 3. Senest 1 uge efter sagens indbringelse giver  

 nævnet kommunalbestyrelsen og, hvis klagen vedrører ejendomme,  

 der er udlejede, den anden part i lejeforholdet underretning om indbringelsen  

 med angivelse af, at eventuelle ytringer i sagen må fremsættes  

 inden 4 uger.
Denne frist kan forlænges, såfremt særlige  

 omstændigheder taler herfor.
§ 189. Nævnet afgør selv, hvilke nærmere  

 undersøgelser der skal foretages i forbindelse med behandlingen af den  

 enkelte sag.
Nævnet har ret til at kræve fornødne  

 oplysninger hos sagens parter, alle offentlige myndigheder og private.
Stk. 2. Nævnet fastsætter en frist, der normalt  

 ikke kan overstige 4 uger, for besvarelse af de spørgsmål,  

 nævnet stiller til sagens parter eller andre.
Fristen kan  

 forlænges af nævnet, såfremt særlige  

 omstændigheder taler herfor.
§ 190. Nævnet kan foretage besigtigelse.
Sagens parter,  

 herunder kommunalbestyrelsen, skal indkaldes til besigtigelsen med mindst 1  

 uges varsel.
Stk. 2. Nævnet kan indkalde parterne til at afgive  

 forklaring for nævnet.
Alle parter skal tilvarsles.
De kan give  

 møde ved en befuldmægtiget.
 Stk. 3. Nævnets formand sørger for sagernes  

 forberedelse til behandling i nævnsmøde.
 § 191. Byfornyelsesnævnet skal træffe  

 afgørelse senest 8 uger fra det tidspunkt, hvor nævnet har  

 modtaget svar efter § 188, stk. 3, eller efter § 189,  

 stk. 2, eller hvor fristen for svar efter de nævnte bestemmelser  

 er udløbet.
 Stk. 2. I tilfælde, hvor fristen for svar efter de  

 nævnte bestemmelser er udløbet, uden at svar er afgivet, kan  

 nævnet udlægge tavsheden på den for modparten gunstigste  

 måde og navnlig lægge dennes fremstilling til grund ved  

 afgørelsen af sagen.
Stk. 3. Nævnets afgørelse træffes ved  

 almindelig stemmeflerhed.
I tilfælde af stemmelighed gør  

 formandens stemme udslaget.
Nævnet er kun beslutningsdygtigt, når  

 samtlige medlemmer er til stede.
Stk. 4. Nævnets afgørelse protokolleres.
Er en  

 beslutning ikke enstemmig, indføres tillige oplysning om  

 stemmeafgivningen.
Stk. 5. Nævnets afgørelse meddeles klageren,  

 kommunalbestyrelsen og dem, der i henhold til § 188, stk. 3, har  

 fået underretning om sagens indbringelse for nævnet.  

 Afgørelsen skal begrundes.
Parterne skal gøres bekendt med  

 adgangen efter § 193 til at indbringe sagen for boligretten.  

 Såfremt afgørelsen ikke er enstemmig, skal dette fremgå af  

 afgørelsen.
 Stk. 6. Har nævnet tiltrådt  

 iværksættelse af en forbedring eller et påbud, meddeles det  

 tillige parterne, at indbringelse af afgørelsen efter § 193 ikke  

 har opsættende virkning, medmindre boligretten efter begæring af  

 klageren eller af kommunalbestyrelsen træffer bestemmelse derom.
