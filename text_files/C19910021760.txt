1. Afgørelser om svig Det er efter arbejdsløshedsforsikringslovens § 87, stk. 1, direktoratet,  

 der som 1. instans træffer afgørelse om svig, og om svigen i givet fald skal  

 medføre, at medlemmet slettes som medlem af arbejdsløshedskassen eller skal  

 gennemgå en effektiv karantæne.
 Finder arbejdsløshedskassen, at et medlem har gjort sig skyldig i  

 svigagtigt forhold, skal kassen træffe afgørelse om  

 tilbagebetalingsspørgsmålet og forelægge svigsspørgsmålet for direktoratet.  

 Forelæggelsen skal ledsages af en indstilling fra kassen om, hvilken sanktion  

 medlemmet skal have, jf. arbejdsløshedsforsikringslovens § 87, stk. 2.
 Det er også direktoratet, der tager stilling til, om et medlem skal  

 anmeldes til politiet på grund af svig.
2. Hvornår skal der indgives en politianmeldelse? Efter drøftelse med Rigsadvokaten er det besluttet, at  

 arbejdsløshedskasserne i følgende tilfælde vil blive anmodet om at indgive  

 anmeldelse til politiet for bedrageri:
 Der henvises i øvrigt til direktoratets retningslinjer for idømmelse af  

 sanktion i henhold til arbejdsløshedsforsikringslovens § 87, stk. 1 og 3.
3. Hvornår kan politianmeldelsen ledsages af en  

 anbefaling om tiltalefrafald? Der er opnået enighed med Rigsadvokaten om, hvornår en anmeldelse til  

 politiet kan ledsages af en anbefaling fra direktoratet om, at  

 anklagemyndigheden overvejer at meddele tiltalefrafald.
Det gælder, hvis Ved vurderingen af, om der skal anbefales et tiltalefrafald, vil der  

 blandt andet blive lagt vægt på størrelsen af tilbagebetalingsbeløbet.
 Anklagemyndigheden kan i sådanne sager meddele tiltalefrafald på grundlag  

 af en begrænset politimæssig efterforskning, hvis der foreligger en bestyrket  

 tilståelse fra pågældende.
 I sådanne sager skal kassen ledsage indstillingen om svigsslettelse med en  

 begrundet anbefaling om tiltalefrafald, hvis den mener, at der ud fra de  

 nævnte betingelser er grund til at meddele tiltalefrafald.
 I anbefalingen skal kassen nævne de konkret begrundede, individuelle  

 forhold, der efter kassens opfattelse kan tale for, at medlemmet får et  

 tiltalefrafald.
 Det er direktoratet, der afgør, om anmeldelsen til politiet skal ledsages  

 af en anbefaling om tiltalefrafald.
4. Hvordan indgives politianmeldelse? For at sikre en hurtig behandling af sagen hos politiet skal kassen  

 vedlægge anmeldelsen følgende materiale:
 Der er forekommet enkelte tilfælde, hvor en kasse ikke har ønsket at følge  

 direktoratets anmodning om at politianmelde et medlem.
 I disse tilfælde indgiver direktoratet politianmeldelsen.
Kassen skal derfor hurtigt orientere direktoratet, hvis den i en konkret  

 sag ikke ønsker at indgive politianmeldelse.
Denne meddelelse skal eventuelt  

 vedlægges oplysninger til brug for direktoratets skøn over, om der kan  

 anbefales et eventuelt tiltalefrafald.
Herefter indgiver direktoratet politianmeldelsen og meddeler, om  

 direktoratet vil anbefale et tiltalefrafald.
Samtidig hermed beder  

 direktoratet kassen om at sende udbetalingsmateriale m.v. til politiet.
5. Behandlingen af sager, hvor der ikke bliver rejst  

 straffesag Foreligger der en bestyrket tilståelse fra medlemmet, kan der meddeles  

 tiltalefrafald på baggrund af en begrænset politimæssig efterforskning.
Anklagemyndigheden meddeler i givet fald dette til medlemmet og til  

 kassen.
Kassen skal sende denne meddelelse videre til direktoratet.
 Da der i disse tilfælde ikke er rejst tvivl om afgørelsen om svig, får  

 tiltalefrafaldet ikke betydning for medlemmets retsstilling i  

 arbejdsløshedsforsikringen.
 I en del tilfælde opgiver politimesteren at rejse tiltale.
Dette kan f.eks. skyldes, at det ikke findes muligt at bevise, at der har  

 været forsæt til bedrageri.
Det kan også skyldes, at medlemmet er tiltalt for  

 andre forhold, og at forholdet over for kassen skønnes ikke at få nævneværdig  

 betydning for medlemmets straf.
 Politimesterens afgørelse om at opgive tiltale kan indbringes for  

 Statsadvokaten, og dennes afgørelse kan indbringes for Rigsadvokaten.  

 Afgørelsen om at opgive tiltale kan dog kun omgøres, hvis dette meddeles  

 medlemmet inden 2 måneder fra politimesterens afgørelse.
 For at sikre en ensartet behandling af medlemmerne i disse sager skal  

 arbejdsløshedskasserne derfor straks orientere direktoratet, når en  

 politimester i en svigsag har opgivet at rejse tiltale.
 Direktoratet tager så stilling til, om politi-mesterens afgørelse skal  

 indbringes for Statsadvokaten.
Forinden sikrer direktoratet, at begrundelsen for politimesterens  

 afgørelse er oplyst.
Om fornødent rekvirerer direktoratet politirapporter  

 m.v.
 Anken til Statsadvokaten skal ledsages af en begrundelse og i fornødent  

 omfang af en nærmere beskrivelse af de relevante regler.
 Hvis sagen indbringes for Statsadvokaten, og denne tiltræder  

 politimesterens afgørelse, skal kassen straks orientere direktoratet om  

 Statsadvokatens afgørelse, medmindre det klart fremgår af afgørelsen, at  

 direktoratet er blevet orienteret direkte.
 Direktoratet tager så stilling til, om Statsadvokatens afgørelse skal  

 indbringes for Rigsadvokaten.
Hvis det herefter er opgivet at rejse tiltale, vil direktoratet vurdere,  

 hvilke konsekvenser dette får for direktoratets afgørelse.
I tilfælde af, at  

 tiltalen opgives, alene fordi det skønnes ikke at få betydning for medlemmets  

 samlede straf, bør det ikke få indflydelse på den trufne afgørelse.
Har Arbejdsmarkedets Ankenævn tiltrådt direktoratets afgørelse om svig,  

 orienterer direktoratet nævnet om, at det er opgivet at rejse tiltale.
I  

 disse tilfælde vil nævnet vurdere, hvilken betydning det bør få for nævnets  

 afgørelse.
6. Retten frifinder medlemmet hel eller delvis for  

 bedrageri Hvis medlemmet frifindes helt eller delvist for bedrageri, skal kassen  

straks sende kopi af dommen til direktoratet.
Direktoratet vil herefter vurdere, om der er grundlag for at kontakte  

 anklagemyndigheden vedrørende en eventuel anke.
Ankes dommen ikke, vil  

 direktoratet vurdere, hvilke konsekvenser dommen får for direktoratets  

 afgørelse.
 Har Arbejdsmarkedets Ankenævn tiltrådt direktoratets afgørelse om svig,  

 orienterer direktoratet nævnet om dommen.
