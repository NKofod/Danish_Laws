 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til at foretage projektering til forberedelse og sikring af anlæg af en  

 hovedlandevej, udbygget som motorvej, fra Svennerup Skov syd for landevejen  

 Næstved-Rønnede mod syd i en linje vest for hovedlandevejen A 2  

 København-Rødby til Udby, hvor linjen skærer den eksisterende hovedlandevej,  

 videre om Ørslev over Kalvestrømmen på bro til Farø, videre over Storstrømmen  

 (Sortsø Gab) på bro til Falster og videre til Ravnsø.
 § 2.  Såfremt der i tiden, indtil lovforslag til de i  

 § 1 nævnte anlæg kan være udarbejdet og vedtaget, projekteres eller udføres  

 bebyggelse eller andre foranstaltninger, der skønnes at ville vanskeliggøre  

 eller væsentligt fordyre en senere gennemførelse af anlægget, kan ministeren  

 erhverve de arealer m.v., der er fornødne til anlæggets gennemførelse.
 Stk. 2.  Erhvervelsen kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 Givet på Amalienborg, den 4. juni 1970.
 Under Vor Kongelige Hånd og Segl.
 FREDERIK R.
 /Ove Guldberg.
