 I tilslutning til bekendtgørelse nr. 12 af 14. januar 1954 fastsættes  

 følgende:
Det grundbeløb eller den vurderingssum til ejendomsskyld, der for et givet  

 regnskabsår er afgørende for regnskabspligten, er grundbeløbet, henholdsvis  

 vurderingssummen til ejendomsskyld ved regnskabsårets begyndelse.
Dette  

 gælder, selv om der efter den senest stedfundne vurdering er sket ændringer i  

 ejendommens størrelse eller tilstand.
Det er således uden betydning, at der  

 inden regnskabsårets begyndelse er sket frasalg eller tilkøb af ikke  

 selvstændigt vurderede parceller, når disse ændringer ikke har givet sig  

 udslag i ejendommens seneste vurdering (eller grundbeløb).
Ved erhvervelsen af en ejendom indtræder regnskabspligten for erhververen  

 fra ejendommens overtagelse at regne.
For den tidligere ejer ophører  

 regnskabspligten fra samme tidspunkt.
Tilsvarende regler gælder ved  

 forpagtnings påbegyndelse og ophør.
 Finansministeriet, den 9. november 1954.
 Kampmann.
