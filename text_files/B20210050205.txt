Bekendtgørelse om ændring af bekendtgørelse om rentefrie lån svarende til indberettet A-skat og arbejdsmarkedsbidrag i forbindelse med covid-19 § 1 I bekendtgørelse nr. 142 af 30. januar 2021 om rentefrie lån svarende til indberettet A-skat og arbejdsmarkedsbidrag i forbindelse med covid-19 foretages følgende ændringer:
 1. Indledningen affattes således:
»I medfør af § 2, stk. 3, § 4, stk. 7, og § 5, stk. 3, i lov nr. 122 af 30. januar 2021 om rentefrie lån svarende til indberettet A-skat og arbejdsmarkedsbidrag i forbindelse med covid-19, som ændret ved lov nr. 248 af 23. februar 2021, fastsættes:« 2. § 3 affattes således:
»§ 3. Skatteforvaltningen kan behandle anmodninger om lån, der modtages efter anmodningsfristen efter § 4, stk. 1, i lov om rentefrie lån svarende til indberettet A-skat og arbejdsmarkedsbidrag i forbindelse med covid-19, hvis overskridelsen af anmodningsfristen skyldes pludseligt opståede hændelser, som virksomheden ikke har haft indflydelse på og ikke har kunnet forudse, og virksomheden straks efter hindringens ophør indgiver en anmodning.« § 2 Bekendtgørelsen træder i kraft den 31. marts 2021.
