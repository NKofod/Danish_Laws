Indholdsfortegnelse 1. Indledning 5 2. Ansvarscirkulærets område 7 3. Om entreprenørers og leverandørers ansvar i  

 almindelighed 9 4. Gennemgang af cirkulæret 14 Bilag: Byggestyrlsens cirkulære af 25.6.1986 om ansvarsforhold ved  

 byggearbejder 29 1. Indledning --------------------------------------------------------------------~ Et samlet sæt tiltag Den 1.7.1986 trådte en nyordning i kraft, der samlet skal sikre kvaliteten  

 i nyt statsligt og statsstøttet byggeri under projektering, udførelse og  

 drift.
Nyordningen går i hovedtræk ud på følgende:
a.
De enkelte ydelser under projektering og opførelse skal  

 kvalitetssikres.
b.
Der skal under udførelsen og i forbindelse med afleveringen sikres en  

 effektiv kontrol med den samlede kvalitet.
c.
Vedligehold og anden drift af byggeriet skal ske efter nærmere  

 fastlagte planer.
d.
Der gennemføres et eftersyn af byggeriet kort før udløbet af en periode  

 på 5 år, regnet fra afleveringen.
e.
Der er fastsat en fælles 5-årig periode for rådgiveres, entreprenørers  

 og leverandørers ansvar for fejl og mangler.
f.
En byggeskadefond er oprettet for byggeri, der efter 30.6.1986 får  

 støtte efter lov om boligbyggeri.
Cirkulære om ansvarsforhold ved byggearbejder Ansvarsreglerne som nævnt i e ovenfor er udmøntet i Byggestyrelsens  

 cirkulære af 25.6.1986 om ansvarsforhold ved byggearbejder, optrykt som bilag  

 og i det følgende kaldt »cirkulæret«.
Indholdet er nærmere angivet  

 i en underskrift til cirkulæret: 5-årigt entreprenøransvar for mangler og  

 byggeleveranceklausul med 5-årigt ansvar for mangler.
Der gennemføres således  

 en 5-årig ansvarsperiode for mangler i entrepriser og for mangler i  

 byggeriets leverancer.
Da rådgivernes ansvar i forvejen ophører efter 5 år,  

 er det opnået en ensartet 5-årig ansvarsperiode for byggeriets tre  

 hovedparter.
I korthed benævnes bestemmelserne herom »5-årsreglen«.  

 Når denne regel nævnes i vejledningen, tænkes der alene på entreprenører og  

 leverandører, med mindre rådgiverne udtrykkelig er nævnt.
 Cirkulæret kan i Byggestyrelsen fås også på engelsk og tysk.
 Cirkulærets §§ 2-5 handler om leverandøransvar og §§ 6-7 om  

 entreprenøransvar. §§ 1, 8 og 9 er fælles for begge arter ansvar.
Vejledningen Cirkulæret om ansvarsforhold kommenteres nærmere i denne vedledning, som  

 tillige kommer ind på visse andre spørgsmål om ansvar i byggeriet.
Cirkulærets baggrund Indenfor byggeriet findes efter de almindeligt gældende regler tre  

 forskellige ansvarsperioder.
Rådgiveres ansvar ophører ifølge ABR 75 efter 5  

 år, og entreprenører har efter retspraksis en ansvarsperiode på 20 år, mens  

 leverandørers ansvarsperiode er 1 år efter købeloven og af varierende længde  

 - ofte kortere end 1 år - efter diverse leveringsbetingelser.
 En entreprenørfrist på 20 år forekommer i sig selv at være en urimelig  

 lang tid at være bundet til en iøvrigt ophørt opgave, og at være rigelig lang  

 i forhold til de tekniske muligheder for at opdage de fleste svigt i  

 byggeriet.
Omvendt må en 1-årsfrist ved levering af byggematerialer betegnes som  

 meget kort, når det tages i betragtning, at der er tale om leverance til et  

 produkt - bygninger - med en ganske lang levetid.
Ligeledes er en 1-årsfrist  

 for kort, hvis det skal være muligt at opdage den overvejende del af de  

 forekommende svigt.
Ud fra synspunktet kvalitetssikring må så uensartede ansvasperioder, som  

 byggeriet for tiden lever med, betegnes som meget uhensigtsmæssige.
En fælles  

 ansvarsperiode gør afvikringen af fejl- og mangelopgør i byggeriet mere  

 effektiv og giver parterne en mere ensartet interesse i at undgå skader og  

 andre svigt.
Hertil kommer, at en enkelt af byggeriets parter - entreprenøren - kan  

 risikere at få pålagt et ansvar for materialemangler uden at kunne gøre  

 regres mod nogen, alene fordi der gælder forskellige regler om ansvarets  

 ophør.
Dette - der ofte er benævnt »entreprenørklemmen« - kan næppe  

 betegnes som rimeligt.
Det er derfor meget ønskeligt at komme frem til en fælles ansvarsperiode  

 af passende længde.
Overvejelserne herom er mundet ud i 5-årsreglen, som det  

 fremgår af cirkulæret.
På entreprenørområdet er hensigten at opnå en effektiv  

 5-årig ansvarsperiode imod at give afkald på 15 års ansvar, som bl.a. på  

 grund af bevisbesværer af tvivlsom værdi.
De almindligt gældende regler om entreprenørers og leveandørers ansvar kan  

 ændres ved aftale.
Cirkulæret udnytter den mulighed, idet 5-årsreglen  

 gennemføres ved at blive indføjet i de enkelte entreprise- og  

 leveranceaftaler.
2. Ansvarscirkulærets område -------------------------------------------------------------------~ Område Cirkulærets område er statslige statsstøttede byggearbejder.
Cirkulæret gælder ikke for kommunale eller private arbejder og ej heller  

 for anlægsarbejder.
Rådgiveransvaret reguleres ikke af cirkulæret, men af  

 »Almindelige bestemmelser for teknisk rådgivning og bistand (ABR  

 75)».
 Cirkulæret gælder ikke for arbejder på Færøerne og Grønland.
 5-årsreglen kan komme til at betyde, at der gælder forskellig  

 ansvarsperiode for samme byggemateriale, afhængig af om det leveres til brug  

 i eller uden for statsligt og statsstøttet byggeri.
 Dette giver næppe problemer, idet det altid skal fremgå af den enkelte  

 leveranceaftale, om 5-årsreglen gælder. (Eventuelt kan leverandøren gå ind  

 på, at byggeleveranceklausulen generelt skal gælde for bestemte arter af  

 leverancer). Iøvrigt synes der at være en almindelig tilbøjelighed til, at  

 materialeleverandørerne af praktiske grunde påtager sig 5-årsansvaret ved  

 alle leverancer, uanset i hvilket byggeri materialet skal finde anvendelse.
Leverancer efter AB Visse leverancer aftales med AB 72 som grundlag, og uden at de generelle  

 standardforbehold for entrepriser tages.
Disse leverandørers mangelansvar må  

 bedømmes ud fra entrepriseretlige regler og ikke ud fra købeloven, og dette  

 indebærer en 20-årig ansvarsperiode, hvis der ikke træffes særlig aftale.  

 Leverandørerne bør i egen interesse sørge for, at en ansvarsbegrænsning  

 svarende til standardforbeholdenes 5-årsregel indgår i aftalen.
Ansvar for forsinkelser Cirkulæret vedrører mangelansvar, ikke ansvar for forsinkelser.
Produktansvar Produktansvar drejer sig om ansvar for skader, som er forårsaget af en  

 defekt i en produkt og som rammer enten personer eller andre ting end  

 produktet selv.
 Cirkulæret angår ikke produktansvar, men alene ansvaret for mangler i  

 selve produktet, dvs. i entrepriser og materialer. produktansvar reguleres  

 efter andre regler.
5-årsreglen udenfor cirkulærets område Udenfor det statslige og statsstøttede byggeri beror det på bygherrerne,  

 intreprenørerne og leverandørerne, om 5-årsreglen skal gælde.
Der skal i  

 givet fald træffes konkret aftale herom.
I denne forbindelse gøres private og  

 kommunale bygherrer ogmærksom på sammenhængen med de andre tiltag, der er  

 nævnt i indledningen, især med kvalitetssikring, 5-årseftersyn og med  

 mulighederne for at forsikre sig mod følgerne af svigt i byggeriet.
Blandt byggeriets parter og i forsikringsbranchen overvejes for tiden  

 udbygninger eller etableringer af forsikringer, der i højere grad end hidtil  

 kan dække bygherrerne mod risikoen for svigt i byggeriet.
Byggeriets parter  

 opfordres til at holde sig underrettet om udviklingen på disse felter.
3. Om entreprenørers og leverandørers ansvar i  

 almindelighed --------------------------------------------------------------------~ Sammenhæng mellem ansvarsperiode og ansvarsindhold Cirkulæret drejer sig i det væsentlige om den periode, hvori ansvaret for  

 mangler kan gøres gældende.
Derimod har cirkulæret ikke regler om ansvarets  

 nærmere indhold, dvs.
- i hvilke tilfælde der foreligger en mangel ved en entreprise eller en  

 leverance, - under hvilke betingelser manglen kan gøres gældende over for entreprenør  

 eller leverandør (ansvarsgrundlaget) og - hvilke reaktioner, ansvaret kan give anledning til (mangelbeføjelserne).
Cirkulæret bygger imidlertid på den forudsætning, at ansvarets indhold  

 bibeholdes, som det er fastlagt i gældende regler.
Ansvarsperiodens værdi for  

 bygherren og entreprenøren er afhængig af, om denne forudsætning opfyldes.  

 5-årsreglen kunne blive værdiløs for bygherrerne, hvis entreprenører og  

 leverandører søgte at udhule deres hæftelse for entrepriser og materialer, fx  

 ved begrænsning af mangelbeføjelserne i de enkelte aftaler.
Bygherren bør  

 ikke gå ind på sådanne bestemmelser i aftalerne.
Entreprenørens ansvar Entreprenøren er efter sin entreprises aflevering ansvarlig for svigt i  

 byggeriet, der kan lægges ham til last.
Dette fremgår af AB 72 § 22 og  

 retspraksis.
Sagt med andre ord er entreprenøren ansvarlig for mangler ved  

 arbejdets udførelse, der skyldes fejl fra hans eller hans folks side.  

 Ansvaret, hvad angår de materialer, der indgår i entreprisen er strengere,  

 idet intreprenøren kun kan undgå ansvar, hvis det er meget kvalificerede  

 undskyldninger, såsom visse tilfælde af force-majeure.
Ansvaret minder her om  

 det næsten ubetingede mangelansvar efter købelovens § 43.
Er entreprenøren ansvarlig, kan bygherren i afhjælpningsperioden (normalt  

 1 år fra afleveringen) forlange afhjælpning.
Hvis entreprenøren ikke  

 afhjælper, kan bygherren kræve erstatning.
Konstateres mangelen efter afhjælpningsperioden og er entreprenøren  

 ansvarlig, kan bygherren kræve erstatning.
Entreprenøren har ingen pligt til  

 afhjælpning.
 I praksis er det sjældent, at disse ansvarsregler søges fraveget i de  

 enkelte entrepriseforhold, og bygherrerne bør afvise mulige forsøg herpå.
 Ved forsøgsbyggeri er det normalt bygherren, der har udviklingsrisikoen og  

 ikke entreprenøren.
Leverandørens ansvar I visse tilfælde aftales leverancer på grundlag af AB 72, men normalt  

 reguleres leverandørers ansvar efter købeloven.
Købeloven har regler for  

 individuelle leverancer (§ 42 om »bestemte genstande«) og for  

 ikke-individuelle leverancer (§ 43 om »artsbestemte genstande«).  

 Foreligger der en mangel, kan køberen (dvs. normalt entreprenøren) efter  

 købelovens nærmere regler kræve - forholdsmæssigt afslag - ophævelse af købet - omlevering (kun ved ikke-individuelle leverancer) - erstatning.
For at kræve ophævelse eller omlevering er det en betingelse, at mangelen  

 er væsentlig.
For at et erstatningsansvar for leverandøren (sælgeren) i §  

 42-situationer kan blive aktuel skal leverandøren have udvist forsømmelse.  

 Efter § 43 er leverandøren erstatningsansvarlig, selv om han er uden skyld,  

 med mindre der er tale om force majeure-situationer.
Byggematerialer omfattes  

 som oftest af § 43.
 Erstatningskrav kan fremsættes samtidig med krav om fx omlevering.  

 Leverandøren har endvidere i et vist omfang mulighed for afhjælpning efter  

 købelovens regler og retspraksis.
Købelovens §§ 42 og 43 kan fraviges ved aftale.
Men de  

 leveringsbetingelser, der i varierende udformning som regel er en del af  

 leveranceaftaler, kommer kun i mindre omfang ind på ansvarsgrundlaget.
Det er  

 således normalt købelovens regler, der er afgørende for ansvarsgrundlaget,  

 dvs. under hvilke betingelser leverandøren er ansvarlig.
Derimod begrænser  

 leverandørernes betingelser undertiden køberens mangelbeføjelser, dvs. det,  

 som køberen kan kræve af den ansvarlige leverandør.
 Det er en forudsætning for cirkulæret, at leverandørernes ansvarsgrundlag  

 og købernes (normalt entreprenørernes) mangelbeføjelser fastsættes med  

 udgangspunkt i købeloven. (Hvis der leveres på grundlag af AB 72, er det  

 disse betingelser, der skal følges). Køberne bør være opmærksomme på disse  

 forhold og modsætte sig afgivende leveringsbetingelser, medmindre der  

 foreligger særlige begrundelser.
Garanti 5-årsreglen drejer sig om ansvar.
Derimod falder tilfælde, hvor der  

 er ydet garanti, udenfor reglens område.
Undertiden tilbyder leverandører eller entreprenører garantier, dvs. en  

 videregående hæftelse, end ansvarsreglerne tilsiger.
Sådanne garantier bør  

 tage sigte på bestemte egenskaber ved produktet, og det bør være angivet,  

 hvilket tidsrum de gælder for.
Bygherren kan vælge produkter, der ydes garanti for.
Det er en  

 forudsætning, at de garanterede egenskaber er relevante for byggeriet, og at  

 det må antages, at leverandøren kan opfylde garantien, hvis den bliver  

 aktuel.
Eventuelt kan garantien søges dækket af forsikring.
Det er også en  

 forudsøtning, at garantien er prismæssig acceptabel.
 I tilfælde, hvor der ønskes garantier fra entreprenørerne, må man være  

 opmærksom på standardforbeholdene fra Entreprenørforeningen (nr. 6) og fra  

 Håndværksrådet (nr. 9 sidste afsnit).
Bevisregler Cirkulæret rører ikke ved de almindelig gældende bevisregler for mangler  

 ved entrepriser og leverancer, hvorefter det i almindelighed påhviler  

 bygherrren eller køberen at føre bevis for manglens eksistens.
Materialers levetid 5-årsreglen forudsætter et mangelansvar.
Der kan ikke være tale om en  

 mangel, såfremt et byggemateriales levetid er udløbet på det tidspunkt, hvor  

 materialesvigt viser sig.
Der kan i leverance- og entrepriseaftaler være  

 bestemte forudsætninger om levetid.
Ellers må man falde tilbage på  

 materialets almindelige levetid.
Undersøgelse og reklamation: Leverancer 5-årsreglen ændrer intet ved almindelig gældende regler om en købers pligt  

 til at undersøge indkøbte materialer ved modtagelsen og reklamere over synlig  

 mangler.
Undlader køberen at reklamere hurtigt, fortabes retten til at gøre  

 synlige mangler gældende over for sælgeren.
Manglende overholdelse af  

 reklamationsreglerne kan føre til, at køberen langt tidligere end efter  

 5-årsreglen fortaber sin ret til at gøre leverandørens ansvarlig for mangler.
 Der er normalt entreprenørerne, som indkøber materialer, og disse  

 modtagekontrol er således væsentlig.
Hvis en entreprenør (eller anden køber) senere opdager en mangel ved et  

 materiale - altså en mangel, der ikke burde være set allerede ved leveringen  

 - skal mangelen uden ugrundet ophold efter opdagelsen påberåbes over for  

 leverandøren.
I modsat fald kan entreprenøren miste sin ret til at gøre  

 indsigelse på grund af passivitet.
Denne grundsætning gælder også under  

 5-årsreglen.
Der stilles ikke krav om retslige skridt eller formkrav til reklamation  

 under 5-årsreglen.
Mundtlig meddelelse er således tilstrækkelig.
Men af  

 hensyn til sikring af bevis for rettidig foretagen reklamation kan køberen  

 overveje skriftlig reklamation, eventuelt fremsendt ved anbefalet brev.
Undersøgelse og reklamation: Entrepriser Bestemmelser om bygherrens påpegning af mangler ved aflevering af  

 byggeriet samt i og efter afhjælpningsperioden findes i AB.
Bygherren kan  

 miste sine mangelbeføjelser, hvis mangler ikke gøres gældende, så snart de  

 opdages eller burde være opdaget.
5-årsreglen og reklamation Er mangler ved entrepriser eller leverancer påberåbt inden udløbet af  

 5-årsfristen, er mangelbeføjelserne bevaret, selvom ansvarsopgøret først  

 finder sted efter fristens udløb.
5-årsreglen drejer sig om skjulte mangler 5-årsreglen har ingen betydning for en mangel ved leverancer eller  

 entrepriser, når mangelen er åbenbar.
Reglens virkning ligger i, at mangler,  

 der først opdages senere end 5 år efter afleveringen, ikke kan gøres gældende  

 mod leverandør eller entprenør. 5-årsreglen betyder således, at ansvaret for  

 skjulte mangler ophører efter 5 år.
1908-loven Loven af 1908 om forældelse af visse fordringer omfatter også entreprise-  

 og leveranceforhold, men har i praksis ringe betydning ved skjulte mangler,  

 idet forældelsen er suspenderet, indtil manglerne kan konstateres.
Korrekt håndtering af materialer Ansvaret vedrører oprindelige mangler.
Det er således materialernes  

 egenskaber på det tidspunkt, hvor de bliver leveret, der er afgørende for, om  

 leverandøren kan ifalde mangelansvar.
 Leverandøren hæfter normalt ikke for ukorrekt opbevaring hos senere  

 omsætningsled, ej heller for trediemands ukorrekte håndtering af de leverede  

 materialer.
 Udvidelsen af leverandøransvarets tidsmæssige udstrækning til 5 år kan  

 medføre behov for at præcisere betydningen af korrekt opbevaring, montering,  

 brug, pasning og vedligehold at de leverede materialer.
 Dette vil have stor bevismæssig betydning ved vurderingen af, om et givet  

 materiale ved leveringen fra den enkelte omsætningsled har været mangelfuldt  

 eller ej.
 Hos leverandørerne bør dette vise sig i form af større interesse i at  

 medgive anvisninger og i større omhu ved udarbejdelsen af disse, eksempelvis  

 i form af monteringsvejledninger, brugsanvisninger, driftsinstrukser og  

 vedligeholdsforskrifter.
 Hos entreprenører, bygherrer og brugere må der opstå en større  

 tilskyndelse til at kræve og til at følge de pågældend anvisninger.
 Resultatet kan blive en bedre sikring af bygeriets enkelte dele under  

 opførelse og drift, hvilket er ganske i overensstemmelse med den  

 kvalitetssikringsreform, som ansvarsreglerne er et led i.
Sikkerhedsstillelse 5-årsreglen medfører ingen ændringer i gældende praksis om entreprenørers  

 sikkerhedsstillelse og dennes frigivelse, jf.
AB § 25.
1 års eftersyn AB har ikke regler om et formaliseret eftersyn af et byggeri ved udløbet  

 af afhjælpningsperioden (som normalt indtræffer 1 år efter afleveringen). Ej  

 heller i forbindelse med cirkulæret eller med reglerne om kvalitetssikring  

 indføres en sådan ordning.
Det kan midlertid være hensigtsmæssigt at foretage et 1-års-eftersyn, og  

 det forekommer i mere eller mindre formaliseret form ofte i praksis.
Nærmere  

 bestemmelser herom kan indføjes i bygherrernes aftalerne med rådgivere,  

 entreprenører og leverandører.
5 års eftersyn For byggeri under byggeskadefonden indføres et eftersyn kort før udløbet  

 af et tidsrum på 5 år, regnet fra afleveringen.
Dette eftersyn må betragtes  

 som et væsentligt led i at gøre 5-årsreglen effektiv i den forstand, at de  

 fleste svigt i byggeriet bør kunne opdages senest ved 5 årseftersynet.
4. Gennemgang af cirkulæret --------------------------------------------------------------------~ § 1.  Dette cirkulære gælder for statslige  

 byggearbejder.
Stk. 2.  I det omfang, det er foreneligt med den  

 pågældende lovgivning, gælder cirkulæret også for andre byggearbejder, når der til arbejdet ydes statsstøtte eller statslig  

 udgiftsrefusion, når arbejdet i øvrigt helt eller delvis finansieres  

 over de årlige bevillingslove, eller når vedkommende styrelse træffer bestemmelse herom.  Se afsnittet  

 »Ansvarscirkulærets område«. § 2. Bygherren skal i  

 entrepriseaftaler forpligte entreprenøren til at sikre, at følgende  

 byggeleveranceklausul indgår inentreprenørens og denne underentreprenørers  

 aftaler om leverancer til entreprisens udførelse:
»Leverandørens ansvar for mangler ved leverancer ophører 5 år  

 efter afleveringen af det byggeri, hvori leverancen indgår.
Ved leverancer  

 til lager eller videresalg ophører ansvaret dog senest 6 år efter leveringen  

 til køberen.« Byggeleveranceklausulen I § 2 formuleres den såkaldte byggeleveranceklausul, dvs. den bestemmelse,  

 hvorved 5-årsreglen gennemføres for leverandørernes vedkommende.
 Klausulen indeholder i § 2, afsnit 3 og 4 tillige to søgsmålsregler, der  

 omtales nærmere side 20-23.
Byggeleveranceklausulen er ikke nogen lovregel og gælder kun, hvis den er  

 indføjet i den enkelte leveranceaftale.
Det er hele klausulen, dvs. § 2,  

 afsnit 2-4, der skal indføjes i leveranceaftalerne.
Klausulens gennemførelse Det er normalt entreprenørerne, der indkøber materialer til byggeriet, og  

 det er derfor entreprenørerne, der skal sørge for, at klausulen gælder for  

 leverancerne.
Dette er tilfældet, hvad enten der udbydes på funktionskrav  

 (dvs. at valget af det konkrete materiale er overladt til entreprenøren)  

 eller der i udbudsmaterialet angives vedledende oplysninger om materialer (fx  

 »som Danfoss-ventil xx«) eller der (undtagelsesvis) angives et  

 ganske bestemt materiale.
Cirkulæret kan ikke direkte forpligte entreprenørerne til at anvende  

 klausulen, men må rette sig til bygherrerne.
Overfor disse kan der  

 administrativt stilles vilkår, når der er tale om statsligt eller  

 statsstøttet byggeri, og med § 2 er det bestemt, at bygherrerne i  

 entrepriseaftalerne skal kræve, at entreprenørerne får klausulen med i deres  

 leveranceaftaler.
Formentlig vil bygherrerne ofte indføje dette krav i deres  

 fællesbetingelser for udbud.
Entreprenørerne må selv tage stilling til,  

 hvorledes klausulen skal indgå i deres leveranceaftaler.
Entreprenør- og  

 leverandørorganisationer kan bistå med standardudformninger.
 Entreprenørerne skal desuden af deres underentreprenører forlange, at  

 disses leveranceaftaler har klausulen med.
Følger af klausulens manglende brug Hvis en bygherre ikke har forpligtet sin entreprenør til at anvende  

 klausulen, har dette ingen følger for entrepriseaftalen eller for  

 leveranceaftalerne.
Men der kan blive tale om et ansvar for den statslige  

 bygherre.
Ved statsstøttet byggeri kan følgen blive, at tilsagn om  

 statsstøtte bortfalder.
 Er det entreprenøren, der ikke har fået indføjet klausulen i  

 leveranceaftalerne, må det afhænge af almindelige entrepriseretlige regler,  

 hvilke beføjelser bygherren har.
Klausulens udbredelse Alle, der har at gøre med valg af produkter til statsligt og statsstøttet  

 byggeri, bør lette vejen for produkter, som leveres med klausulen.
Dette  

 gælder ikke alene entreprenører og underentreprenører, men også bygherrer og  

 disses tekniske rådgivere.
Ved projektering og ved udformning af  

 udbudsmateriale bør klausulen betragtes på linie med relevante  

 materialeegenskaber.
Selv om det er entreprenøren, der har pligten til at  

 skaffe materialer med klausulen, kan de andre parter gøre deres til, at  

 klausulen hurtigt slår igennem ved materialeindkøbene.
Se også side 23.  

 Organisationer som fx Industrirådet og Trælasthandlerunionen har udarbejdet  

 fortegnelser over virksomheder, der anvender byggeleveranceklausuler.
Forholdet entreprenør - leverandør Entreprenøren vil have en betydelig egeninteresse i at få leverancer med  

 klausulen, idet klausulens indførelse ikke berører den grundregel i  

 entrepriseretten, at entreprenøren overfor bygherren hæfter for materialerne  

 i entreprisen.
Ved 5 årsreglens gennemførelse hæfter entreprenøren således  

 for materialerne uanset om byggeleveranceklausulen er med i hans  

 leveranceaftaler eller ej.
Forholdet slutleverandør - tidligere leverandør En leverandør er ansvarlig for mangler ved sine ydelser, selvom  

 leverandøren ikke kan føre ansvaret tilbage til sine egne leverandører.
En  

 leverandør, der skal levere efter byggeleveranceklausulen, kan således ikke  

 betinge sit 5-årsansvar af, at leverandørens egne leverandører påtager sig  

 5-årsansvaret. (Men leverandøren kan selvfølgelig afvise at indgå  

 leveranceaftaler, hvis 5-årsansvaret ikke kan føres tilbage i tidligere led).
 Det er et led i nyordningen, at byggeleveranceklausenen skal gøre det  

 lettere at få placeret ansvaret i det omsætningsled, hvor en mangel er  

 opstået, og klausulen bør derfor gælde i alle leverandørled.
 Cirkulærets § 2 om klausulens brug kan ikke række længere end til  

 »slutleverandøren«, dvs, den leverandør, der sælger til  

 entreprenøren (eller ved bygherreleverancer: til bygherren).
Den ønskelige gennemførelse af klausulen i tidligere omsætningsled må  

 derfor ske på anden måde.
Et væsentligt middel må være konkurrencen.
Når en  

 betydningsfuld bygherregruppe forlanger byggeleveranceklausulen lagt til  

 grund, må der være stor tilskyndelse for leverandørerne til at mødekomme  

 dette krav.
Udover konkurrencens virkninger må det forudsættes, at  

 leverandørernes organisationer stutter op om klausulen og bereder vejen for  

 denne blandt deres medlemmer.
I de forskellige omsætningsled kan der være behov for at lade klausulen  

 indgå i varierende salgsbetingelser.
Leverandørernes organisationer kan bistå  

 deres medlemmer med udformningen af sådanne betingelser.
Forholdet leverandør - råvareproducent/udenlandske leverandører Byggeleveranceklausulen tager sigte på leverancer til byggeriet, dvs, på  

 materialer i den stand, hvori de tilgår byggepladsen, fx som tømmer,  

 betonelementer og installationsgenstande.
En vis bearbejdning af materialerne  

 i de forskellige leverandørled kan tænkes, men det er ikke forudsat, at  

 klausulen skal omfatte leverancer af råvarer og halvfabrikata til den  

 leverandør, der står for produktionen af materialerne.
Hvorimod råmaterialer,  

 som fx grus, er omfattet, hvis de leveres til en entreprenør eller bygherre.  

 Hvad angår materialer af udenlandsk oprindelse kan det ofte blive den danske  

 importør, der som sidste led hæfter efter klausulen.
Leverancer indenfor og udenfor byggeriet Cirkulæret og dermed kllausulen gælder for »byggearbejder«.  

 Hermed tænkes også på en bygnings installationer og på det tilbehør, som er  

 nødvendigt for at en bygning kan fungere efter sit formål.
Også leverancer  

 til friarealarbejder, der udføres i forbindelse med byggeriet, er omfattet.
Inventar, løsøre og udstyr, såsom køleskabe, antenner, møbler,  

 sygehussenge, telefomanlæg og montrer, der ikke normalt indgår som en  

 integreret del af et byggearbejde, er derimod udenfor.
Sådanne genstande vil  

 normalt høre til den virksomhed, der foregår i bygningen.
 Udstyr, der anvendes som arbejdsredskaber i forbindelse med byggeriets  

 opførelse, er heller ikke omfattet af de nye regler.
 Tvivlsspørgsmål om hvorvidt leverancer er omfattet af cirkulæret kan  

 forelægges Byggestyrelsen.
Byggeleveranceklausulen forudsætter, at markedsforholdene er således, at  

 bygherrer og entreprenører kan få leverancer med klausulen.
Dette vil  

 formentlig normalt også være tilfældet.
Varekataloger henvendt til statslige  

 og statsstøttede bygherrer bør i videst muligt omfang forsynes med oplysning  

 om, hvorvidt levering sker efter klausulen.
Forskellige leverandørbrancher er  

 i gang med at registrere klausulens brug blandt deres medlemmer.
Ansvarsperioden Byggeleveranceklausulen fastsætter en dobbelt frist på 5 og 6 år for  

 ansvarets ophør:
a.
En slutleverandør hæfter i 5 år fra afleveringen af det byggeri,  

 hvorileverancen indgår.
b.
Har slutleverandørens køber - entreprenøren eller bygherren - købt  

 leverancen til lager eller videresalg eller bliver de leverede materialer  

 faktisk solgt, hæfter slutleverandøren som nævnt under a, dog højst i 6 år,  

 regnet fra sin levering.
 c, Tidligere leverandørled end slutleverandøren hæfter som nævnt under a,  

 dog højst i 6 år, regnet fra deres levering.
 I b- og c-tilfældene ophører ansvaret således, blot en af de to frister  

 udløber.
Dobbeltfristens begrundelse 5-årsfristen fra afleveringen betyder, at slutleverandøren kommer til at  

 hæfte i samme tidsrum som entreprenører og rådgivere. 5-årsreglen er således  

 som tilstræbt gennemført for alle tre parter, og  

 »entreprenørklemmen« er afskaffet.
6-årsfristen regnes fra hvert enkelt tidligere leverandørleds levering af  

 materialet.
Herved får alle leverandørled en bestemt ansvarsperiode at regne  

 med.
Denne frist er længere end 5-årsfristen, fordi den også skal dække en  

 væsentlig del af materialers typiske lagertid og af den tid, der medgår til  

 byggeriets gennemførelse. 6-årsfristen betyder, at regresmuligheden i hele  

 slutleverandørens ansvarsperiode er bevaret overfor alle tidligere  

 omsætningsled, når disses levering finder sted 1 år før byggeriets aflevering  

 eller senere.
Da det er et led i Boligministeriets kvalitetssikringsreform,  

 at bygeriet mere effektivt end hidtil skal kontrolleres under opførelsen, ved  

 afleveringen og under driften, bør det være det normale, at mangler ved  

 leverancer kan opdages før 6-årsfristens udløb.
Der er således ikke indført  

 en »slutleverandørklemme«.
 Det må i denne forbindelse erindres, at de almindelige reklamationsregler  

 tilskynder købere til at foretage undersøgelse af modtagne leverancer, og at  

 leverandørerne overfor deres kunder formentlig betoner vigtigheden af denne  

 modtagekontrol, når leverandøransvarsperioden forlænges.
5-årsperiodens beregning 5-årsfristen regnes som nævnt fra afleveringen af det færdige bygeri.  

 Dette indebærer, at slutleverandørernes ansvarsperiode reelt kan blive noget  

 længere end 5 år, da perioden også vil omfatte tidsrummet fra materialets  

 levering til byggeriets aflevering.
 Dette gælder midlertid også for byggeriets øvrige parter: Rådgiverne vil  

 ofte have udarbejdet deres projekt indtil flere år før afleveringen, og  

 ifølge AB 72 kan ansvarsperioden for fagentreprenører ved samlet aflevering  

 blive forlænget med tiden mellem ydelsens levering (færdiggørelsen) og  

 afleveringen af byggeriet.
Afleveringen er afhængig af tidspunktet for byggeriets påbegyndelse og af  

 byggetidens længde.
Slutleverandøren må acceptere de forskelle i  

 ansvarsperioden, der kan være følgen heraf og har mormalt ikke krav på, at de  

 leverede materialer anvendes i et bestemt byggeri.
Entreprenøren har  

 bevisbyrden for, hvor leverancen stammer fra.
Som eksempler på variationer i  

 ansvarsperioden nævnes:
 - En entreprenør eller bygherre købermaterialer i særlig god tid før  

 byggeriets påbegyndelse, fx for at undgå prisstigninger eller  

 leveringsvanskeligheder.
 - En entreprenør eller bygherre køber samlet materialer ind til flere  

 byggerier, og det bliver således tilfældigt, hvornår mateialerne indgår i et  

 byggeri.
 - Et materiale købes ind til et bestemt byggeri, men bruges ikke til  

 dette, og der går et stykke tid, før entreprenøren finder anvendelse for  

 materialet i et af sine byggerier.
 - Byggeriet forsinkes, således at afleveringen ligger senere end  

 forventet.
Det er dog givet, at slutleverandørens hæftelse ikke varer i et ubegrænset  

 tidsrum.
Varigheden må afhænge af dansk rets almindelige regler, med mindre  

 der foreligger konkret begrundede aftaler i det enkelte tilfælde.  

 Leveringsbetingelser, der generelt begrænser varigheden til fx 7 år fra  

 materialets produktionstidspunkt, kan ikke accepteres.
Køb til lager eller videresalg Byggeleveranceklausulen begrænser slutleverandørens hæftelse i to  

 situationer, nemlig ved køb til lager og ved videresalg.
 Hvis en entreprenør køber materialer til lager, gælder foruden  

 5-årsfristen også 6-årsfristen for slutleverandøren, hvilket indebærer, at  

 slutleverandørens ansvar senest udløbet 6 år efter hans levering.
 Det samme gælder, hvis en entreprenør eller bygherre køber materialer med  

 videresalg for øje eller faktisk sælger leverede materialer.
I disse to situationer får slutleverandøren altså samme retsstilling som  

 tidligere leverandørled.
Begrundelsen er, at slutleverandøren her reelt  

 optræder som mellemhandler og derfor ikke bør tage del i risikoen i  

 forbindelse med afleveringstidspunktet.
 Eventuel tvivl om, hvor vidt der foreligger køb til lager, henholdsvis  

 videresalg, må afgøres efter almindelige bevisregler.
 Efter omstændighederne vil det forhold, at materialer henligger unormalt  

 længe hos en entreprenør, kunne føre til, at der kan statueres levering til  

 lager, selv om lagerkøb ikke har været entreprenørens agt.
Dokumentation af leveringstidspunkt Den part i et aftaleforhold, som ønsker at påberåbe sig ansvarets ophør,  

 har bevisbyrden.
Ophør efter 6-årsfristen kan således kun påberåbes, hvis  

 leverandøren kan dokumentere, hvornår leveringen fandt sted.
Tidsfæstelsen af leveringen forudsættes at ske efter almindelige regler,  

 dvs. efter købelovens regler og den praksis, der findes for afgørelsen af  

 leveringstidspunktet.
Leverandørerne må opbevare dokumentation, såsom  

 fakturaer og følgesedler i fornødent omfang.
Det må kunne bevises, at de  

 påberåbte fakturaer og følgesedler virkelig vedrører de materialer, som er  

 behæftet med mangler.
Dette kan fx ske via tal-koder på selve materialerne,  

 gengivet i fakturaer og følgesedler.
 En eventuel datomærkning med produktionstidspunktet på selve  

 byggematerialet kan ikke bruges som dokumentation for ansvarets ophør, idet  

 materialet jo kan have ligget på lager hos producenten før leveringen. men  

 omvendt vil bygherrer, entreprenører og senere leverandørled efter  

 omstændighederne kunne anvende en datomærkning som bevis for, at ophør ikke  

 er indtrådt, idet leveringen ikke kan være sket tidligere end  

 produktionstidspunktet.
Dokumentation af at klausulen gælder Cirkulæret indeholder ikke noget krav om, at entreprenøren skal  

 dokumentere overfor bygherren, at klausulen er iagttaget.
Der er formodning  

 for, at der leveres med klausulen.
Bestemmelsen i AB 72, § 6, stk. 5 om  

 bygherrens adgang til i udbudsmaterialet at forlange dokumentation vedrørende  

 materialer kan imidlertid også omfatte dokumentation af, om der leveres efter  

 klausulen.
Når dokumentation reguleres af den nævnte AB-regel, sikres det, at de  

 bydende entreprenører er klar over omfanget af den krævede dokumentation, når  

 de afgiver tilbud.
Entreprenørerne har således mulighed for at tage stilling  

 til dokumentationskravet.
Generelt bør bygherren ikke forlange dokumentation.
Men har bygherren  

 ønske herom, bør det normalt være tilstrækkelig dokumentation, at det i  

 varekataloger og lignende er angivet, at producenten leverer det pågældende  

 materiale med byggeleveranceklausulen.
Ved levering af vitale dele, fx  

 fjernvarmerør, kan bygherren dog forlange særksilt dokumentation.
§ 2,  afsnit 3. Såfremt det må anses for godtgjort, at  

 et krav vedrørende mangler ved leverancer ikke eller kun med stor  

 vanskelighed kan gennemføres mod leverandørens køber eller mod efterfølgende  

 købere, anerkendes det, at kravet tillige kan gøres gældende direkte mod  

 leverandøren.
Også i sådanne tilfælde kan leverandøren kun gøres ansvarlig  

 for mangler i det omfang hans egen leverance er mangelfuld og endvidere kun i  

 det omfang, der følger af hans eget kontraktforhold med hans køber.
Medinddragelse i ansvarsopgør Det er en almindelig regel, at en part i et aftaleforhold skal gøre sine  

 mangelbeføjelser gældende overfor sin direkte aftalepartner.
Dette medfører,  

 at bygherren må holde sig til entreprenøren, entreprenøren til  

 slutleverandøren, slutleverandøren til sin leverandør og således videre til  

 importøren eller producenten.
 I et vist omfang kan en part gå direkte til tidligere led  

 (»springende regres«), men det er i praksis ikke ganske afklaret,  

 hvor vidt denne adgang strækker sig.
For at komme ud over denne usikkerhed åbnes der med  

 byggeleveranceklausulen adgang til at inddrage tidligere omsætningsled i  

 mangelopgøret.
Der indføres således en aftalt regres, som kan medvirke til en  

 rimelig endelig placering af mangelansvaret.
Denne adgang til medinddragelse skal ikke alene kunne benyttes af  

 bygherren, men også af entreprenøren, slutleverandøren og tidligere  

 leverandørled.
Det er den enkelte leverandør/producent, der ved aftale skal  

 indgå på at lade sig medinddrage.
Denne aftale er truffet, når klausulen  

 indgår i leveranceaftalen.
 Også i sådanne tilfælde kan leverandøren kun gøres ansvarlig for mangler i  

 det omfang det følger af hans eget aftaleforhold med hans køber.
Eksempel Som eksempel på medinddragelse kan nævnes følgende:
En entreprenør er blevet ansvarlig for mangler ved nogle materialer, som  

 han har anvendt i et byggeri.
Entreprenøren vil søge regres hos den  

 mellemhandler, der har solgt ham materialerne.
Det viser sig midlertid, at  

 mellemhandlerens virksomhed er ophørt eller gået konkurs.
I kraft af  

 byggeleveranceklausulen kan entreprenøren i denne situation springe  

 mellemhandlerleddet over og sagsøge producenten.
Under en sådan sag kan  

 entreprenøren dog ikke opnå mere, end mellemhandleren kunne have opnået, hvis  

 sagen var blevet anlagt af ham.
§ 2,  afsnit 4. Leverandøren anerkender dog i alle  

 tilfælde at kunne sagsøges sammen med køberen eller efterfølgende købere i  

 anledning af parternes indbyrdes forhold.
Sagen behandles ved voldgiftsretten  

 for bygge- og anlægsvirksomhed.
Medsagsøgning Som lige nævnt giver byggeleveranceklausulen adgang til at medinddrage  

 flere led i omsætningskæden i et eventuelt mangelopgør.
Det er naturligt at  

 udbygge reglen herom med en regel om adgang til at lade eventuel retslig  

 behandling af mangelopgøret ske ved een retssag.
En sådan regel er indsat i  

 klausulens sidste afsnit.
Med denne regel kan ansvarsopgøret forenkles, og  

 der kan spares tid og penge.
Reglen er alene af processuel art og betyder ikke, at nogen part på  

 forhånd anerkender at skulle bære ansvaret.
Reglen har kun et praktisk  

 formål, idet man har ønsket at kunne nøjes med een retssag.
Reglen skal ikke  

 føre til noget andet slutresultat end det, der ville fremkomme, hvis hver  

 enkelt led i omsætningskæden havde sagsøgt hinanden under særlige retssager.  

 Det vil sige, at en leverandør ikke kan komme til at påtage sig mere end sit  

 eget ansvar.
En leverandør er fortsat kun ansvarlig for mangler efter almindelige  

 køberegler og i det omfang, der fremgår af aftalen med køberen.
Leverandøren  

 kan ikke blive gjort ansvarlig for en mangel, der stammer fra et senere  

 omsætningsled end leverandøren selv.
Eksempel Som eksempel på medsagsøgning kan nævnes følgende:
En entreprenør bliver sagsøgt af bygherren, der påstår, at nogle  

 materialer, som er anvendt i byggeriet, er behæftet med mangler.
I kraft af  

 byggeleveranceklausulen kan både mellemhandleren, som har solgt materialerne  

 til entreprenøren, og producenten, der har solgt materialerne til  

 mellemhandleren, medsagsøges under retssagen, således at det under een enkelt  

 sag kan afgøres, om bygherren skal have medhold i sin påstand, og - i givet  

 fald - hos hvem ansvaret skal placeres (hos entreprenøren, mellemhandleren  

 eller producenten).
Voldgift Reglen om medsagsøgning forudsætter, at det er aftalt, for hvilket retligt  

 forum den fælles sag skal behandles.
Ellers vil den tilstræbte forenkling  

 ikke kunne opnås.
I byggeleveranceklausulen er derfor angivet, at sager om ansvar for  

 leverancer til byggeriet behandles ved voldgiftsretten for bygge~ og  

 anlægsvirksomhed.
Voldgiftsretten er det almindeligt anerkendte sagkyndige  

 organ for behandling af byggeriets retstvister, og retten virksomhed dækker  

 hele landet, således at værnetingsproblemer ikke kan hindre den fælles  

 behandling af tvister.
§ 3.  Ved bygherreleverancer påhviler det bygherren at  

 få byggeleveranceklausulen indføjet i leveranceaftalen.  

Bygherreleverancer Som nævnt i forbindelse med § 2 er det entreprenørens sag at få  

 byggeleveranceklausulen indføjet i leveranceaftalerne. § 2 bygger på den  

 sædvanlige ordning, at materialer til et byggeri indkøbes af entreprenørerne  

 og indgår i deres entrepriser.
I det omfang bygherreleverancer anvendes, er  

 denne ordning bortfaldet, og bygherren må da selv sørge for at få klausulen  

 indføjet i leveranceaftalerne.
Dette udtrykkes i § 3.
§ 4.  Kan leverancer ikke uden betydelig merudgift for  

 entreprenøren eller væsentlig forsinkelse af den entreprise, hvori leverancen  

 skal indgå, fremskaffes med byggeleveranceklausulen-som vilkår, kan det  

 tillades, at klausulen fraviges.
Det samme gælder, hvis der foreligger andre  

 særlige leveranceomstændigheder, eller det ved mindre leverancer vil være  

 vanskeligt at håndhæve klausulen.
Mulighederne for fravigelse Som også nævnt side 17 gælder byggeleveranceklausulen for  

 »byggearbejder«, og udgangspunktet er således, at klausulen skal  

 indføjes i alle leveranceaftaler.
 Men i alle fald i en overgangsperiode må der regnes med tilfælde, hvor  

 leverancer ikke kan skaffes med klausulen på rimelige vilkår. § 4 angiver,  

 hvornår der kan sis bort fra klausulen.
Bygherrens fravigelse Bygherren skal som udgangspunkt udforme sit udbudsmateriale efter sin  

 viden om klausulens øjeblikkelige udbredelse.
Dvs. at bygherren - og det vil  

 reelt ofte sige de tekniske rådgivere - så vidt muligt bør undgå  

 udformninger, der forudsætter materialer, som ikke leveres med klausulen.
Men er bygherren eller hans tekniske rådgivere klar over, at der på et  

 område ikke leveres tilfredsstillende materialer til en passende pris med  

 klausulen, kan det angives i udbudsmaterialet, at de pågældende materialer  

 ikke behøver at leveres med klausulen.
Herved kan bygherren undgå at bruge  

 tid på drøftelser af forholdet med entreprenørerne.
Bygherren kan desuden  

 fravige klausulen i konkrete situationer på et senere tidspunkt - fx ved  

 tilbudsaccept eller under byggeiets gang.
 Bygherren er overfor statsbyggemyndighederne eller de støtteydende  

 myndigheder ansvarlig for, at han kun i nødvendige tilfælde benytter sin  

 adgang efter § 4 til at fravige klausulen.
Entreprenørens fravigelse Når bygherren ikke har fraveget klausulen som ovenfor nævnt, er det  

 reglen, at entreprenøren er forpligtet til at skaffe leverancer med  

 klausulen.
Men også entreprenøren kan benytte sig af adgangen til at se bort  

 fra klausulen i de særlige tilfælde, der er nævnt i § 4, når der er taget  

 tilbudsforbehold som nævnt i cirkulærets § 6. Se herom side 25-26.
Bygherren kan kræve nærmere oplysning om, hvorfor klausulen er fraveget,  

 men kan ikke modsætte sig fravigelser efter § 4, når tilbudsforbeholdet er  

 taget.
Eventuelle konflikter mellem bygherre og entreprenør om fravigelsers  

 berettigelse må løses som andre konflikter i forbindelse med en  

 entrepriseaftale.
»Betydelig merudgift« »Betydelig merudgift« må sættes i relation til entreprisesummen  

 for den entreprise, hvori det pågældende materiale indgår.
At fx en leverance  

med klausul kun kan skaffes for 2.000 kr, medens den uden  

 klausul koster 1.000 kr berettiger ikke til at fravige klausulen i en  

 entreprise på 1 mill. kr.
Grænserne må nærmere drages i praksis.
»Særlige leveranceomstændigheder« Med »særlige leveranceomstændigheder« hentydes til  

 omstændigheder, der gør det særlig betænkeligt eller uoverskueligt for  

 entreprenøren at benytte den eller de eneste leverandører, der vil levere med  

 5 års mangelansvar, fx hvis det er nærliggende at formode, at der ikke er  

 nogen reel mulighed for, at leverandøren kan leve op til mangelansvaret.
Bestemmelsen tager således sigte på meget usolide leverandører, og på  

 firmaer der måtte blive oprettet for at omgå virkningen af det 5-årige  

 leverandøransvar.
Bestemmelsen vil næppe få stor anvendelse.
»Vanskeligt at håndhæve« For en række materialer kan der peges på praktiske forhold, der i hvert  

 fald i en overgangstid kan gøre det vanskeligt for entreprenøren at sørge for  

 et 5-årigt leverandøransvar for det pågældende materiale.
Der tænkes her på  

 mindre materialetyper som søm, skruer, enkelte lægter og lignende, som  

 indkøbes løbende under byggeriet af entreprenørens personale på byggepladsen.  

 Her vil det være upraktisk, om entreprenøren skulle pålægge sit personale  

 altid at undersøge, om byggeleveranceklausulen gælder for indkøbet.
Der er  

 især sådanne materialeindkøb, der sigtes til med ordene »vanskeligt at  

 håndhæve«.
 § 5.  Der kan aftales leverancevilkår, der er  

 gunstigere for bygherre og entreprenør end byggeleveranceklausulen.
Formål Formålet med § 5 er at præcisere, at byggeleveranceklausulen ikke en en  

 »maksimumsgrænse«.
 Hvis der for bestemte materialer forekommer behov for en forlængelse af  

 klausulens frister, kan der eventuelt aftales en sådan forlængelse mellem en  

 leverandør og hans køber.
Vedrører kun leveranceaftalen Med § 5 er alene tænkt på tilfælde, hvor leverandøren i leveranceaftalen  

 indrømmer gunstigere vilkår.
Det indbyrdes forhold mellem bygherre og  

 entreprenør reguleres ikke af § 5. Hvis fx en entreprenør får leverancer med  

 8 års ansvar, må det afhænge af leveranceaftalen og entrepriseaftalen eller  

 disses forudsætninger, om bygherren direkte kan gøre de 8 år gældende overfor  

 leverandøren.
Det må også afhænge af aftaleforholdene, om entreprenøren i et  

 sådant tilfælde har 5 eller 8 års ansvar overvor bygherren.
 § 6.  Følgende tilbudsforbehold anderkendes:
 »Tilbudsgiverens/entreprenørens ansvar for mangler ophører 5 år  

 efter arbejdets aflevering.
Krav i udbudsmaterialet om, at materialer skal indkøbes med 5-års  

 leverandøransvar for mangler, kan fraviges af entreprenøren, a. hvis dette medfører betydelig merudgift for entreprenøren eller  

 væsentlig forsinkelse af entreprisen, b. hvis der foreligger andre særlige leveranceomstændigheder,  

 eller c. hvis det ved mindre leverancer er besværligt for entreprenøren at  

 kontrollere kravets opfyldelse.« 5 års entreprenøransvar Det 5-årige entreprenøransvar skal være aftalt i det enkelte  

 entrepriseforhold.
Dette sker ved, at entreprenørerne taget et  

 tilbudsforbehold om 5 års ansvar, som herefter anerkendes af de statslige  

 eller statsstøttede bygherrer. § 6 indeholder denne anerkendelse.  

 Standardforbeholdene fra Håndværksrådet, Entreprenørforeningen og  

 Byggefagenes Kooperative Landssammenslutning inderholder 5-årsreglen.
Bygherrerne er ikke forpligtet til at anerkende et tilbudsforbehold og  

 således ej heller forpligtet til at anerkende forbeholdet om 5-årsreglen.
Men  

 det 5-årige entreprenøransvar må betragtes som en generelt indført ordning,  

 som den enkelte statslige eller statsstøttede bygherre ikke bør gå imod.
 Hvis der ved et udbud forekommer tilbud både med og uden forbeholdet om  

 5-årsreglen, bør bygherren normalt prissætte forskellen til 0.
 I særlige tilfælde kan bygherre og entreprenør eventuelt aftale en længere  

 ansvarsperiode, ligesom § 6 ikke er til hinder for, at entreprenørerne yder  

 garanti for udført arbejde.
Ret til at fravige byggeleveranceklausulen I § 6 anerkendes det tillige, at entreprenøren har ret til at fravige  

 byggeleveranceklausulen, når betingelserne i § 4 er opfyldt.
Herom henvises  

 til side 23.
 Klausulens bestemmelser om medinddragelse og medsagsøgning er ikke  

 udtrykkelig nævnt i § 6, men det er selvfølgeligt, at adgangen til at  

 medinddrage og medsagsøge en leverandør tilkommer såvel andre leverandører  

 som entreprenørerne og bygherren.
 § 7.  Bygherren bør i udbudsmaterialet bestemme, at  

 fagentrepriser afleveres samtidig, når samtlige fagentreprenørers arbejde er  

 fuldført.
Aflevering på samme tidspunkt I standardforbeholdene anføres, at entreprenøransvarets ophør regnes fra  

 arbejdets aflevering.
Hermed menes det arbejde, der omfattes af den enkelte  

 entrepriseaftale.
Da det er et væsentligt led i den fælles 5-års ansvarsregel  

 for byggeriets parter, at ansvarsperioderne udløber på samme tidspunkt, må  

 5-årsperioden også begynde samtidig.
Dette indebærer, at bygherrerne i  

 udbudsmaterialet må bestemme samlet aflevering af fagentrepriser, dvs. når  

 samtlige fagentreprenørers arbejde er fuldført.
Bygherren må være opmærksom på, om de bydende tager Håndværksrådets  

 standardforbehold nr. 11 om fagvis aflevering.
Kollisionen mellem de to  

 bestemmelser må afklares senest i entrepriseaftalen.
 Som en løsning på denne uoverensstemmelse kan bygherren i  

 entreprisekontrakten fastsætte, at der en kortere tid efter en entreprises  

 fuldførelse - fx 14 dage efter - foretages en mangelgennemgang, hvorefter  

 risikoen for arbejdet og vedligeholdet af dette overgår til bygherren,  

 ligesom eventuelt tilbagehold efter AB § 26, stk. 7 frigives med fradrag af,  

 hvad udbedring af eventuel konstaterede mangler måtte koste.
 § 8.  I tilfælde af, at mangler ved leverancer og  

 entrepriser skyldes svig eller grov uagtsomhed, gælder dansk rets almindelige  

 regler om forældelse af ansvar.
Svig og grov uagtsomhed Det følger af almindelige retsgrundsætninger og af købeloven, at ansvarets  

 ophør ikke kan påberåbes, hvis den ansvarlige har gjort sig skyldig i visse  

 grovere forhold i forbindelse med den ansvarspådragende adfærd.
I så fald kan  

 der være ansvar også efter 5-årsperiodens udløb.
Sådanne forhold er i § 8  

 benævnt »svig eller grov uagtsomhed«.
Det må afklares konkret, eventuelt ved retslig behandling, om der  

 foreligger forhold af den omtalte art.
Rækkevidden af undtagelsen fra  

 5-årsreglen må således fastlægges i retspraksis.
Grovheden skal være  

 forholdsvis udtalt, og bygherren har bevisbyrden.
Der er ingen formodning  

 for, at bygherren - i håb om at bevare sine mangelbeføjelser - skal søge at  

 gøre de nævnte forhold gældende i tilfælde af, at svigt først opdages efter  

 5-årsperiodens udløb.
 § 9.  Dette cirkulære gælder for statslige  

 byggearbejder, der udbydes efter 30.6.1986, og for statsstøttede  

 byggearbejder, som får tilsagn om støtte efter 30.6.1986.
 Stk. 2.  Hvis det volder betydelig vanskelighed at  

 indarbejde byggeleveranceklausulen i udbudsmaterialet, kan der i tiden indtil  

 1.1.1987 ses bort fra cirkulærets bestemmelser.
Flere ansvarsperioder samtidig Efter § 9, stk. 1 kan der i et statsbyggeri i en overgangsperiode  

 forekomme entrepriser med 5-års og med 20-års ansvarsperiode.
Bygherren og overgangsreglen Det er bygherren, der træffer afgørelse efter § 9, stk. 2.
Bilag 1. Byggestyrelsens cirkulære af 25. juni 1986 --------------------------------------------------------------------~ Cirkulære om ansvarsforhold ved byggearbejder (5-årigt entreprenøransvar for mangler og byggeleveranceklausul med  

 5-årigt ansvar for mangler.) § 1.  Dette cirkulære gælder for statslige  

 byggearbejder.
Stk. 2.  I det omfang, det er foreneligt med den  

 pågældende lovgivning, gælder cirkulæret også for andre byggearbejder, når der til arbejdet ydes statsstøtte eller statslig udgiftsrefusion, når arbejdet i øvrigt helt eller delvis finansieres over de årlige  

 bevillingslove, eller når vedkommende styrelse træffer bestemmelse herom.
 § 2.  Bygherren skal i entrepriseaftaler forpligte  

 entreprenøren til at sikre, at følgende byggeleveranceklausul indgår i  

 entreprenørens og dennes underentreprenørers aftaler om leverancer til  

 entreprisens udførelse:
»Leverandørens ansvar for mangler ved leverancer ophører 5 år efter  

 afleveringen af det byggeri, hvori leverancen indgår.
Ved leverancer til  

 lager eller videresalg ophører ansvaret dog senest 6 år efter leveringen til  

 køberen.
Såfremt det må anses for godtgjort, at et krav vedrørende mangler ved  

 leverancer ikke eller kun med stor vanskelighed kan gennemføres mod  

 leverandørens køber eller mod efterfølgende købere, anerkendes det, at kravet  

 tillige kan gøres gældende direkte mod leverandøren.
Også i sådanne tilfælde  

 kan leverandøren kun gøres ansvarlig for mangler i det omfang hans egen  

 leverance er mangelfuld og endvidere kun i det omfang, det følger af hans  

 eget kontraktforhold med hans køber.
Leverandøren anerkender dog i alle  

 tilfælde at kunne sagsøges sammen med køberen eller efterfølgende købere i  

 anledning af parternes indbyrdes forhold.
Sagen behandles ved voldgiftsretten  

 for bygge- og anlægsvirksomhed«.
 § 3.  Ved bygherreleverancer påhviler det bygherren af  

 få byggeleveranceklausulen indføjet i leveranceaftalen.
§ 4.  Kan leverancer ikke uden betydelig merudgift for  

 entreprenøren eller væsentlig forsinkelse af en entreprise, hvori leverancen  

 skal indgå, fremskaffes med byggeleveranceklausulen som vilkår, kan det  

 tillades, at klausulen fraviges.
Det samme gælder, hvis der foreligger andre  

 særlige leveranceomstændigheder, eller det ved mindre leverancer vil være  

 vanskeligt at håndhæve klausulen.
 § 5.  Der kan aftales leverancevilkår, der er  

 gunstigere for bygherre eller entreprenør end byggeleveranceklausulen.
 § 6.  Følgende tilbudsforbehold anderkendes:
 »Tilbudsgiverens/entreprenørens ansvar for mangler ophører 5 år efter  

 arbejdets aflevering.
Krav i udbudsmaterialet om, at materialer skal indkøbes med 5-års  

 leverandøransvar for mangler, kan fraviges af entreprenøren, a. hvis dette medfører betydelig merudgift for entreprenøren eller  

 væsentlig forsinkelse af entreprisen, b. hvis der foreligger andre særlige leveranceomstændigheder, eller c. hvis det ved mindre leverancer er besværligt for entreprenøren at  

 kontrollere kravets opfyldelse«.
 § 7.  Bygherren bør i udbudsmaterialet bestemme, at  

 fagentrepriser afleveres samtidig, når samtlige fagentreprenørers arbejde er  

 fuldført.
 § 8.  I tilfælde af, at mangler ved leverancer og  

 entrepriser skyldes svig eller grov uagtsomhed, gælder dansk rets almindelige  

 regler om forældelse af ansvar.
 § 9.  Dette cirkulære gælder for statslige  

 byggearbejder, der udbydes efter 30. juni 1986 og for statsstøttede  

 byggearbejder, som får tilsagn om støtte efter 30. juni 1986.
 Stk. 2.  Hvis det volder betydelig vanskelighed at  

 indarbejde byggeleveranceklausulen i udbudsmaterialet, kan der i tiden indtil  

 1. januar 1987 ses bort fra cirkulærets bestemmelser.
