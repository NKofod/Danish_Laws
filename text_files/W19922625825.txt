Tegningsrettigheder Ligningsrådet blev anmodet om bindende  

 forhåndsbesked vedrørende følgende  

 spørgsmål:
Er betingelserne for de aktietegningsrettigheder, der ved  

 bestyrelsesbeslutning af 28-8 1991 i H A/S, Norge er tildelt medarbejdere i  

 Danmark, af en sådan karakter, at beskatningstidspunktet er udskudt,  

 til aktietegning finder sted? H A/S, Oslo er et større norsk selskab, der er  

 børsnoteret bl.a. i Oslo, København og London.
Selskabet ejer  

 flere datterselskaber i Danmark.
 På den ordinære generalforsamling i H A/S,  

 Norge den 23/5 1991 vedtog man at give bestyrelsen fuldmagt til at  

 forhøje aktiekapitalen med indtil 10 mio. kr., som forbeholdes de  

 ansatte i moderselskab og datterselskaber.
Af referatet fra bestyrelsesmødet i H A/S, Norge  

 den 28/8 1991 fremgår, at alle ansatte pr. 1/7 1991 i koncernen,  

 såvel i norske som udenlandske selskaber, "tildeles option  

 på ret til at tegne sig for og købe i alt 400 B-aktier a 5 kr. i  

 H A/S'. 'Den ansatte, som gives optionsret, skal stå i uopsagt  

 stilling, når optionen gøres gældende, og arbejde på  

 mindst halv tid.
Ansatte, som bliver pensioneret efter 1/7 1991, vil beholde  

 optionsretten.
Optionen er personlig og kan ikke omsættes".
 Optionsperioden løber fra 15/3 1994 til 15/3  

 1996.
 Tegningskursen skal svare på  

 generalforsamlingstidspunktet for vedtagelsen.
 Det var enighed om, at der uanset anvendelsen af ordene  

 option og køb var tale om tegningsrettigheder, idet der sker  

 forhøjelse af aktiekapitalen ved nytegning i det omfang, det er  

 nødvendigt som følge af det enkelte års tegning af  

 aktier.
 Ligningsrådet bemærkede, at værdien af  

 tegningsrettigheder, som tildeles medarbejderne efter aftale med  

 arbejdsgiveren, efter gældende praksis er skattepligtig som  

 lønaccessorium for medarbejderne på det tidspunkt, hvor der  

 foreligger endelig aftale om erhvervelse af tegningsret, jf.  

 statsskattelovens § 4 og personskattelovens § 3.
I den forelagte situation var tildelingen af  

 tegningsrettighederne betinget af fortsat ansættelse på  

 tegningstidspunktet.
Samtidig var tegningsrettighederne ikke  

 omsættelige, og i tilfælde af medarbejdernes fratræden ved  

 opsigelse fra egen eller selskabets side, inden tegning fandt sted, fortabte  

 medarbejderen retten til at tegne aktier.
 Ligningsrådet fandt, at disse betingelser havde en  

 sådan suspensiv karakter, at der ikke forelå nogen endelig  

 retserhvervelse forud for det tidspunkt, hvor det konstateres, om  

 medarbejderen opfylder betingelserne for at udnytte tegningsrettighederne.  

 Værdien af tegningsrettighederne skulle således først  

 beskattes, når den endelige retserhvervelse forelå.
For så vidt angik medarbejdere, der pensioneres  

 efter den 1/7 1991, fandt Rådet dog, at disse medarbejdere erhvervede  

 endelig ret til at tegne aktier i selskabet på tidspunktet for  

 pensionering.
Medarbejderne ville på dette tidspunkt være  

 personligt indkomstskattepligtige af tegningsrettens værdi i handel og  

 vandel.
