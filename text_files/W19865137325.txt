En kommune meddelte dispensation fra deklaration om adgangsbegrænsning  

 med henblik på etablering af gående adgang til offentlig og pålagde samtidig  

 grundejeren snerydningspligt til vejens fortov.
Ministeriet fandt, at der ved  

 dispensationen er fornøden grundlag for rydningspligten, og at denne først  

 burde gøres gældende, når deklarationen er ændret.
 I brev af 4. december 1985 har De klaget over, at A-kommune har pålagt  

 Deres klient snerydningspligt m.v. på fortovet ud for ejendommen på H-vej.
De har henvist til, at der i forbindelse med kommunens udstykning og salg  

 af ejendommen i 1970 blev pålagt ejendommen en deklaration om, at der ikke må  

 etableres adgang, hverken for kørende eller gående færdsel direkte mellem  

 parcellen og H-vej.
De finder, at Deres klient derfor er fritaget for rydning  

 m.v. i medfør af lov om vintervedligeholdelse og renholdelse af veje, § 5.
 Stadsingeniøren har i en udtalelse i sagen af 15. januar 1986 oplyst, at  

 kommunen som påtaleberettiget i henhold til deklarationen kan acceptere, at  

 Deres klient etablerer adgang for gående trafik mellem ejendommen og fortovet  

 på H-vej.
Ministeriet er enig med Dem i, at kommunen ikke hidtil har kunnet pålægge  

 Deres klient de omhandlede forpligtelser vedrørende H-vej, så længe  

 ejendommen er afskåret fra direkte adgang til denne vej.
Med den nu  

 foreliggende erklæring fra stadsingeniøren er der nu etableret det fornødne  

 grundlag for rydningsforpligtelser vedrørende det pågældende fortov.  

 Ministeriet vil dog finde det naturligt, at den deklaration, der hviler på  

 Deres klients ejendom, ændres i overensstemmelse med kommunens tilsagn, og  

 rydningsforpligtelsen først gøres gældende, når deklarationen er ændret.
 Offentliggjort i VEJLOVE udgivet af DAFOLO.
