Vejledning om godtgørelse til efterladte (Tillæg til vejledning om erstatning ved dødsfald) 1. Baggrund 2. Lovens bestemmelser om godtgørelse til  

 efterladte 3. Praksis 4. Betingelser 4.1. Afdøde  

 skal være omfattet af personkredsen i arbejdsskadesikringsloven eller  

 værnepligtsloven.
4.2.  

 Kvalificerende omstændigheder 4.3. Forsætlig  

 eller groft uagtsom handling 4.4. Generel  

 helhedsvurdering 4.5. Forsætligt  

 drab, straffelovens § 237 4.6. Død som  

 følge af en groft uagtsom handling 5. Hvem kan få godtgørelse? 5.1. Ægtefælle  

 og samlever 5.2.  

 Hjemmeboende, mindreårige børn og deres forældre 5.3. Voksne  

 børn 5.4. Andre  

 pårørende 6. Godtgørelsens størrelse Baggrund Lov nr. 422 af 10. juni 2003 om arbejdsskadesikring giver  

 som noget nyt mulighed for, i særlige tilfælde, at tilkende de efterladte en  

 godtgørelse for psykisk lidelse eller krænkelse som følge af en nærtståendes  

 død.
Reglen er indført for  

 at skabe overensstemmelse mellem erstatningsarterne i erstatningsansvarsloven  

 og arbejdsskadesikringsloven.
Der blev ved lov nr. 35 af 21. januar 2003  

 indført en særlig godtgørelse til efterladte ved dødsfald i  

 erstatningsansvarsloven og i lov om erstatning fra staten til ofre for  

 forbrydelser.
 Formålet med de nye bestemmelser i de nævnte love er i  

 særlige tilfælde at tilkende efterladte godtgørelse for den lidelse eller  

 krænkelse som følger af en nærtståendes dødsfald, der er forvoldt forsætligt  

 eller groft uagtsomt.
 Den  

 særlige godtgørelse ved dødsfald blev foreslået i betænkning 1412/2002  

 afgivet  

 af Justitsministeries arbejdsgruppe om godtgørelse til efterladte ved  

 dødsfald.  

 Af betænkningen fremgår blandt andet:
»Efter arbejdsgruppens  

 opfattelse vil en almindelig regel om, at enhver ikke-økonomisk skade kan  

 kræves erstattet, som følge af den manglende objektive målestok for vurdering  

 af skaden medføre betydelig uforudsigelighed og dermed retsusikkerhed i den  

 praktiske retsanvendelse.
Det er på den baggrund arbejdsgruppens generelle  

 opfattelse, at regler om godtgørelse for ikke-økonomisk skade kun bør  

 indføres,  

 hvor der er et ganske særligt behov herfor, og hvor der samtidig kan  

 opstilles  

 visse objektive kriterier for reglens anvendelsesområde.
Arbejdsgruppen finder ikke,  

 at der er grundlag for at indføre en generel regel om godtgørelse til  

 efterladte  

 ved ethvert dødsfald, der skyldes en ansvarspådragende handling.  

 Arbejdsgruppen  

 peger imidlertid på, at der i et vist begrænset omfang kan være behov for en  

 godtgørelsesregel ved dødsfald, der er forvoldt under sådanne kvalificerende  

 omstændigheder, at der må antages at være tale om en særlig følelsesmæssig  

 belastning eller krænkelse af de efterladte. For  

 skader, hvor der er en ansvarlig skadevolder, og som samtidig er  

 arbejdsskader,  

 finder § 77 i arbejdsskadesikringsloven anvendelse.  

1)  

  

  Det betyder, at  

 de efterladte kan rejse kravet efter arbejdsskadesikringsloven, men ikke  

 samtidig efter erstatningsansvarsloven.
2. Lovens  

 bestemmelser om godtgørelse til efterladte § 11.  

  

  

 Ydelserne efter loven er .
 .
 6) godtgørelse til efterladte, jf. § 23.
 § 23.  

  

  

 Er dødsfaldet forvoldt  

 forsætligt eller ved grov uagtsomhed, kan der tilkendes en særlig godtgørelse  

 til de efterladte, der stod afdøde særligt nær.
 Stk. 2.  

  

  

 Ved vurderingen af, om der  

 skal betales godtgørelse efter stk. 1, og ved fastsættelsen af godtgørelsens  

 størrelse skal der lægges særlig vægt på karakteren af skadevolderens  

 handling  

 og på den lidelse eller krænkelse, som må antages at være påført den eller de  

 efterladte.
Praksis Da reglerne er nye, er der endnu ingen praksis på  

 området.
Det fremgår af lovens bemærkninger, at praksis efter  

 arbejdsskadesikringsloven bør følge praksis efter erstatningsansvarsloven.  

 Der  

 er i 2003 kun truffet en afgørelse efter § 26a i erstatningsansvarsloven, som  

 her refereres:
Nævnet  

 tilkendte godtgørelse til tre børn, hvis mor var blevet dræbt af sin  

 ekskæreste.
Det ældste af børnene, en 16-årig pige, blev tilkendt 115.000 kr.  

 i  

 godtgørelse i medfør af erstatningsansvarslovens § 26a.
Datteren havde sovet  

 i  

 et værelse ved siden af det værelse, hvor moderen blev dræbt.
Om morgenen  

 ville  

 datteren vække sin mor, der havde sovet sammen med sin ekskæreste,  

 gerningsmanden.
Datteren fandt sin mor, med livsfarlige knivsår, siddende i  

 gerningsmandens arme.
Datteren fik trukket sin mor ud af værelset.
Moderen  

 var  

 da stadig i live, og mens datteren sad og holdt hende, blev der ringet efter  

 en  

 ambulance.
Gerningsmanden begik selvmord umiddelbart efter.
Nævnet vurderede,  

 at der var tale om et tilfælde, hvor lovens udgangspunkt på 100.000 kr. måtte  

 fraviges, under hensyn til den meget voldsomme oplevelse for datteren, der på  

 det nærmeste havde overværet drabet.
Nævnet besluttede i overensstemmelse med  

 ansøgningen at tilkende den ældste datter en godtgørelse på 115.000 kr., jf.  

 erstatningsansvarslovens § 26a.
De to mindre søskende havde  

 ikke været til stede i forbindelse med drabet.
Nævnet vurderede, at de to  

 mindre søskende også var berettiget til godtgørelse i medfør af  

 erstatningsansvarslovens § 26 a, allerede fordi der var tale om et forsætligt  

 drab, jf. straffelovens § 237. De to mindre søskende blev tilkendt hver en  

 godtgørelse på 100.000 kr., idet der ikke fandtes grundlag for at fravige  

 lovens udgangspunkt på 100.000 kr.
Nævnet lagde ikke vægt på, at det ene af  

 de  

 mindreårige børn ikke havde boet sammen med den dræbte på  

 gerningstidspunktet.
Dette eksempel vil ligesom fremtidige afgørelser om  

 godtgørelser til efterladte efter § 26a i erstatningsansvarsloven blive  

 optaget  

 i erstatningsnævnets årsberetning, der findes under www.erstatningsnaevnet.dk.
I  

 det følgende er der, for at underbygge teksten,  

    

  

 konstrueret nogle eksempler.
Der må derfor tages forbehold for senere  

 justeringer.
4.  

 Betingelser 4.1. Afdøde  

 skal være omfattet af personkredsen i arbejdsskadesikringsloven eller  

 værnepligtsloven.
For  

 at nærtstående kan komme i betragtning til den særlige godtgørelse efter § 23  

 i  

 lov nr. 422 om arbejdsskadesikring skal afdøde være omfattet af lovens  

 personkreds.
Nærtstående efterladte til selvstændige erhvervsdrivende og  

 medarbejdende ægtefæller, som har valgt at blive sikret efter loven, jf. §§ 2  

 og 48, stk. 2, kan dermed også få tilkendt godtgørelse efter § 23.
 Tilsvarende  

 kan nærstående efterladte efter værnepligtige med flere få tilkendt  

 godtgørelse  

 efter reglerne i lov om arbejdsskadesikring, jf. § 2, stk. 1, i lov nr. 423  

 om  

 erstatning til tilskadekomne værnepligtige m.fl.
4.2.  

 Kvalificerende omstændigheder § 23s anvendelsesområde er koncentreret til tilfælde,  

 hvor dødsfaldet er sket under sådanne kvalificerende omstændigheder, at det  

 generelt må antages at give anledning til en særlig følelsesmæssig belastning  

 eller krænkelse af de efterladte.
Det vil normalt altid, når en person bliver  

 dræbt på sin arbejdsplads, være en stor følelsesmæssig belastning for de  

 pårørende.
Dødsfaldet skal -  

    

  

 for at være  

 omfattet - være sket på en sådan måde, at det også føles krænkende.
 Da  

 § 23 er fakultativ, jævnfør ordene  

  

 »kan  

 der tilkendes«  

  

 i stk. 1, vil ingen umiddelbart have et retskrav på at få  

 godtgørelse.
 Det  

 beror på en konkret vurdering af den enkelte sags omstændigheder, om  

 dødsfaldet  

 er sket under så kvalificerende omstændigheder, at tilfældet falder ind under  

 bestemmelsen på en sådan måde, at godtgørelse kan tilkendes en eller flere  

 efterladte.
Det  

 fremgår af lovens forarbejder, at § 23, der alene omhandler godtgørelse, ikke  

 hindrer en udvikling i retspraksis hen imod at man, i videre omfang end i  

 dag,  

 giver erstatning, hvis der konkret kan påvises en personskade i form af en  

 psykisk lidelse eller lignende som følge af, at en nærtstående bliver dræbt.  

 Der kan for eksempel være behov for at give erstatning for tabt  

 arbejdsfortjeneste efter de almindelige regler i erstatningsansvarsloven.  

2) 4.3. Forsætlig  

 eller groft uagtsom handling Muligheden  

 for at tilkende en godtgørelse til de efterladte er begrænset til dødsfald,  

 der  

 er forvoldt  

  

 forsætligt  

  

 eller ved  

  

 grov uagtsomhed.  

  

 Dødsfald som følge af  

 en simpel uagtsom handling er ikke omfattet.
 Eksempel.
En elev sparker for sjov  

 stolen væk under en skolelærer.
Læreren dør som følge af faldet.
 Ved vurderingen af, om der i en konkret sag er tale om  

 grov uagtsomhed, vil der kunne tages udgangspunkt i, om skadevolderens adfærd  

 har indebåret en indlysende fare for den indtrådte skade.
En  

 nærmere afgrænsning af begrebet grov uagtsomhed vil ske gennem administrativ  

 praksis og i retspraksis.
Vurderinger efter erstatningsansvarsloven vil få  

 afgørende betydning.
Der er i erstatningsansvarslovens § 26a en ligelydende  

 bestemmelse om godtgørelse til efterladte, hvorefter den, der forsætligt  

 eller  

 ved grov uagtsomhed forvolder en andens død, kan pålægges at betale  

 godtgørelse  

 til efterlevende, der stod den afdøde nær.
Denne bestemmelse trådte i kraft i  

 januar måned 2003. Det vil sige næsten et år før arbejdsskadesikringsloven.
4.4. Generel helhedsvurdering Der  

 skal ved siden af denne begrænsning til dødsfald forvoldt forsætligt eller  

 ved  

 grov uagtsomhed lægges særlig vægt på  

  

 karakteren  

 af skadevolderens handling  

  

 og på den  

  

 lidelse  

 eller krænkelse,  

  

 som må antages at være påført den eller de efterlevende.
Tilkendelse  

 af godtgørelse til en efterladt forudsætter ikke, at den pågældende selv har  

 fået en egentlig psykisk skade (personskade) som følge af dødsfaldet.
Der  

 skal  

 i stedet foretages en helhedsvurdering af, om dødsfaldet er forvoldt under  

 sådanne omstændigheder, at det i almindelighed må forventes at påføre de  

 efterladte en ekstraordinær psykisk belastning (psykisk lidelse og/eller  

 krænkelse). Der er således tale om en generel vurdering af dødsfaldets  

 »egnethed« til at medføre en sådan særlig belastning af de efterladte og ikke  

 en konkret medicinsk vurdering af, i hvilket omfang dette rent faktisk har  

 været tilfældet.
4.5.  

 Forsætligt drab, straffelovens § 237 Ved  

 dødsfald, der er forvoldt  

  

 forsætligt  

  

 ,  

 vil der normalt være tale om en overtrædelse af straffelovens § 237 om drab.  

 I  

 disse tilfælde vil vurderingen efter § 23, stk. 2, som udgangspunkt føre til,  

 at der bør tilkendes de efterladte en godtgørelse.
Der vil  

    

  

 kunne tilkendes de efterladte en godtgørelse,  

    

  

 selv om skadevolderen/gerningsmanden ikke kan  

 straffes som følge af ung alder eller utilregnelighed på grund af sindssygdom  

 eller lignende (straffelovens § 16).
 Eksempler:
- En bankkasserer bliver  

 skudt af en bankrøver - En grønthandler bliver  

 bagbundet og kvalt af to personer, som herefter stjæler forretningens  

 kontanter.
4.6. Død som følge af en groft uagtsom  

 handling Det  

 kan for eksempel være en handling, der falder ind under straffelovens § 246  

 (vold, der har medført døden) eller § 252 (blandt andet fremkaldelse af  

 nærliggende fare for nogens liv eller førlighed).
 Hvis  

 dødsfaldet er forvoldt ved  

  

 grov  

 uagtsomhed  

  

 ,  

    

  

 skal der som  

 udgangspunkt, ud over skadevolderens grove uagtsomhed, konkret være tale om  

 omstændigheder, der må antages at indebære, at de efterladte i særlig grad  

 påføres psykisk lidelse og/eller krænkelse som følge af dødsfaldet.
Der  

 kan ved denne vurdering blandt andet lægges vægt på, om dødsfaldet er  

 forvoldt  

 på en særlig brutal og/eller krænkende måde, for eksempel at ofret har være  

 udsat for omfattende vold eller seksuelle overgreb inden døden eller er død  

 på  

 en særligt pinefuld måde.
Der kan også lægges vægt på, om de efterladte har  

 været til stede, da ofret blev dræbt, eller er kommet til stede umiddelbart  

 efter.
Hvis skadevolderens adfærd har været af særlig grov karakter og for  

 eksempel må betegnes som grov hensynsløshed, kan dette i sig selv tale for,  

 at  

 der tilkendes de efterladte en godtgørelse.
 §  

 23 forudsættes navnlig anvendt i tilfælde, hvor dødsfaldet er forvoldt under  

 omstændigheder, der samtidig indebærer en overtrædelse af straffelovens  

 regler  

 om beskyttelse af menneskers liv og legeme, for eksempel straffelovens § 246  

 (vold, der har medført døden) eller § 252 (blandt andet fremkaldelse af  

 nærliggende fare for nogens liv eller førlighed).
 Forudsat  

 at der konkret er tale om grov uagtsomhed i relation til dødens indtræden,  

 tænkes bestemmelsen for eksempel anvendt i tilfælde, hvor ofret har været  

 udsat  

 for grov vold i et sådant omfang og/eller af en sådan karakter, at han eller  

 hun afgår ved døden, eller hvor en bilist under hasarderet og hensynsløs  

 kørsel  

 omfattet af straffelovens § 252, stk. 1, forvolder en medtrafikants død.
 Eksempel:
 -  

    

  

 Dræbt af modkørende bilist, der kørte op ad  

 bakke med en hastighed af 140 km i modsatte vejbane på grund af overhaling.  

 Det  

 var tydeligt ved  

    

  

 dobbelt optrukne linier  

 angivet, at overhaling var  

    

  

 forbudt.
Der  

 vil være en række tilfælde, hvor skadevolderen vil kunne blive dømt for  

 overtrædelse af straffelovens § 241 om uagtsomt manddrab, hvor tilfældet ikke  

 vil være omfattet af den foreslåede godtgørelsesregel.
Dette hænger blandt  

 andet sammen med, at straffelovens § 241 ikke er begrænset til dødsfald  

 forvoldt ved grov uagtsomhed.
5. Hvem kan få godtgørelse? §  

 23 omfatter alene efterladte, der stod den afdøde særligt nær.
Det vil sige  

  

 nære pårørende  

  

 til den afdøde.
5.1. Ægtefælle  

 og samlever Ægtefælle  

 og samlever må normalt anses for omfattet. »Samlever« skal forstås på samme  

 måde som efter loven i øvrigt, især § 19 om overgangsbeløb.
Samlivet må ikke  

 være ophævet på grund af uoverensstemmelser på tidspunktet for dødsfaldet.
 Det er ikke en betingelse, at afdøde har været forsørger.  

 Der kan således være tilfælde, hvor der kan tilkendes godtgørelse, uden at  

 der  

 tilkendes erstatning for tab af forsørger efter loven.
5.2.  

 Hjemmeboende, mindreårige børn og deres forældre Forholdet  

 mellem  

  

 hjemmeboende, mindreårige børn  

  

 og  

 deres  

  

 forældre  

  

 må normalt også anses  

 for omfattet af reglen  uanset som det er et barn eller en af  

 forældrene, der  

 dør.
Der  

 kan være tilfælde, for eksempel på grund af et opløst parforhold, hvor  

 mindreårige børn ikke eller kun delvist bor hjemme hos den af forældrene, som  

 er afgået ved døden.
Der kan også være tilfælde, hvor der er børn, som er  

 anbragt uden for hjemmet.
I sådanne situationer må det konkret vurderes, hvor  

 megen kontakt der har været mellem barnet og afdøde.
5.3. Voksne  

 børn Hvis  

 der er tale om  

  

 voksne børn  

  

 , der er  

 flyttet hjemmefra, vil der derimod i almindelighed ikke være grundlag for at  

 tilkende en godtgørelse i anledning af barnets eller en af forældrenes død,  

 medmindre de pågældende må antages at have bevaret en helt særlig  

 tilknytning,  

 eller barnet for eksempel først er flyttet hjemmefra kort tid før dødsfaldet.
5.4. Andre  

 pårørende Efter  

 omstændighederne vil også  

  

 andre  

  

 end  

 ægtefælle, samlever, børn eller forældre kunne anses for omfattet af reglen.  

 Dette forudsætter, at der har været et sådant særligt forhold mellem den  

 pågældende og den afdøde, at der må antages at være tale om en tilsvarende,  

 særlig følelsesmæssig belastning som følge af dødsfaldet.
Det kan for  

 eksempel  

 være en søster eller bror, der som voksen i mange år har haft fælles bolig og  

 husholdning med den afdøde.
 Der kan i anledning af det samme dødsfald tilkendes en  

 godtgørelse til flere efterladte, der hver især opfylder betingelserne  

 herfor,  

 for eksempel både til den afdødes ægtefælle og til den afdødes mindreårige  

 børn.
6. Godtgørelsens  

 størrelse Godtgørelsens  

  

 størrelse  

  

 må fastsættes ud fra en  

 samlet vurdering af de konkrete omstændigheder i den enkelte sag.
Karakteren  

 af  

 skadevolderens handling og den lidelse eller krænkelse, som antages at være  

 påført den eller de efterlevende, skal også tillægges særlig vægt ved  

 udmålingen  

 af en godtgørelse efter stk. 2.
 Den  

 maksimale godtgørelse forudsættes i almindelighed at være i størrelsesordenen  

 100.000 kr.
I  

 sager om forsætligt drab bør der som udgangspunkt tilkendes en godtgørelse i  

 denne størrelsesorden.
Det er dog ikke udelukket i helt ekstraordinære  

 tilfælde  

 at tilkende en højere godtgørelse.
 Hvis  

 dødsfaldet er forvoldt ved grov uagtsomhed, må godtgørelsen normalt  

 fastsættes  

 til et mindre beløb, idet det dog forudsættes, at der ikke udmåles helt  

 bagatelagtige beløb.
Der  

 kan i anledning af det samme dødsfald tilkendes en godtgørelse til flere  

 efterladte,  

 der hver især opfylder betingelserne herfor, for eksempel både til den  

 afdødes  

 ægtefælle og til den afdødes mindreårige børn.
I givet fald vil hver af de  

 efterladte kunne få en godtgørelse på som udgangspunkt op til cirka 100.000  

 kr.
 I  

 den samlede vurdering af udmålingen af godtgørelsen indgår ikke kun  

 karakteren  

 af drabshandlingen, men også graden af de nære pårørendes tilknytning og  

 relation til afdøde.
Eksempel 1 En hjemmeboende, 18-årig  

 pige bliver på sin arbejdsplads af 2 mænd tvunget ind i et baglokale og  

 seksuelt misbrug og snittet med en kniv.
De 2 mænd fjerner et varelager af  

 tobak og spiritus.
De løber bort og efterlader pigen i det aflåste baglokale.  

 Pigen bliver senere fundet død af forblødninger.
Afdøde har, ud over sine  

 forældre, en 3 år gammel bror og en 16 år gammel søster.
Hun har derudover en  

 farfar, som bor cirka 100 km fra hjemmet, og en mormor, som indtil dødsfaldet  

 har boet samme sted som afdøde og passet hende under hele hendes opvækst.
Forældrene og søsteren  

 tilkendes 100.000 kr.
Mormoderen får 50.000 kr.
Broderen, som på grund af sin  

 unge alder ikke forstår omstændighederne fuldt ud, får også 50.000 kr.  

    

  

 Farfaderen får ingen godtgørelse.
Eksempel 2 En grønthandler bliver  

 bagbundet og får tapet munden til af 2 mænd, som herefter stjæler  

 forretningens  

 kontanter.
Grønthandleren dør kort efter på grund af mangel på luft.
 Afdøde har en ægtefælle, en  

 hjemmeboende søn på 18 år, der finder faderen bagbundet og død, og en ikke  

 hjemmeboende søn på 27 år.
Ægtefællen og den hjemmeboende  

 søn får tilkendt hver 100.000 kr.
Den ældste søn får ingen godtgørelse.
 Da  

 praksis for tilkendelse af godtgørelse til efterladte ved dødsfald efter  

 arbejdsskadesikringsloven,  

    

  

 som anført  

 tidligere, bør følge praksis efter erstatningsansvarsloven, vil afgørelser  

 efter denne lov få afgørende indflydelse på udmålingen af godtgørelserne.
Godtgørelsen  

 kan udbetales ved siden af eventuelle andre ydelser i anledning af  

 dødsfaldet,  

 for eksempel erstatning for tab af forsørger og overgangsbeløb.
Godtgørelsen  

 kan endvidere udbetales ved siden af en eventuel erstatning efter anden  

 lovgivning til den efterladte for personskade i form af psykiske lidelser med  

 videre som følge af dødsfaldet.
Godtgørelsens størrelse i den enkelte sag  

 skal  

 ligeledes fastsættes uafhængigt af sådanne ydelser.
 Har  

 en efterladt mulighed for at få tilkendt godtgørelse ved dødsfald efter  

 reglerne i både erstatningsansvarsloven (voldsoffererstatningsloven) og  

 arbejdsskadesikringsloven, er det arbejdsskadesikringslovens regler, der skal  

 anvendes,  

 jævnfør afsnit 1.
 1)
  

 § 77.  

  

 Ydelser i henhold til loven  

 kan ikke danne grundlag for regreskrav mod en skadevolder, der har pådraget  

 sig  

 erstatningspligt over for tilskadekomne eller deres efterladte.  

 Tilskadekomnes  

 eller de efterladtes krav mod den erstatningsansvarlige nedsættes i det  

 omfang,  

 der er betalt eller er pligt til at betale ydelser til de pågældende efter  

 denne lov.
 2)  

 Der henvises til  

  

    

  

 kapitel 5.2 i Justitsministeriets betænkning  

 1412/2002 om godtgørelse til efterladte ved dødsfald.
