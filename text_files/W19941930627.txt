 En praktiserende læge eller speciallæge kan ikke deltage som kommunens  

 lægekonsulent i egne patienters sociale sager, herunder sager om  

 førtidspension m.v.
 Ankestyrelsen er fra flere sider blevet opfordret til at uddybe en notits  

 i Nyt fra Ankestyrelsen, nr. 4, 1993, om lægekonsulenters deltagelse i  

 behandlingen af sociale sager.
 I bladet blev omtalt en konkret sag, hvori Ankestyrelsen havde fundet, at  

 en afgørelse fra et revaliderings- og pensionsnævn var behæftet med en formel  

 fejl, fordi den lægekonsulent, der havde deltaget ved behandlingen af sagen i  

 nævnet, forinden som speciallæge havde afgivet erklæring om ansøgeren.
 Ankestyrelsen rettede op på fejlen ved at indhente en ny  

 speciallægeerklæring og afgjorde herefter sagen på dette grundlag.
Forvaltningslovens regler om inhabilitet Ankestyrelsens afgørelse om inhabilitet hvilede på forvaltningslovens § 3,  

 stk. 1, nr. 5.
 Ifølge denne bestemmelse, er den der virker inden for den offentlige  

 forvaltning inhabil i forhold til en bestemt sag, hvis der foreligger  

 omstændigheder, som er egnede til at vække tvivl om vedkommendes upartiskhed.
Baggrunden for reglerne om inhabilitet er et ønske om at tilvejebringe  

 sikkerhed for, at de afgørelser, der træffes af den offentlige forvaltning,  

 ikke påvirkes af uvedkommende hensyn.
Et af disse hensyn er, at de personer,  

 der er med til at træffe afgørelsen eller deltager som rådgivende Af  

 vicestyrelseschef Bente Flindt Sørensen sagkundskab ved behandlingen af sagen, ikke kan betragtes som partiske.  

 Partiskhed kan gå i to retninger, det vil sige føre til enten en positiv  

 eller negativ særbehandling.
Har der i en sag foreligget inhabilitet må man foretage en konkret  

 vurdering af, hvor væsentlig indflydelse inhabiliteten har haft på  

 afgørelsen.
Antages inhabiliteten at have haft væsentlig betydning for  

 afgørelsen, medfører det, at afgørelsen må anses for ugyldig.
Ankestyrelsens praksis Det forhold, at en lægekonsulent i en kommune eller et revaliderings- og  

 pensionsnævn som læge eller speciallæge forud har udtalt sig om en patient  

 eller som praktiserende læge har et særligt nært kendskab til patienten,  

 finder Ankestyrelsen er et moment, der er egnet til at vække tvivl om den  

 pågældendes upartiskhed.
Denne tvivl medfører, at lægen eller speciallægen må  

 betragtes som inhabil ved behandlingen af patientens sag.
 Lægens eller speciallægens delta-gelse medfører derfor, at  

 sagsbe-handlingen i kommuen eller nævnet findes behæftet med en formel fejl.
 Som nævnt foran rettede Ankestyrelsen i den konkrete sag op på fejlen ved  

 at indhente en ny speciallægeerklæring i sagen.
Sagen har efterfølgende været indbragt for Folketingets Ombudsmand, der i  

 sin afsluttende udtalelse om sagen har lagt vægt på, at Ankestyrelsen ved at  

 indhente en erklæring i sagen har foretaget en selvstændig sagsbehandling i  

 sagen og truffet sin afgørelse på baggrund heraf.
Det som klageren havde  

 anført om revaliderings- og pensionsnævnets behandling af sagen, kunne  

 således som sagen forelå oplyst for Ombudsmanden derfor ikke tillægges  

 væsentlig betydning for Ombudsmandens bedømmelse af Ankestyrelsens afgørelse.
Konklusion Kommuner og nævn bedes ved behandlingen af sociale sager, hvori der  

 deltager rådgivende lægelig sagkundskab, være opmærksomme på spørgsmålet om  

 inhabilitet.
 I mindre kommuner, hvor der kun er en enkelt eller få praktiserende læger,  

 og hvor man derfor hyppigere vil kunne støde på spørgsmålet om inhabilitet,  

 kan problemet eventuelt løses ved, at man indgår en aftale med en  

 praktiserende læge fra en nabokommune om at fungere som lægekonsulent.
