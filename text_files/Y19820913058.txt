Udtalt, at et kommunalbestyrelsesmedlem, uanset at der ikke påhviler  

 et enkelt medlem nogen pligt til selvstændigt at tage et tilsynsinitiativ med  

 hensyn til kontrol af udgiftsbilag for at befri sig for et juridisk ansvar  

 for stedfundne udbetalinger, dog såfremt vedkommende er blevet opmærksom på  

 eller har formodning om, at der foreligger forhold, som han mener er  

 utilfredsstillende eller ikke i overensstemmelse med givne retningslinier for  

 sagernes ekspedition, er forpligtet til at henlede borgmesterens opmærksomhed  

 herpå.
Det pågældende medlem vil ved passivitet i givet fald eventuelt kunne  

 pådrage sig et erstatningsansvar.
 Medlemmet vil også ved henvendelse til borgmesteren kunne begære  

 adgang til at gennemse de udbetalingsbilag, hvis rigtighed han drager i  

 tvivl.
 Om det mere principielle spørgsmål om kommunalbestyrelsesmedlemmers  

 adgang til sagsakter udtalt: Uanset, at det enkelte medlem af en  

 kommunalbestyrelse således i almindelighed ikke har nogen pligt til at  

 foretage selvstændige initivativer for at befri sig for et juridisk ansvar,  

 må det antages, at ethvert medlem af kommunalbestyrelsen har adgang til efter  

 anmodning at gennemse materiale, der måtte foreligge i forvaltningen, da  

 kommunalbestyrelsen har det overordnede politiske ansvar for den kommunale  

 forvaltnings arbejde.
 Adgangen til at gennemse materialet i forvaltningen er dog undergivet  

 visse begrænsninger, og anmodning om gennemsyn må rettes til borgmesteren.
 I skrivelse af 16. oktober 1980 har De, der er medlem af Hammel byråd og  

 medlem af byrådets sociale udvalg, forelagt indenrigsministeriet en af  

 tilsynsrådet for Århus amt i et møde den 6. oktober 1980 truffet afgørelse  

 vedrørende Deres adgang til at se nogle bilag for udbetaling af ydelser til  

 sociale klienter under en arbejdsnedlæggelse i kommunens sundheds- og  

 socialforvaltning.
Det fremgår af sagen, at De efter at borgmesteren havde nægtet Dem adgang  

 til at se de nævnte bilag, som i forbindelse med en faglig konflikt i  

 kommunens socialforvaltning var blevet attesteret af nogle byrådsmedlemmer i  

 skrivelse af 21. maj 1980 fremsatte forslag til byrådets dagsorden for mødet  

 den 28. maj 1980 om at sætte borgmesterens beslutning ud af kraft.
Dette  

 forslag blev imidlertid nedstemt af et flertal af byrådsmedlemmerne.
De påklagede herefter byrådets afgørelse til tilsynsrådet for Århus amt,  

 idet De bl.a. henviste til, at De var bekendt med, at indenrigsministeriet i  

 skrivelse af 6. februar 1980 havde givet udtryk for, at »et  

 kommunalbestyrelsesmedlem er berettiget til at gøre sig bekendt med  

 materiale, der foreligger i den kommunale forvaltning, uanset om borgmesteren  

 eller kommunalbestyrelsens (et udvalgs) flertal finder det påkrævet for  

 kommunalbestyrelsens (eller et udvalgs) behandling af den pågældende sag og  

 derfor kræver det fremlagt efter de foran anførte regler«.
Endvidere  

 henviste De til betænkning nr. 894 vedrørende kommunale styrelsesformer og  

 kommunalpolitikernes arbejdsvilkår m.v., side 172, 2. spalte, nederst, hvoraf  

 fremgår, »at der næppe i lovgivningen generelt kan findes holdepunkter  

 for at nægte et kommunalbestyrelsesmedlem adgang til eksisterende sagsakter.  

 Ethvert kommunalbestyrelsesmedlem er principielt medansvarlig for den  

 kommunale forvaltning, og han vil efter styrelseslovens regler kunne drages  

 til ansvar også for beslutninger, der træffes af administrationen eller af et  

 udvalg, som han ikke er medlem af, f.eks. manglende tilsyn med  

 sagsbehandlingen.« Endvidere anførte De, at De i den konkrete sag mente  

 at have en ganske særlig interesse i bilagene som medlem af kommunens sociale  

 udvalg.
 Tilsynsrådet for Århus amt besluttede i sit møde den 6. oktober 1980 at  

 udtale følgende:
Det er efter tilsynsrådets opfattelse ikke nødvendigt for et  

 kommunalbestyrelsesmedlem at føre kontrol med administrationen for derved at  

 fritage sig for det kommunalbestyrelsen påhvilende solidariske ansvar for  

 eventuelle pligtstridige handlinger.
Såfremt et medlem mener, at der  

 foreligger ansvarspådragende handlinger, vil pågældende kunne fremsætte  

 begæring om iværksættelse af en undersøgelse, f.eks. en ekstraordinær  

 revision.
Tilsynsrådet finder, at klageren gennem borgmesterens redegørelse  

 for sagen i byrådet har fuldt tilstrækkeligt grundlag for at tage forbehold  

 for sit ansvar eller rejse de spørgsmål i kommunalbestyrelsen, som måtte være  

 nødvendige herfor.' Tilsynsrådet har i en over sagen indhentet udtalelse af 3. december 1980  

 yderligere bl.a. udtalt, at rådet ikke har ment at burde afvise byrådets  

 mening om, at det udbedte materiale er af en sådan art og undergivet sådanne  

 behandlingsregler, at der ikke i de af Dem over for byrådet påberåbte  

 afgørelser fra folketingets ombudsmand og indenrigsministeriet findes hjemmel  

 til at kræve det nævnte materiale udleveret eller kræve adgang til det.  

 Tilsynsrådet bemærker yderligere, at der ikke i den foreliggende sag er tale  

 om et spørgsmål, der er til behandling i et udvalg eller i et byråd.  

 Tilsynsrådet har som udgangspunkt for sin stillingtagen lagt en vurdering af,  

 om byrådets afgørelse har frataget Dem retten til at frigøre Dem for det  

 ansvar, De som byrådsmedlem ville kunne få, såfremt der var sket noget  

 ulovligt i forbindelse med udbetalingerne.
Tilsynsrådet har ikke fundet, at  

 dette var tilfældet, og kan i det hele henholde sig til den ovennævnte i  

 mødet den 6. oktober 1980 trufne afgørelse.
 I Deres klage af 16. oktober 1980 til indenrigsministeriet har De  

 fremhævet, at tilsynsrådet ikke har taget stilling til spørgsmålet om  

 kommunalbestyrelsesmedlemmers adgang til sagsakter og det i forvaltningen  

 foreliggende materiale men alene har taget stilling til  

 kommunalbestyrelsesmedlemmers kontrolfunktion, selv om Deres klage rent  

 faktisk gik på adgangen til sagsakterne/materialet.
 I denne anledning skal man meddele, at bortset fra de tilfælde, hvor en  

 kommunalbestyrelse efter den kommunale styrelseslovs § 47, stk. 3, indbringer  

 en tilsynsrådsafgørelse for indenrigsministeriet, kan ministeriet efter den  

 kommunale styrelseslovs § 61, stk. 3, kun træffe foranstaltninger over for et  

 tilsynråds ulovlige beslutninger.
Indenrigsministeriet må for sit vedkommende være enigt med tilsynsrådet i,  

 at der ikke påhviler det enkelte medlem nogen pligt til selvstændigt at tage  

 et tilsynsinitiativ med hensyn til kontrol af udgiftsbilag for at befri sig  

 for et juridisk ansvar for de stedfundne udbetalinger eller ydelser til  

 sociale klienter under en arbejdsnedlæggelse i social- og  

 sundhedsforvaltningen.
Såfremt et kommunalbestyrelsesmedlem imidlertid er  

 blevet gjort opmærksomt på eller har formodning om, at der foreligger  

 forhold, som han mener er utilfredsstillende eller ikke er i overenstemmelse  

 med givne retningslinier for sagernes ekspedition, må det påhvile ham at  

 henlede borgmesterens opmærksomhed herpå.
Det pågældende medlem vil ved  

 passivitet i givet fald eventuelt kunne pådrage sig et erstatningsansvar.
Medlemmet vil også kunne begære adgang til at gennemse de  

 udbetalingsbilag, hvis rigtighed han drager i tvivl.
Henvendelse vil skulle  

 ske til borgmesteren som den øverste daglige leder af kommunens  

 administration, jfr. § 31, stk. 2, i lov om kommunernes styrelse.
 Som det vil fremgå af foranstående, kan indenrigsministeriet således ikke  

 være enigt med tilsynsrådet i, at de bilag, som De har udbedt Dem til  

 gennemsyn, er af en sådan art og undergivet sådanne behandlingsregler, at De  

 ikke skulle have adgang til at gennemse dem.
 Om de mere principielle spørgsmål om kommunalbestyrelsesmedlemmers adgang  

 til sagsakter kan oplyses følgende:
Uanset at det enkelte medlem af en kommunalbestyrelse således i  

 almindelighed ikke har nogen pligt til at fortage selvstændige initiativer  

 for at befri sig for et juridisk ansvar, må det antages, at ethvert medlem af  

 kommunalbestyrelsen har adgang til efter anmodning at gennemse materiale, der  

 måtte foreligge i forvaltningen.
Begrundelsen for denne antagelse må søges i  

 de kompetence- og funktionsprincipper, der er indeholdt i selve  

 styrelseslovens system, og hvorefter kommunalbestyrelsen har det overordnede  

 politiske ansvar for den kommunale forvaltnings arbejde.
En ret som den  

 nævnte er i øvrigt ofte et nødvendigt supplement til reglen i den hidtidige  

 styrelseslovs § 22, den nuværende lovs § 11, hvorefter ethvert medlem af  

 kommunalbestyrelsen for denne kan indbrige ethvert spørgsmål om kommunens  

 anliggender.
 Det enkelte kommunalbestyrelsesmedlems adgang til at gennemse eksisterende  

 materiale må dog være undergivet de begrænsninger, som lovgivningen sætter,  

 således f.eks. når der er tale om, at et kommunalbestyrelsesmedlem, der ikke  

 er medlem af socialudvalget, måtte ønske at gennemse socialudvalgets akter i  

 en sag vedrørende enkeltpersoner.
Det må understreges, at adgangen kun kan bestå i en ret til at gennemse  

 materialet.
En begæring om udlevering af kopi af dette kan derimod ikke  

 kræves imødekommet.
 Endelig må en henvendelse klart angive, hvilke akter m.v., eventuelt  

 hvilke udbetalingsbilag, der ønskes til gennemsyn, og en sådan henvendelse må  

 rettes til borgmesteren, der som nævnt er den øverste daglige leder af  

 kommunens administration.
Adgangen til at gennemse sagsakter kan i øvrigt kun begrænses, når der  

 foreligger særlige holdepunkter herfor.
Der kan f.eks. være tale om, at en  

 sags ekspedition ikke kan afvente medlemmets gennemsyn, eller der kan  

 foreligge sådanne vanskeligehder, f.eks. fremskaffelse af ældre akter, at  

 medlemmets interesse må vige.
 Det tilføjes, at tilsynsrådet i skrivelse af 15. december 1980 har meddelt  

 indenrigsministeriet, »at Kommunernes Revisionsafdeling i en delberetnig  

 for regnskabsåret 1980 af 24. november 1980 om revisionsbesøg i Hammel  

 kommune i perioden 4. juli - 11. august 1980 har gjort følgende bemærkninger:
 -»3,2. Anvisning af bilag.
 Ved revisionens kontrol af, om reglerne for anvisning og attestation af  

 regnskabsbilag er overholdt, er det konstateret, at social- og  

 sundhedsforvaltningens bilagsmateriale i flere perioder i tiden 11. april -  

 8. august 1980 ikke var forsynet med anvisningspåtegning, ligesom det er  

 konstateret, at regnskabsbilagene i flere tilfælde var attesteret af andre  

 end de personer, der gennem deres arbejdsopgaver og placering i  

 organisationen har baggrund for at foretage en sådan attestation.
Med henvisning til kasse- og regnskabsregulativets bestemmelser om  

 anvisning pkt. 11-23 er det revisionens opfattelse, at anvisningspåtegning  

 skal ske i umiddelbar tilslutning til datoen for  

 kasseekspeditionen.«» Tilsynsrådet vil efter det for ministeriet oplyste på grundlag heraf følge  

 spørgsmålet op, når byrådets bemærkninger til revisionsprotokollen  

 foreligger.
For så vidt De endelig har rejst spørgsmålet om, hvilken myndighed der er  

 kompetent til at afgøre Deres klagesag, bemærkes, at et  

 kommunalbestyrelsesmedlems henvendelse om gennemsyn af akter som nævnt  

 principielt må rettes gennem borgmesteren som daglig leder af kommunens  

 administration.
Borgmesteren kan fastsætte generelle regler for udnyttelse af  

 retten til at se sagsakter, ligesom kommunalbestyrelsen må kunne fastsætte  

 sådanne regler, dog med respekt af borgmesterens funktion som daglig leder af  

 administrationen.
 Som følge heraf kan indenrigsministeriet med socialministeriet være enigt  

 i, at en eventuel klage over, at borgmesteren har afvist en anmodning fra et  

 medlem om specielt at måtte gennemse kassebilag, må rettes til  

 kommunalbestyrelsen, hvis afgørelse af spørgsmålet kan indbringes for  

 tilsynsrået.
 Efter Deres anmodning i skrivelse af 24. juni 1981 vedlægges fotokopi af  

 de af tilsynsrådet og socialministeriet over sagen afgivne udtalelser, jfr.  

 ovenfor.
Henning Rasmussen Johan Erichsen Indenrigsministeriets afgørelser og udtalelser om kommunale forhold 1982  

 1.4.
