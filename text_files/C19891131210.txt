 Som led i bestræbelserne på at gennemføre en mere effektiv og konsekvent  

 inddrivelse af retsafgift (skifteafgift) og sagsomkostninger m.v. gennem  

 modregning i fordringer mod det offentlige vil nye regler om domstolenes  

 kasse- og regnskabsvæsen, som for tiden er under udarbejdelse, indeholde  

 bestemmelser om indberetning til Det centrale Fordringsregister.
I den anledning skal Justitsministeriet anmode om, at embeder, som ikke  

 allerede er registreret som brugere af Det centrale Fordringsregister, nu  

 anmoder Statsskattedirektoratet om tildeling af et myndighedsnummer.
En  

 standardskrivelse, som eventuelt kan anvendes, er vedlagt som bilag. (* 1) Indtil ny kasse- og regnskabsinstruks for domstolene foreligger, påser  

 dommeren, at der foretages indberetning til registret efter følgende  

 retningslinjer:
1. Retsafgift (skifteafgift) og omkostningsbeløb  

 tilkendt statskasse n efter retsplejeloven indberettes, såfremt der foretages en  

 regnskabsmæssig afskrivning af kravet.
 I tilfælde, hvor det skønnes hensigtsmæssigt, kan indberetning foretages  

 på et tidligere tidspunkt.
 Indberetning kan undlades, hvis det efter en konkret vurdering af  

 skyldnerens personlige og økonomiske forhold må anses formålsløst.
 2. For anvendelse af Det centrale Fordringsregister  

 gælder de bestemmelser, som til enhver tid er fastsat af  

 Statsskattedirektoratet.
 I overensstemmelse hermed sker indberetning og sletning indtil videre  

 således:
Til indberetning og anmodning om sletning anvendes  

 Statsskattedirektoratets blanket D 479, der udfyldes med identitetsnummer  

 (CPR-, A/S- eller ApS-nr.) og rettens journalnummer.
Kravets art og størrelse  

 oplyses ikke, men fordringskode (010) skal anføres.
Ved indberetning angives  

 ingen transaktionskode, men ved anmodning om sletning udfyldes felt 62 TRAKOD  

 med værdien 3.
 Blanketten giver mulighed for indberetning af op til 15 skyldnere på een  

 gang.
Samtidig med indberetningen gøres notat herom i sagen.
Fra CFR modtages  

 kvitteringslister med angivelse af samtlige skyldnere.
Det påses, at  

 indberetningerne er registreret korrekt.
 Anmodning om sletning i registret fremsættes, når kravet fuldt ud er  

 opfyldt, forældet eller ophørt af anden grund.
 Når embedet modtager registrets kvittering for sletningen, gøres notat  

 herom i sagen.
 Såfremt sagen overgives til et andet embede, skal en eventuel registrering  

 slettes, og ny indberetning foretages af det modtagende embede.
3. Embedet giver skyldneren meddelelse om  

 indbetalinger, som ikke hidrører fra den pågældende selv.
Meddelelsen skal  

 indeholde oplysning om restfordringens størrelse.
 I forbindelse med tildelingen af myndighedsnummer vil embedet fra  

 Statsskattedirektoratet modtage en vejledning vedrørende Det centrale  

 Fordringsregister samt et antal eksemplarer af blanket D 479.
 P.M.V.
 E.B.
