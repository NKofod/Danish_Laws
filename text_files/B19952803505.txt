Bekendtgørelse om Arreskov Sø  

 Vildtreservat I medfør af § 33 og § 49, stk. 1 og 3 samt § 54, stk. 3 i lov  nr.  

 269 af 6. maj 1993 om jagt og vildtforvaltning fastsættes:
Formål § 1. Bekendtgørelsen har til formål  

 at sikre Arreskov Sø mod forstyrrelser af hensyn til områdets  

 betydning som raste- og ynglelokalitet for vandfugle.
 § 2. Arreskov Sø Vildtreservat i Fyns Amt  

 omfatter som angivet på kortbilag:
Reservatbestemmelser § 3. På de i § 2 nævnte områder  

 er det forbudt at udøve jagt på eller på anden måde  

 at ombringe, indfange eller forjage svømme- og vadefugle.
 Stk. 2. På de i § 2 nævnte områder er  

 jagt på pattedyr, fasan, agerhøne og ringdue kun tilladt i  

 jagttiden efter 1. oktober.
 § 4. På vildtreservatets område er al  

 sejlads forbudt.
Stk. 2. Bestemmelsen i stk. 1 gælder ikke for ejere  

 og brugere.
Der må dog ikke sejles med højere hastighed end 5  

 knob med motordrevet fartøj.
Dispensation og tilsyn § 5. Skov- og Naturstyrelsen kan, når  

 særlige forhold taler derfor, dispensere fra bestemmelserne i § 3 og §  

 4.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 § 6. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 7. Overtrædelse af bestemmelserne i § 3 og  

 § 4 eller af vilkår, der er fastsat i en dispensation i medfør  

 af § 5, straffes med bøde, medmindre strengere straf er forskyldt  

 efter den øvrige lovgivning.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt betydelig skade på de interesser, som lov om jagt og  

 vildtforvaltning § 1, stk. 1 tilsigter at beskytte, eller fremkaldt fare  

 derfor, eller 2)	opnået eller tilsigtet en økonomisk fordel for den  

 pågældende selv eller andre.
 § 8. Bekendtgørelsen træder i kraft  

 den 1. september 1995 og er gældende til den 31. august 2000.
