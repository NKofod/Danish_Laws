(Til rektorerne for samtlige  

 gymnasieskoler, studenterkurser og hf-kurser samt forstanderne for  

 samtlige hf-enkeltfagskurser) Vedlagt fremsendes et antal vejledninger om censorindberetning vedrørende  

 eksamen i forbindelse med forsøg samt et antal blanketter til denne  

 indberetning.
 Rektor/forstander bedes foranledige, at alle censorer ved eksamen i  

 forbindelse med forsøg, herunder forsøgseksamener, får udleveret såvel  

 vejledningen som en blanket, hvis forside på forhånd er udfyldt af skolen,  

 jfr. vejledningen.
Direktoratet gør opmærksom på, at censorer ved eksamen i forbindelse med  

 forsøg skal have tilsendt en grundig orientering om forsøget sammen med  

 pensaopgivelserne.
Denne orientering omfatter som et minimum  

 forsøgsansøgningen og direktoratets godkendelsesskrivelse samt eventuelt  

 øvrig korrespondance i sagen mellem skolen/kursus og direktoratet.
 Rektor/forstander bedes påse, at alle indberetninger modtages fra  

 censorerne - såvel efter skriftlig som efter mundtlig eksamen - og at  

 indberetningerne videresendes til direktoratet snarest muligt efter eksamen  

 og for den ordinære eksamenstermins vedkommende inden den 1. juli.
 Indberetningsblanketterne vil ikke blive udsendt de kommende år, hvorfor  

 skolen/kursus anmodes om at opbevare et eksemplar til kopiering.
 p.d.v.
