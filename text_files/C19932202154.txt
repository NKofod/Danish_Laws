(Lærerseminarier, ernærings- og  

 husholdningsøkonomseminarier og sløjdlærerskoler) 1. Med virkning fra den 1. november 1993  

 decentraliseres kompetencen til at fastsætte lønancienniteten for nyansatte  

 ledere og lærere samt administrativt personale ansat som tjenestemænd  

 eller på tjenestemandslignende vilkår til det enkelte  

 seminarium/sløjdlærerskoles ledelse.
 Allerede ansatte ledere og læreres lønanciennitet ændres ikke herved.
2. Ledere Stillinger som rektor, forstander, souschef og afdelingsleder ved  

 seminarier/sløjdlærerskoler er klassificeret i lønrammer over lr. 32 dvs.  

 lønrammer med et enkelt skalatrin.
Derfor skal der ikke ske nogen  

 lønanciennitetsfastsættelse ved ansættelse i disse stillinger.
3. Lærere Til brug for institutionerne ved indplacering af nyansatte lærere har  

 ministeriet sammen med Akademikernes Centralorganisation indgået en aftale af  

 29. oktober 1993 om lønanciennitet for lærere ved seminarier og  

 sløjdlærerskoler.
Aftalen er en sammenskrivning og forenkling af de hidtidige  

 regler for lærerseminarier samt børnehave- og  

 fritidspædagog-/socialpædagogiske seminarier.
 Aftalen er trykt som bilag 1.
 Ministeriet bemærker følgende til enkelte bestemmelser i aftalen:
Ad § 2 - medregning af undervisningsvirksomhed Kun undervisningsvirksomhed udøvet efter, at de for ansættelsen ved  

 seminariet forudsatte eksamener/kvalifikationer er opnået, kan medregnes.
Lønanciennitet regnes fra den 1. i en måned.
Er indplaceringen sket efter  

 den 1. i en måned, regnes lønancienniteten fra den 1. i den flg. måned.
Ad § 4 - forhøjet lønanciennitet Ved ansættelse i en lærerstilling ved et seminarium kan kun tidligere  

 ndervisnings virksomhed medregnes i lønancienniteten.
Tidligere ansættelse i  

 en administrativ stilling kan således ikke medregnes i lønancienniteten.
Ad § 5 - lignende undervisningsinstitutioner Som eksempel kan nævnes erhvervsskoler i stillinger på akademisk niveau,  

 universiteter og øvrige højere læreanstalter.
 § 5  finder også anvendelse for så vidt angår  

 stillinger, der aflønnes efter den fælles akademiske lønskala.
Ad § 7 - pædagog - og håndarbejdsseminarier Tilsvarende medregnes tidligere ansættelse i stillinger ved  

 lærerseminarier mv., ved universiteter og ved øvrige højere læreanstalter.
Ad § 8 - overgang til anden stilling Bestemmelsen omhandler ansatte i lærerstillinger, der får ansættelse i en  

 anden lærerstilling, herunder f. eks. ansatte i lærerstillinger ved  

 pædagogseminarier, der får ansættelse ved lærerseminarier.
Ad § 9 - lønnen der lægges til grund Lønnen efter stk. 2 omfatter ikke personlige tillæg mm. af lokalløn.
Ad § 11 - overgang til stilling i lavere lønramme Bestemmelsen finder også anvendelse ved ansættelse i stillinger henført  

 til lr. 20/27/30 af lærere, der tidligere har været ansat i  

 undervisningsstillinger efter overenskomsten for akademikere i staten.
 Af bilag 2 fremgår lønramme- og skalatrinsforløb for lærere.
4. Teknisk-administrativt personale Fastsættelse af lønanciennitet for det teknisk-administrative personale  

 (pedel, varmemester, bademester og bibliotekar) sker efter reglerne i  

 Finansministeriets cirkulære af 16. juli 1987 om lønanciennitet mv. for  

 tjenestemænd i staten (lønanciennitetscirkulæret) se PAV, kap. 18.
 5. Det understreges, at det er ledelsens ansvar, at indplaceringen og  

 anciennitetsberegningen for den enkelte ansatte er i overensstemmelse med de  

 fastsatte regler.
 6. Det er en følge af delegationen, at seminarier/sløjdskoler ikke  

 længere skal indsende oplysninger til Undervisningsministeriet om den enkelte  

 ansattes tidligere beskæftigelse.
Opmærksomheden henledes på Finansministeriet, APD's cirkulære af 28. juni  

 1993 om arbejdsgiverens pligt til at underette arbejdstageren om vilkårerne  

 for ansættelsesforholdet.
For ansatte på tjenestemandslignende vilkår skal  

 kopi af ansættelsesbrevet samtidig sendes til Pensionskassen af 1925 jf.  

 ansættelsesbekendtgørelsens § 8, stk. 4.
7. Seminarierne/sløjdlærerskolerne skal sørge for oprettelse af en  

 personsag for hver enkelt ansat.
I sagen skal, foruden kopi af  

 ansættelsesbrevet, indgå fornøden dokumentation for den pågældendes  

 uddannelse, herunder evt. eksamensbevis, tidligere beskæftigelse,  

 fastsættelse af den pågældendes lønanciennitet (vejledende eksempel på  

 lønanciennitetsskema fremgår af bilag 3 ), beskæftigelsesgrad,  

 eventuel orlov samt alle øvrige relevante oplysninger, fx. om tildelt lokal-  

 eller chefløn.
 8. Undervisningsministeriet og Rigsrevisionen har til enhver tid adgang  

 til at kræve den enkelte personalesag indsendt til gennemsyn, ligesom det  

 private seminariums/sløjdlærerskoles revisor skal have mulighed for at gøre  

 sig bekendt med dokumentationen i den enkelte personalesag.
 Undervisningsministeriet forbeholder sig at tilbagekalde delegationen fra  

 den enkelte institution, såfremt lønanciennitetsreglerne ikke administreres  

 på tilfredsstillende måde.
 9. I konsekvens af den nye aftale om fastsættelse af lønanciennitet af  

 29. oktober 1993 kan følgende cirkulærer og skrivelser ophæves:
 * Cirkulære af 13. marts 1963 om aspiranttid og lønningsanciennitet for  

 lærere ved statsseminarierne, statens seminarium for småbørnslærerinder og  

 statsøvelsesskolerne.
 * Cirkulære af 24. maj 1963 om aspiranttid og lønningsanciennitet for  

 lærere ved statseminarierne m.v.
 * Cirkulæreskrivelse af 24. januar 1978 om ændret beregning af  

 lønancienniteten for visse lærere ved børnehave- og fritidspædagogseminarier.
 *Cirkulære 23. maj 1979 om ændring af reglerne om lønanciennitet for  

 tjenestemandsansatte og tjenestemandslønnede lærere ved statsseminarierne og  

 de private seminarier.
 * Skrivelse af 13. juli 1979 om aftale af 6. juni 1979 om lønancienniteten  

 m.v. for tjenestemænd og tjenestemandslignende ansatte i stillinger som  

 lærer/overlærer i lønrammerne 18/26 og 18/26/29 ved institutioner under  

 Socialstyrelsen.
 * Skrivelse af 25. september 1980 om udsendelse af  

 Undervisningsministeriets cirkulære af 23. maj 1979 om ændring af reglerne om  

 lønanciennitet for tjenestemandsansatte og tjenestemandslønnede lærere ved  

 statsseminarierne og de private seminarier.
 * Skrivelse af 25. september 1980 om lønanciennitetsregler ved børnehave-  

 og fritidspædagogseminarier.
 P.M.V.
 e.b.
Inga Roepstorff fuldmægtig Bilag 1 AFTALE OM LØNANCIENNITET FOR TJENESTEMÆND OG TJENESTEMANDSLIGNENDE  

 ANSATTE I ADJUNKT/LEKTOR- STILLINGER OG SOM LÆRER VED SEMINARIER OG  

 SLØJDLÆRERSKOLER I henhold til § 45, stk. 2, i lov om tjenestemænd og i henhold til § 2,  

 stk. 2, i den mellem ministeriet for statens lønnings- og pensionsvæsen og  

 tjenestemændenes centralorganisationer indgåede hovedaftale af 27. oktober  

 1969 aftales flg.:
Område § 1. Aftalen omfatter tjenestemands- og tjenestemandslignende  

 ansatte i adjunkt/lektor-stillinger og som lærere (herefter kaldet lærere)  

 ved lærerseminarier, ernærings- og husholdningsøkonomseminarier,  

 pædagogseminarier, håndarbejdsseminarier og sløjdlærerskoler.
Almindelige bestemmelser om lønanciennitet § 2. Lønanciennitet regnes fra det tidspunkt, hvor læreren er  

 indplaceret i den lønramme, som gælder for stillingen.
Lønanciennitet regnes  

 fra den 1. i en måned.
Det forudsættes, at den undervisningsvirksomhed, som  

 medregnes i lønancienniteten, er udøvet efter, at de for ansættelsen  

 forudsatte eksamener/kvalifikationer er opnået.
 § 3. En lærer optjener lønanciennitet svarende til det tidsrum,  

 hvor læreren varetager sin stilling.
Stk. 2. Den tid, en lærer udfører tjeneste med gennemsnitlig 15  

 timer pr. uge og derover eller gør midlertidig tjeneste i anden stilling i  

 henhold til tjenestemandslovens § 11 eller ansættelsesbekendtgørelsens § 10,  

 indgår uafkortet i lønancienniteten.
Det samme gælder fravær i forbindelse  

 med ferie, sygdom, svangerskab og fødsel samt adoptionsorlov ydet i medfør af  

 barselsorlovsloven, orlov til børnepasning (den »pligtige« periode  

 på op til 6 måneder) eller aftjening af værnepligt samt fravær under  

 suspension eller under ekstraordinær tjenestefrihed, for hvilken det i medfør  

 af tjenestemandslovens § 58, stk. 4, er bestemt, at tjenestemanden bevarer  

 lønanciennitetet.
 Stk. 3. Den tid, i hvilken en lærer udfører tjeneste under  

 gennemsnitlig 15 timer pr. uge, indgår tilsvarende nedsat i lønancienniteten.
Stk. 4. Den lønmæssige placering inden for lønrammer, der består  

 af mere end eet løntrin, fastsættes i forhold til den opnåede lønanciennitet,  

 således at læreren efter hver opnået 2 års lønanciennitet henføres til  

 aflønning på det nærmest højere løntrin inden for lønrammen.
I  

 lønrammeforløbet 16/31 er første løntrin - løntrin 21 - dog etårigt.
Forhøjet lønanciennitet ved første ansættelse og genansættelse i  

 lærerstillinger § 4. Ved første ansættelse og ved genansættelse i lærerstillinger  

 kan tidligere undervisningsvirksomhed medregnes i lønancienniteten efter de i  

 §§ 5 - 7 fastsatte regler.
Lærerseminarier, ernærings- og husholdningsøkonomseminarier og  

 sløjdlærerskoler § 5. Tidligere ansættelse som lærer ved lærerseminarier,  

 ernærings- og husholdningsøkonomseminarier, sløjdlærerskoler, gymnasier,  

 HF-kursus og studenterkursus og lignende undervisningsinstitutioner, hvis  

 aflønningen er sket efter lr. 16/31, samt stillinger som præst i folkekirken  

 medregnes fuldt ud.
Ansættelse med nedsat tid medregnes i overenstemmelse med  

 § 3, stk. 3 Stk. 2. Tidligere ansættelse som lærer eller forstander ved  

 godkendte folkehøjskoler, landbrugsskoler og husholdningsskoler, medregnes  

 fuldt ud, såfremt den pågældende er optaget i Pensionskassen for højskoler,  

 landbrugsskoler og husholdningsskoler og er aflønnet efter lr. 16/31.  

 Ansættelse med nedsat tid medregnes i overenstemmelse med § 3, stk. 3.
§ 6. Ved ansættelse af en lærer fra folkeskolen tillægges der  

 læreren den lønanciennitet, som han har eller ville få tillagt i folkeskolens  

 lr. 15/21/26 med fradrag af 2 år.
Det forudsættes, at lønancienniteten er  

 optjent ved undervisningsvirksomhed udøvet efter lærereksamen.
 Stk. 2. For lærere med 2 års anciennitet og derunder i lr. 15  

 beregnes lønancienniteten fra ansættelsestidspunktet ved seminariet.
 Stk. 3. Ved ansættelse af lærere fra skolevæsener med  

 lønordninger, der afviger fra folkeskolens (Københavns kommune o. lign.)  

 tillægges den lønanciennitet, som læreren ville have fået tillagt i  

 folkeskolen.
 Stk. 4. Virksomhed som timelærer eller vikar ved de i stk. 1, og  

 stk. 3, nævnte skoleformer medregnes på tilsvarende måde som den i stk. 1 til  

 3 nævnte måde.
 Stk. 5. Ansættelse med nedsat tid medregnes i overenstemmelse med  

 § 3, stk. 3.
Pædagogseminarier og håndarbejdsseminarier § 7. Tidligere ansættelse som lærer ved håndarbejdsseminarier og  

 pædagogseminarier medregnes fuldt ud.
Ansættelse med nedsat tid medregnes i  

 overenstemmelse med § 3, stk. 3.
Stk. 2. Tidligere ansættelse som lærer ved offentligt godkendte  

 eller tilskudsberettigede skoler og eksamenskurser kan medregnes.
Ansættelse  

 med nedsat tid medregnes i overenstemmelse med § 3, stk. 3.
 Stk. 3. Undervisningsvirksomhed i foreninger, organisationer o.  

 lign. i udlandet og på skibe samt anden pædagogisk virksomhed kan medregnes  

 efter et konkret skøn i det enkelte tilfælde.
 Stk. 4. Reglerne om medregning af tidligere ansættelse som lærer  

 i folkeskolen jf. § 6, stk. 1 til 5, gælder tilsvarende.
Lønanciiennitet ved overgang til anden stilling § 8. En lærer, der overgår til ansættelse i en anden stilling,  

 der er henført til samme lønramme som den hidtidige, får ved ansættelsen  

 samme lønanciennitet, som er opnået under ansættelsen i den hidtidige  

 stilling.
 § 9. En lærer, der overgår til lønmæssig placering i en højere  

 lønramme end den hidtidige, får lønanciennitet, som svarer til, at han opnår  

 løn inden for den højere lønramme, der ligger nærmest over den senest opnåede  

 løn i den lavere lønramme.
Stk. 2. Lønnen, der lægges til grund ved lønmæssig placering i  

 henhold til stk. 1, omfatter årslønnen i lønrammerne med eventuelt generelt  

 og særligt tillæg.
Der bortses dog fra særlige tillæg, som har til  

 forudsætning, at der gælder en særlig arbejdsmæssig forpligtelse, f. eks. i  

 form af rådighedstjeneste eller opgaver udover normal tjeneste.
Lønmæssig  

 placering kan dog ikke ske på et løntrin i den højere lønramme under det  

 sidst opnåede løntrin i den lavere lønramme.
Stedtillæg tages ikke i  

 betragtning.
 § 10. En lærer, der overgår til en stilling, i hvilken oprykning  

 fra en lønramme til en højere ifølge lov, aftale eller anden godkendt ordning  

 finder sted efter anciennitet og under forudsætning af tilfredsstillende  

 tjenstlige forhold, og som er klassificeret med en højere slutløn end den  

 hidtidige stilling, placeres inden for den nye stillings samlede lønforløb i  

 overenstemmelse med reglerne i § 9.
§ 11. En lærer, der overgår til en stilling, som er henført til  

 en lavere lønramme end den hidtidige, får samme lønanciennitet, som han ville  

 have haft, såfremt han på det tidspunkt, da hans indtræden i den højere  

 lønramme fandt sted, var overgået til en stilling i den lavere lønramme.
Den  

 dertil svarende lønanciennitet i den lavere lønramme forøges med den  

 lønanciennitet, der er optjent under den tilbagelagte ansættelse i den højere  

 lønramme.
 Stk. 2. Ved overgang til en stilling som nævnt i § 10, men som er  

 klassificeret med en lavere slutløn end den hidtidige, foretages lønmæssig  

 placering inden for den nye stillings samlede lønforløb i overenstemmelse med  

 stk. 1.
Ikrafttrædelse § 12. Denne aftale har virkning fra 1. november 1993.
 § 13. Følgende bestemmelser ophæves:
 Aftale af 6. maj 1979 mellem Lærernes Centralorganisation og  

 Socialstyrelsen om lønanciennitet mv. for tjenestemænd og  

 tjenestemandslignende ansatte i stillinger som lærer/overlærer i lønrammerne  

 18/25, 18/26 og 18/26/28 ved institutioner under Socialstyrelsen.
København, den 29. oktober 1993 Akademikernes Centralorganisation Alex Nielsen Undervisningsministeriet p.m.v.
 e.b.
