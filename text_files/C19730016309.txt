 Cirkulære om statstjenestemænds forhold i forbindelse med sygdom.
 I medfør af § 58, stk. 4, i lov om tjenestemænd i staten, folkeskolen og  

 folkekirken og § 4, stk. 5, i lov om tjenestemandspension samt aftale af 1.  

 marts 1973 mellem økonomi- og budgetministeren og tjenestemændenes  

 centralorganisationer om statstjenestemænds forhold i forbindelse med sygdom  

 fastsættes følgende:
Anmeldelse af sygdom og tilvejebringelse af helbredsoplysninger.
 § 1.  Sygdomsforfald skal uden ugrundet ophold  

 anmeldes til tjenestestedet.
 Stk. 2.  Sygdomsforfald skal dokumenteres ved en af  

 tjenestemanden underskrevet erklæring eller på forlangende ved lægeattest.
 Stk. 3.  Under sygdom af mere end 2 ugers varighed kan  

 det forlanges, at tjenestemanden fra en læge fremskaffer nærmere oplysning om  

 sygdommens varighed.
 Stk. 4.  En tjenestemand, der hyppigt er sygemeldt,  

 eller hvis tilstand i øvrigt giver anledning til tvivl om, hvorvidt han kan  

 anses for helbredsmæssigt egnet til at varetage sin stilling, har pligt til  

 at fremskaffe sådanne helbredsoplysninger, som efter indhentet udtalelse fra  

 nævnet for helbredsbedømmelser i tjenestemandssager forlanges til brug ved  

 bedømmelse af tjenstdygtigheden.
 § 2.  En tjenestemand har pligt til, såfremt der  

 blandt det ansatte personale konstateres tilfælde af tuberkulose, på  

 forlangende at underkaste sig tuberkuloseundersøgelse.
 Stk. 2.  Enkelte tjenestemandsgrupper kan pålægges  

 deltagelse i regelmæssige tuberkuloseundersøgelser, der omfatter såvel  

 tjenestemænd som andre.
 § 3.  Udgifter til lægeattest efter § 1, stk. 3, og  

 udgifter til speciallægeundersøgelse eller anden særlig undersøgelse, som  

 forlanges foretaget efter § 1, stk. 4, samt eventuelle udgifter til  

 tuberkuloseundersøgelse i henhold til § 2 afholdes af vedkommende  

 ministerium, institution m. v.
 Notering af sygedage.
 § 4.  For enhver tjenestemand føres en sygedagsliste,  

 der skal indeholde oplysning om tidspunktet for hver sygeperiodes begyndelse  

 og ophør og det samlede antal sygedage.
 Stk. 2.  Har tjenestemanden opnået tilladelse til at  

 udføre tjeneste med nedsat tjenestetid, foretages notering herom på  

 sygedagslisten.
 Nedsat tjenestetid.
§ 5.  En tjenestemand, der af helbredsmæssige grunde  

 midlertidigt er ude af stand til at udføre fuld tjeneste, kan efter indhentet  

 udtalelse fra nævnet for helbredsbedømmelser i tjenestemandssager opnå  

 tilladelse til nedsættelse af tjenestetiden med indtil halvdelen i indtil 3  

 måneder med bibeholdelse af fuld lønning.
Nedsættelse af tjenestetiden ud  

 over 3 måneder kan ske efter indhentet udtalelse fra økonomi- og  

 budgetministeriet, der samtidig tager stilling til tjenestemandens lønmæssige  

 stilling under den fortsatte tjenestetidsnedsættelse.
 Stk. 2.  En tjenestemand, der er delvis utjenstdygtig  

 som følge af tilskadekomst under udførelse af tjenesten, kan efter indhentet  

 udtalelse fra økonomi- og budgetministeriet opnå tilladelse til nedsættelse  

 af tjenestetiden for begrænset tid eller indtil videre med bibeholdelse af  

 fuld lønning.
 § 6.  Den tid, i hvilken en tjenestemand udfører  

 tjeneste med nedsat tjenestetid i henhold til § 5, indgår uafkortet i  

 lønancienniteten og pensionsalderen.
 Ikrafttrædelse.
 § 7.  Cirkulæret har virkning fra 1. april 1973.
Stk. 2.  Følgende bestemmelser ophæves:  

 Finansministeriets reglement nr. 142 af 29. september 1958 om sygemeldte tjenestemænds  

 forhold.
 Finansministeriets cirkulæreskrivelse af 12. januar 1960 vedrørende  

 tjenestemænds pligt til at underkaste sig tuberkuloseundersøgelse.
Økonomi- og Budgetministeriet, den 5.  

 juli 1973 P.
M.
V.
