Bekendtgørelse  

 om ferskvandsdambrug  

1) I medfør af § 7, § 7a, § 13, § 19,  

 stk. 5, § 29, § 35, stk. 2, § 67, § 73,  

 § 80  

 og § 110, stk. 3 og 4, i lov om miljøbeskyttelse, jf.  

 lovbekendtgørelse nr. 753 af 25. august 2001, som ændret ved lov nr. 220 af  

 31.  

 marts 2004 og lov nr. 569 af 24. juni 2005, fastsættes:
Kapitel 1 Bekendtgørelsens område § 1.  

  

 Bekendtgørelsens regler tager  

 sigte på at sikre opfyldelsen af kvalitetsmålsætningen for vandløb og søer,  

 der  

 påvirkes af dambrugsdrift, samt på at begrænse udledningen af næringssalte  

 til  

 havet ved fastsættelse af krav til indretning og drift af dambrug.  

 Kommunalbestyrelsen skal ved meddelelse af godkendelse i medfør af  

 miljøbeskyttelseslovens kapitel 5 sikre, at de i 1. punktum nævnte hensyn  

 varetages.
Stk. 2.  

  

 Bekendtgørelsens regler finder  

 anvendelse på dambrug til opdræt af fisk, og som udelukkende indtager  

 ferskvand  

 og har afløb til vandløb, søer eller havet.
Bekendtgørelsens regler finder  

 ikke  

 anvendelse på anlæg til opdræt af ål.
 Stk. 3.  

  

 Ved godkendelse af dambrug i  

 medfør af miljøbeskyttelseslovens kapitel 5 kan bekendtgørelsens regler  

 fraviges i det omfang, det fremgår af de enkelte bestemmelser, eller såfremt  

 kommunalbestyrelsen finder det nødvendigt for at sikre opfyldelsen af  

 kvalitetsmålsætningen for vandløb og søer, jf. § 1, stk. 1.  

 Reglerne  

 i bekendtgørelse om godkendelse af listevirksomhed finder anvendelse.
 Stk. 4.  

  

 Ved et dambrugs produktion  

 forstås vægten af tilvæksten af de på dambruget årligt producerede fisk  

 (incl.  

 døde fisk).
 Stk. 5.  

  

 Ved foderkvotient forstås den  

 mængde foder målt i kg, der medgår til produktion af et kg fisk.
Kapitel 2 Produktion og foderforbrug § 2.  

  

 Kommunalbestyrelsen meddeler  

 skriftligt ejeren af dambruget størrelsen af det på dambruget højst  

 tilladelige  

 årlige foderforbrug.
 Stk. 2.  

  

 Kommunalbestyrelsen fastsætter  

 det på dambruget årligt tilladelige foderforbrug ud fra angivelserne i bilag  

 1  

 til denne bekendtgørelse, samt ud fra de af dambruget indgivne oplysninger  

 efter  

 § 13.
 Stk. 3.  

  

 Såfremt de i § 13 nævnte  

 oplysninger ikke er fremsendt til kommunalbestyrelsen inden en af  

 kommunalbestyrelsen fastsat frist, træffes kommunalbestyrelsens afgørelse  

 efter  

 stk. 1 skønsmæssigt.
Stk. 4.  

  

 Ved godkendelse af dambrug i  

 medfør af miljøbeskyttelseslovens kapitel 5 fastsætter kommunalbestyrelsen  

 dambrugets højst tilladelige årlige foderforbrug.
Kommunalbestyrelsen kan  

 fravige størrelsen af det i medfør af § 2, stk. 1, meddelte  

 foderforbrug under overholdelse af bestemmelserne i § 5 og § 6,  

 stk. 1 og 2.
 § 3.  

  

 Kommunalbestyrelsens meddelelse  

 om størrelsen af det maksimale årlige foderforbrug på dambruget skal  

 indeholde  

 følgende:
 1)  

 	  

 Det højst tilladte  

 årlige foderforbrug.
 2)  

 	  

 Den størst tilladte  

 vandmængde, som må afledes fra dambruget.
 3)  

 	  

 Den fordelingsnøgle,  

 som kommunalbestyrelsen har anvendt ved fastsættelsen af foderforbruget, af  

 hensyn til dambrugenes tætte beliggenhed i vandløbet eller af hensyn til den  

 sø  

 eller det lukkede kystvand, hvortil afløbsvandet føres.
 4)  

 	  

 For dambrug omfattet  

 af bilag 1, pkt. 5, meddeles de skærpede krav til egenkontrol, som fremgår af  

 § 14, stk. 2.
 5)  

 	  

 Ikrafttrædelsestidspunkt  

 for det fastsatte foderforbrug.
 § 4.  

  

 Anvendelsen og sammensætningen af  

 foder på dambrug skal opfylde kravene i bilag 2.
 Stk. 2.  

  

 Kommunalbestyrelsen kan i medfør  

 af miljøbeskyttelseslovens kapitel 5 godkende eller påbyde en fodertype med  

 et  

 lavere fosforindhold og/eller højere bruttoenergiindhold end de i bilag 2  

 angivne grænseværdier.
Kapitel 3 Indretning og drift § 5.  

  

 Dambrug skal indrettes og drives  

 således, at udledningen fra dambruget opfylder de i bilag 3 fastsatte vilkår.  

 Ved godkendelse af dambrug i medfør af miljøbeskyttelseslovens kapitel 5 kan  

 kommunalbestyrelsen tillige fastsætte vilkår om dambrugets samlede  

 udledninger.
 Stk. 2.  

  

 Ved godkendelse af dambrug i  

 medfør af miljøbeskyttelseslovens kapitel 5 kan kommunalbestyrelsen fravige  

 de  

 i bilag 3, nr. 1, fastsatte udledergrænseværdier for dambrug, hvor  

 produktionsvandet  

 recirkuleres, og under forudsætning af, at dambrugets samlede udledning af de  

 nævnte forurenende stoffer ikke derved forøges.
 § 6.  

  

 Dambruget skal indrettes og  

 drives med mindst en af de i bilag 4 beskrevne renseanlægstyper.
 Stk. 2.  

  

 Kommunalbestyrelsen kan dog i  

 medfør af miljøbeskyttelseslovens kapitel 5 godkende andre renseanlægstyper  

 end  

 nævnt i bilag 4, såfremt et dambrug fyldestgørende dokumenterer, at  

 renseanlægstyperne  

 kan drives med mindst samme renseeffekt og driftssikkerhed som anlæggene  

 nævnt  

 i bilag 4.
 Stk. 3.  

  

 Kommunalbestyrelsen kan i medfør  

 af miljøbeskyttelseslovens kapitel 5 påbyde foranstaltninger til rensning af  

 dambrugets afløbsvand udover de i stk. 1 og 2 fastsatte.
§ 7.  

  

 Der må ikke udledes en større  

 vandmængde fra dambruget, end rensningsanlæggene er dimensioneret til.
Vand,  

 som ikke benyttes ved dambrugets drift, skal afgives gennem stemmeværket.  

 Forefindes fisketrappe eller lignende, skal frivandet fortrinsvis afgives  

 herigennem.
 § 8.  

  

 Dambrugets kanaler må kun  

 bundtrækkes til bundfældningsanlæg eller andet rensningsanlæg.
Stk. 2.  

  

 Kanaler og fiskedamme skal  

 oprenses.
Afløb skal under oprensning være aflukket.
Større slammængder skal  

 fjernes straks.
 § 9.  

  

 Slamdepoter skal indrettes og  

 drives efter følgende bestemmelser:
 1)  

 	  

 Bund og sider skal  

 være udført således, at der ikke sker overløb eller udsivning af vand til  

 vandløb  

 og søer.
 2)  

 	  

 Slamdepotet må kun  

 have afløb til bundfældningsanlæg eller andet rensningsanlæg.
 3)  

 	  

 Slamdepotets bund  

 skal ligge over grundvandsspejlet.
§ 10.  

  

 Døde fisk skal optages mindst en  

 gang dagligt.
Fiskene skal opbevares i lukket plast- eller metalbeholder,  

 indtil de føres til destruktions- eller forbrændingsanstalt.
 § 11.  

  

 Vandføringen gennem dambruget  

 skal kunne måles ved en særlig indretning.
 § 12.  

  

 Dambrugeren skal føre en  

 driftsjournal, som skal indeholde de oplysninger, der er nævnt i bilag 5.
Stk. 2.  

  

 Driftsjournalen skal opgøres en  

 gang om året.
Oplysning om årets produktion, fodertyper, foderforbrugets  

 størrelse, fiskebestanden på opgørelsestidspunktet, mængden af  

 borttransporteret slam og forbruget af sygdomsbekæmpelsesmidler samt  

 resultaterne af dambrugets egenkontrol, jf. § 14, skal sendes til  

 tilsynsmyndigheden.
Medmindre andet aftales, skal opgørelsen ske pr. 31.  

 december,  

 og resultaterne skal være tilsynsmyndigheden i hænde senest 1. februar det  

 følgende år.
Stk. 3.  

  

 Driftsjournalen skal på  

 forlangende forevises tilsynsmyndigheden.
Den skal opbevares mindst fem år  

 efter afslutningen.
Kapitel 4 Oplysningspligt § 13.  

  

 For hvert dambrug indsendes  

 følgende oplysninger til kommunalbestyrelsen:
 1)  

 	  

 Målfast plan over  

 dambrugets indretning, der viser vandstrømmen gennem anlægget og placeringen  

 af  

 bundfældningsanlæg, slamdepot, stemmeværker, udledningssted og målesteder  

 samt  

 eventuelle deponeringssteder for slam.
 2)  

 	  

 Den årlige produktion  

 i perioden 1984-88.
 3)  

 	  

 Foderforbrug og -type  

 i perioden 1984-88.
 4)  

 	  

 Indtaget vandmængde i  

 perioden 1984-88.
 5)  

 	  

 Returpumpede  

 vandmængder, der har ligget til grund for opretholdelse af den årlige  

 produktion.
 6)  

 	  

 Størrelsen af vand-  

 og slampumper.
Kapitel 5 Administrative bestemmelser § 14.  

  

 Dambrugeren skal 2 gange årligt i  

 perioden april til oktober lade udtage prøver af dambrugets ind- og  

 udløbsvand.
 Stk. 2.  

  

 Dambrug, der er omfattet af  

 bilag 1, pkt. 5, og som producerer på basis af en medianminimumsvandføring på  

 mere end 50 liter/ sek., skal dog 6 gange årligt i perioden april til oktober  

 lade udtage prøver af dambrugets ind- og udløbsvand.
Stk. 3.  

  

 Prøverne skal analyseres for de  

 i bilag 3 nævnte parametre.
Prøverne skal udtages og analyseres af et  

 akkrediteret laboratorium.
Prøveudtagningen skal gennemføres under normal  

 drift  

 på dambruget.
Stk. 4.  

  

 Prøveudtagningen skal ske som  

 døgnprøver.
Dog kan udtagning af grundvandsprøver ske som stikprøver.
 Stk. 5.  

  

 Ved godkendelse af dambrug i  

 medfør af miljøbeskyttelseslovens kapitel 5 kan kommunalbestyrelsen fastsætte  

 den nødvendige egenkontrol, jf. lovens § 34.
§ 15.  

  

 Kommunalbestyrelsen fører tilsyn  

 med bekendtgørelsens overholdelse.
Kommunalbestyrelsen besøger mindst en gang  

 årligt samtlige dambrug i kommunen, herunder dambrug, der er godkendt i  

 medfør  

 af miljøbeskyttelseslovens kapitel 5. Ved besøget kontrolleres indretnings-  

 og  

 driftsforhold, og der foretages forureningsbedømmelse ved dambruget.  

 Endvidere  

 bør udtages slam- og vandprøver til analyse.
Ved mindst 10 pct. af kommunens  

 dambrug udføres hvert år udvidede belastningsundersøgelser.
Dambrugets  

 egenkontrol, jf. § 14, indgår i disse undersøgelser.
Stk. 2.  

  

 Kommunalbestyrelsen udarbejder  

 årligt en samlet beretning over dambrugstilsynets omfang og resultater,  

 herunder resultaterne af dambrugenes egenkontrol.
Beretningen sendes til den  

 enkelte dambruger og Miljøstyrelsen.
 § 16.  

  

 For tilsyn og håndhævelse gælder  

 i øvrigt reglerne i miljøbeskyttelseslovens kapitel 9.
Kapitel 6 Klage § 17.  

  

 Kommunalbestyrelsens afgørelser,  

 jf. § 2, meddeles efter miljøbeskyttelseslovens kapitel 10 og kan  

 påklages  

 efter reglerne i lovens kapitel 11 og 12.
Kapitel 7 Straffe- og ikrafttrædelsesbestemmelser § 18.  

  

 Medmindre højere straf er  

 forskyldt efter den øvrige lovgivning straffes med bøde den, der 1)  

 	  

 Tilsidesætter  

 afgørelser truffet efter bestemmelserne i § 2, jf. § 3.
 2)  

 	  

 Overtræder bestemmelserne  

 i § 4 og §§ 6-12 om dambrugets indretning og drift.
 3)  

 	  

 Undlader at indgive  

 oplysninger efter § 13 og foretage egenkontrol efter § 14.
Stk. 2.  

  

 Straffen kan stige til fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed,  

 og hvis der ved overtrædelsen er 1)  

 	  

 voldt skade på  

 miljøet eller fremkaldt fare herfor, eller 2)  

 	  

 opnået eller  

 tilsigtet en økonomisk fordel for den pågældende selv eller andre, herunder  

 ved  

 besparelser.
 Stk. 3.  

  

 Der kan pålægges selskabet m.v. (juridiske  

 personer) strafansvar efter reglerne i straffelovens 5. kapitel.
Stk. 4.  

  

 Er der ved en overtrædelse  

 opnået en økonomisk fordel, konfiskeres denne efter reglerne i straffelovens  

 9.  

 kapitel, selv om der ved overtrædelsen ikke er voldt skade på miljøet eller  

 er  

 fremkaldt fare derfor.
Kan der ikke ske konfiskation, skal der tages særskilt  

 hensyn hertil ved udmåling af en bøde, herunder en eventuel tillægsbøde, jf.  

 miljøbeskyttelseslovens § 110, stk. 5.
 Stk. 5.  

  

 For overtrædelse af vilkår i  

 godkendelser meddelt i medfør af miljøbeskyttelseslovens kapitel 5 finder  

 reglerne i lovens § 110, stk. 1, nr. 4, anvendelse.
 § 19.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Bekendtgørelse nr. 204 af 31.  

 marts 1998 om ferskvandsdambrug ophæves.
 Stk. 3.  

  

 Skov- og Naturstyrelsen kan  

 ændre bekendtgørelsens bilag.
Miljøministeriet, den 20. november  

 2006 Connie Hedegaard /Hans Henrik Christensen Bilag 1 Kommunalbestyrelsens fastsættelse af det årlige  

 foderforbrug Kommunalbestyrelsen fastsætter det højst tilladelige foderforbrug  

 således, at det udgør det mindste af de størrelser, der fremkommer efter de  

 under nedenstående punkter 1-4 foretagne beregninger.
 1.  

  

 Basis foderforbrug, Ftill,1.
 Dambrugets højst tilladelige foderforbrug udgør  

 gennemsnittet af 5 års produktion fra perioden 1984-88 gange 1,2.
 Såfremt dambruget inden for de 5 år har fået godkendt eller påbudt  

 en højst tilladelig produktion, skal denne lægges til grund ved fastsættelsen  

 af det højst tilladelige foderforbrug.
 Ved beregningen af gennemsnittet af de årlige produktioner kan  

 kommunalbestyrelsen i tilfælde af dokumenterede væsentligt sygdomsramte år  

 udelade sådanne år fra gennemsnitsberegningen.
 For dambrug med produktion af moderfisk fastsættes foderforbruget  

 særskilt for denne del af produktionen.
 2.  

  

 Største foderforbrug ved udløb til vandløb.
 For dambrug, der har udledning til vandløb og som ikke  

 deler vandløbet med andre dambrug, udgør det højst tilladelige årlige  

 foderforbrug:
 Ftill,2 = 0,006.A+0,1 Qm.m. , tons/år.
(1-rR) Medianminimumsvandføringen - Qm.m. - er den, der incl. den udledte  

 vandmængde fra dambruget, gælder for det vandløb, hvortil dambruget har sit  

 udløb af vand.
Anvender dambruget grundvandstilskud til produktionen, skal  

 denne indgå i den for dambruget gældende medianminimumsvandføring.
Qm.m.  

 indsættes med enheden l/sek.
Medianminimumsvandføringen er medianen af årets mindste vandføring  

 over et døgn.
Medianen er her den af værdierne over en årrække, der er  

 karakteriseret ved, at der er lige mange værdier, der er større end og mindre  

 end medianen.
 Medianminimumsvandføringen kan bestemmes direkte på basis af  

 målinger over en årrække eller indirekte ved hydrologiske metoder.
 Dambrugets vanddækkede areal - A - eksklusiv bundfældningsanlægs  

 areal indsættes med enheden m2.
rR er den reduktionsfaktor, der skal benyttes for de anlæg, der  

 skal etableres i henhold til bekendtgørelsen eller for allerede etablerede  

 rensningsforanstaltninger til reduktion af organisk stof.
For disse  

 foranstaltninger fastsættes rR til 0,2.
 Såfremt et dambrug har etableret videregående  

 rensningsforanstaltninger, kan en højere reduktionsfaktor benyttes, i det  

 omfang dambruget kan dokumentere denne.
 For dambrug, hvor produktionen i de sidste 3 år har været på samme  

 niveau, og hvor der ved tilsyn i samme periode ikke har været konstateret en  

 påvirkning af vandløbets målsatte forureningstilstand ved vandets passage af  

 dambruget, kan kommunalbestyrelsen fastsætte det højst tilladelige årlige  

 foderforbrug efter dette punkt til basisfoderforbruget efter punkt 1.
 For dambrug, hvor medianminimumsvandføring Qm.m. er større end  

 dambrugets vandføringskapacitet, skal vandføringskapaciteten indsættes i  

 beregningsudtrykket for Ftill,2.
 Vandføringskapaciteten er den vandføring, som skal lægges til  

 grund ved dimensionering af dambrugets renseanlæg i henhold til bilag 4.
 3.  

  

 Reduceret foderforbrug ved tætliggende  

 dambrug.
 For dambrug, der deler vandløbet med andre dambrug,  

 fastsættes et samlet foderforbrug for alle disse dambrug på baggrund af  

 vandløbets medianminimumsvandføring nedstrøms dambrugene samt summen af  

 dambrugenes vanddækkede arealer.
 På disse dambrug reduceres det højst tilladelige årlige  

 foderforbrug for det enkelte dambrug således:
 Ftill,3=Ftill,1. (Samlet Ftill,2) , tons/år.
summen af  

 Ftill,1 Såfremt de omfattede dambrug er enige om en anden fordelingsnøgle  

 for reduktionen, fastsætter kommunalbestyrelsen foderforbruget på baggrund af  

 denne.
 4.  

  

 Skærpede krav ved udledning til sø eller kystvand.
For dambrug, beliggende ved vandløb, der løber til en sø  

 eller et lukket kystvand, hvor der i recipientkvalitetsplanlægningen herfor  

 er  

 fastsat en samlet acceptabel fosforbelastning fra dambrug, som er mindre end  

 den samlede belastning, der følger af bekendtgørelsens bestemmelser om  

 indretning  

 og drift, reduceres det tilladelige foderforbrug under punkt 1 med faktoren  

 1rp  

 således, at rp = Acceptabel fosforbelastning fra dambrug Summen af fosforbelastninger med Ftill,1 I de tilfælde, hvor fastsættelsen af det tilladelige foderforbrug  

 efter ovenstående beregning af rp, Ftill,2 og Ftill,3 medfører en  

 resulterende  

 fosforbelastning, der er mindre end den acceptable fosforbelastning, kan  

 kommunalbestyrelsen forhøje rp således, at den resulterende fosforbelastning  

 bliver lig den acceptable.
 Såfremt de omfattede dambrug er enige om en anden fordelingsnøgle  

 for reduktionen, fastsætter kommunalbestyrelsen foderforbruget på baggrund af  

 denne.
 I summen af fosforbelastninger med Ftill,1 skal der regnes med  

 4,7 kg  

 fosfor pr. ton foder.
 Såfremt dambruget forpligtiger sig til at anvende fodertyper, hvor  

 fosfortabet dokumenteret er lavere end for foder, der opfylder kravene i  

 bilag  

 2, kan dette sammen med eventuelle videregående renseforanstaltninger  

 tilgodeses ved fastsættelsen af det tilladelige foderforbrug.
 I disse tilfælde fastsættes det tilladelige årlige foderforbrug  

 således:
Ftill,4=Ftill,1 0,8. rp ,  

 tons/år.
(1-rRP). kFP rRP er den reduktionsfaktor, der skal benyttes for de anlæg, der  

 etableres i henhold til bekendtgørelsen, eller for allerede etablerede  

 rensningsforanstaltninger til reduktion af den udledte fosformængde.
For  

 disse  

 foranstaltninger fastsættes rRP til 0,2. Såfremt et dambrug har etableret  

 videregående rensningsforanstaltninger, kan en højere reduktionsfaktor  

 benyttes, i det omfang dambruget kan dokumentere denne.
 kFP er den korrektionsfaktor for udledningen af fosfor, der kan  

 anvendes, såfremt der dokumenteret anvendes foder med større omsættelig  

 energi  

 og lavere fosforindhold end foderkvaliteter, der opfylder kravene i bilag 2.
 kFP fremgår af tabel 1.
 Tabel 1. Korrektionsfaktor for bedre foderkvaliteter,  

 kFP.
Omsættelig energi af foderets bruttoenergi indhold Fosforindhold af  

 tørvægt 1,1 pct.
 1,0 pct.
 >= 70 pct.
1,00 0,90 > 75 pct.
0,95 0,85 > 80 pct.
0,90 0,80 5.  

  

 Skærpet  

 egenkontrol.
 Dambrug omfattes af  

 dette punkt såfremt:
Ftill > 0,30 Qm.m.
 , tons/år.
(1 -rR) ved en medianminimumsvandføring på 100 l/sek. eller derunder.
Ftill > 17 + 0,13 . Qm.m.
 , tons/år.
(1 -rR) ved en medianminimumsvandføring over 100 l/sek.
 Skærpet egenkontrol fastsættes ikke for dambrug, hvor produktionen  

 på dambruget i de sidste 3 år har været på samme niveau, og der ved tilsyn i  

 samme periode ikke har været konstateret en påvirkning af vandløbets målsatte  

 forureningstilstand ved vandets passage af dambruget.
 Dambrug omfattes også af dette punkt såfremt det tilladelige  

 foderforbrug er fastsat efter Ftill,4.
Bilag 2 Krav til anvendelse og sammensætning af foder 1)  

 	  

 Produktionen skal med  

 undtagelse af produktion af moderfisk tilrettelægges således, at  

 foderkvotienten  

 på årsbasis ikke overskrider 1,0.
2)  

 	  

 Der må alene benyttes  

 tørfoder, som skal være energirigt og højt fordøjeligt.
Følgende krav til  

 foder  

 for konsum- og sættefisk skal være opfyldt:
 a.  

 Bruttoenergiindhold.
Bruttoenergiindholdet af foderets tørvægt skal være på  

 mindst  

 5,8 M  

 cal./kg.
Mindst 80 pct. af foderets bruttoenergiindhold skal være  

 omsætteligt.
b.
Kvælstofindhold.
 Kvælstofindholdet må maksimalt være 9 pct. af foderets  

 tørvægt.
c.
Fosforindhold.
 Fosforindholdet må maksimalt være 1 pct. af foderets  

 tørvægt.
d.
Smuldindhold.
 Smuldindholdet må maksimalt være 1 pct.
 Smuldindholdet defineres som den fraktion af foderet, der kan  

 sigtes fra med en sigte med maskestørrelse, der er 0,25 gange foderpillernes  

 tværmål.
Bilag 3 Udledergrænseværdier 1)  

 	  

 Indretning og drift  

 af dambrug skal sikre, at koncentrationen af følgende stoffer i ufiltreret  

 vand  

 fra dambrugets indløb til udløb kun må forøges med følgende værdier:
Modificeret BI5 1 mg/l (bestemt ved metode beskrevet nedenfor) Suspenderet stof 3 mg/l Totalfosfor 0,05 mg/l Ammoniumkvælstof 0,4 mg/l Totalkvælstof 0,6 mg/l 2)  

 	  

 Overholdelsen af  

 disse værdier vurderes ved følgende kontrolregel:
M=gennemsnit af n prøver S=standardafvigelse for n prøver A.Ved 6 prøver pr. kontrolperiode M + 0,16 S mindre end krav.
B.Ved 12 prøver pr. kontrolperiode M + 0,35 S mindre end krav.
3)  

 	  

 Iltmætningen i  

 dambrugets afløbsvand skal altid være mindst 60 pct.
Såfremt iltmætningen ved  

 indløbet er 70 pct. eller der under, må iltmætningen dog reduceres med  

 maksimalt 10 pct. af fuld iltmætning.
 4)  

 	  

 Bestemmelse af  

 modificeret BI5:
Prøven tempereres og hældes i en 1-liter kolbe.
Der tilsættes  

 A.T.U. (allylthiourinstof), 0,5 mg/1 prøve.
Der luftes ved gennembobling med  

 (oliefri) luft i 5 minutter, og prøven fyldes derefter i 2  

 stk.
BI5-flasker med slibprop (dobbeltbestemmelse). Efter ca. 15  

 minutter  

 måles iltindhold i begge flasker med elektrode, propperne sættes i flaskerne,  

 der inkuberes i 5 døgn ved 20,0 grader C, hvorefter flaskernes iltindhold  

 atter  

 måles.
 Medgår flaskernes indhold ved iltbestemmelsen, skal der anvendes  

 det dobbelte antal flasker, således at der er en flaske til måling efter 15  

 minutter og en anden til måling efter 5 døgn.
 Iltforbruget over 5 døgn beregnes som en differens mellem de to  

 målinger.
Bilag 4 Renseanlæg Dambruget skal indrettes og drives med mindst en af  

 nedenstående renseanlægstyper.
 1.  

  

 Bundfældningsanlæg i de enkelte damme.
Damme og kanaler, hvor der opdrættes eller opbevares  

 fisk, indrettes med bundfældningsanlæg, som et afgitret område omkring  

 afløbet  

 fra de enkelte damme og kanaler.
Det afgitrede område dimensioneres på  

 grundlag  

 af den størst forekommende vandføring (incl. returpumpet vand). I damme  

 dimensioneres bundfældningsområdet, således at den hydrauliske  

 overfladebelastning ikke overstiger 10 m/time.
Afgrænsningens afstand fra  

 udløbet skal i jorddamme være mindst  

 2  

 meter.
I kanaler dimensioneres bundfældningsområdet,  

 således at vandets hastighed i området ikke overstiger 2,5 cm/sek., og at  

 opholdstiden er mindst 25 min.
Områdets areal skal dog mindst udgøre 15 pct.  

 af  

 kanalens overfladeareal, og afgrænsningens afstand fra udløbet skal være  

 mindst  

 2,5 meter.
Bundfældningsområdet  

 i damme og kanaler skal etableres med slamsump.
Områdets bund skal hælde mod  

 slamsumpen og udføres af grus, beton eller lignende fast materiale.
 Anlægget skal endvidere opfylde følgende krav:
 1)  

 	  

 Anlæggets afløb skal udformes  

 med fast tærskel, så udskylning af slam ikke kan foretages.
 2)  

 	  

 Anlæggets afløb skal  

 ske fra overfladen og skal foran afløbet være forsynet med skummebrædt eller  

 lignende.
 3)  

 	  

 Anlægget skal være  

 forsynet med omløbsledning, omløbsgrøft eller parallel dam eller anlæg til  

 brug, når anlægget tømmes for slam.
 4)  

 	  

 Der må ikke findes  

 fisk i anlægget.
5)  

 	  

 Anlæggets slamsump  

 skal i produktionsperioden regelmæssigt tømmes for slam, således at  

 slamsumpen  

 på intet tidspunkt bliver fuldtløbende.
Større slamansamlinger i  

 bundfældningsanlægget  

 skal fjernes straks.
Ved evt. daglig tømning af slamsumpen kan  

 overskudsvandmængden ledes til dambrugets kanaler og damme, såfremt den  

 oppumpede slammængde forinden er udskilt i et filteranlæg.
 6)  

 	  

 Under oprensning, der  

 ikke sker ved regelmæssig oppumpning af slam fra slamsump, skal afløb være  

 lukket, og vandet skal ledes gennem omløbsindretning eller parallelt anlæg,  

 jf.  

 nr. 3. Oprensningen må ikke medføre slamflugt til vandløb, søer eller havet.  

 I  

 tilfælde af isdækning skal oprensning kun ske i den udstrækning, dette er  

 muligt.
 7)  

 	  

 Ved afgrænsningen af  

 bundfældningsanlæg i en del af de enkelte fiskedamme med fisk skal der  

 benyttes  

 en afgitring, således at der ikke kan trænge fisk ind i bundfældningsdelen.
8)  

 	  

 Damme, med undtagelse  

 af selvrensende damme, og kanaler, hvori der opdrættes eller opbevares fisk,  

 skal i produktionsperioden tømmes for slam ved udfiskning eller højst med 6  

 ugers mellemrum.
Større slamansamlinger skal fjernes straks.
 2.  

  

 Centralt bundfældningsanlæg med slamsump.
Damme, med undtagelse af selvrensende damme, og kanaler,  

 hvori der opdrættes eller opbevares fisk, skal i produktionsperioden tømmes  

 for  

 slam ved udfiskning eller højst med 6 ugers mellemrum.
Større slamansamlinger  

 skal fjernes straks.
Dambruget indrettes med et eller flere centrale  

 bundfældningsanlæg, hvorigennem alt det anvendte vand fra dambruget skal  

 passere.
Vandets hastighed gennem bundfældningsanlægget må ikke overstige 2,5  

 cm/sek.
Opholdstiden i anlægget skal være mindst 25 min.
Bundfældningsanlæg skal etableres med slamsump i området nærmest  

 anlæggets indløb, såfremt der ikke er etableret anden renseforanstaltning til  

 slamtilbageholdelse.
Områdets bund skal hælde mod slamsumpen og udføres af  

 grus, beton eller lignende fast materiale.
 Centrale bundfældningsanlæg skal endvidere opfylde følgende krav:
 1)  

 	  

 Anlæggets afløb skal  

 udformes med fast tærskel, så udskylning af slam ikke kan foretages.
 2)  

 	  

 Der skal være  

 skummebrædt eller lignende foran anlæggets afløb.
 3)  

 	  

 Anlægget skal være  

 forsynet med omløbsledning, omløbsgrøft eller parallelt anlæg til brug, når  

 anlægget tømmes for slam.
 4)  

 	  

 Der må ikke være fisk  

 i anlægget.
5)  

 	  

 Anlæggets slamsump  

 skal i produktionsperioden tømmes regelmæssigt for slam, således at  

 slamsumpen  

 på intet tidspunkt bliver fuldtløbende.
Overskudsvandmængden kan ledes til  

 dambrugets  

 damme, kanaler eller bundfældningsanlæg, såfremt den oppumpede slammængde  

 forinden  

 er udskilt i et filteranlæg.
6)  

 	  

 Anlægget skal renses  

 mindst en gang om måneden i produktionsperioden.
Større slamansamlinger skal  

 fjernes straks.
Oprensningen må ikke medføre slamflugt til vandløb, søer  

 eller  

 havet.
I tilfælde af isdækning skal oprensning kun ske i den udstrækning,  

 dette  

 er muligt.
 7)  

 	  

 Under oprensning skal  

 afløb være lukket, og vandet skal ledes gennem omløbsindretning, jf. nr. 3.  

 Dette gælder dog ikke, såfremt slam fjernes ved regelmæssig oppumpning fra  

 slamsump.
Bilag 5 Driftsjournalens indhold Dambrugets driftsjournal skal indeholde oplysning om  

 følgende forhold:
1)  

 	  

 Startbestand af fisk  

 og foderbeholdning ved årets begyndelse.
Første gang for året 1989.
 2)  

 	  

 Bestand af fisk og  

 foderbeholdning opgjort en gang om måneden i perioden 1. april - 31. oktober.
 3)  

 	  

 Slutbestand af fisk  

 og foderbeholdning ved årets slutning.
 4)  

 	  

 Tilgang af fisk.
 5)  

 	  

 Afgang af fisk ved  

 salg.
6)  

 	  

 Indkøb af foder med  

 angivelse af fodertyper.
De under 4-6 angivne oplysninger skal indeholde  

 oplysninger om mængde og art samt om tidspunktet for den nævnte hændelse.  

 Foderets sammensætning, jf. nr. 6, skal tillige kunne dokumenteres ved hjælp  

 af  

 varedeklaration eller analyseresultater fra et autoriseret laboratorium.
 7)  

 	  

 Anvendelse af  

 hjælpestoffer til sygdomsbekæmpelse med angivelse af hjælpemidlets navn og  

 mængde samt begyndelses- og slutdato for behandlingen.
 8)  

 	  

 Tidspunkt for  

 oprensning af kanaler og fiskedamme samt slamudtømning fra  

 bundfældningsanlæg.  

 Den oprensede mængde slam skal skønnes.
9)  

 	  

 Tidspunkt for  

 oprensning af slamdepot.
Den oprensede mængde slam skal skønnes.
10)  

 	  

 Afgang af døde fisk  

 med angivelse af mængde, art og opgørelsesperiode.
Ekstraordinært store  

 mængder  

 opgøres straks.
11)  

 	  

 Foderforbruget med  

 opgørelse for hver fodertype for sig, hvis der anvendes mere end en fodertype  

 ved dambruget.
Oplysningerne skal indføres med angivelse af mængde, art og  

 periode.
12)  

 	  

 Yngelproduktion med  

 angivelse af antal eller mængde moderfisk og mængden af yngel.
Opgørelsen  

 foretages  

 ved gydningens påbegyndelse og yngelperiodens slutning.
13)  

 	  

 Vandforbrug incl.  

 returpumpning.
Opgørelsen skal ske mindst en gang om måneden.
Vandforbrug  

 skal  

 altid opgøres samtidig med gennemførelsen af egenkontrollen.
 14)  

 	  

 Returpumpning.  

 Angivelse af periode, mængde og årsag.
15)  

 	  

 Slutdeponering af  

 slam.
Opgørelsen sker, hver gang slam bortskaffes, med oplysning om, hvor  

 slammet blev deponeret.
 16)  

 	  

 Dambrugets  

 egenkontrol.
 1)  

 Bestemmelser i bilag 2 til bekendtgørelse nr. 204 af 31. marts 1998 om  

 ferskvandsdambrug, som denne bekendtgørelse afløser, har været notificeret  

 efter informationsproceduren i Rådets direktiv 83/189/EØF af 28. marts 1983  

 om  

 en informationsprocedure med hensyn til tekniske standarder og forskrifter  

 med  

 senere ændringer ved direktiv 88/182/EØF og direktiv 94/10/EF.
