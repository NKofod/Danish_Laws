Ved lov nr. 1224 af 27.12.1996 om ændring af lov om afgift af affald og  

 råstoffer sker der en ændring i den afgift, der betales af affald, der  

 tilføres en registreringspligtig virksomhed.
Lov nr. 1224 er vedtaget den  

 27.12.1996, optaget i Lovtidende den 27.12.1996 og trådt i kraft den  

 1.1.1997.
For affald, der afleveres til deponering er afgiften 335 kr. pr. tons  

 affald, for affald der afleveres til forbrænding til elproduktion eller  

 samproduktion af elektricitet og varme, forudsat at elektricitetsproduktionen  

 udgør mindst 10 pct. af anlæggets samlede energiproduktion i en  

 afgiftsperiode, er afgiften 210 kr. pr. tons.
For affald, der afleveres til  

 anden forbrænding er afgiften 260 kr. pr. tons.
Godtgørelse til entreprenøren Bygge- og Boligstyrelsen skal herved meddele, at bygherrer med bygge- og  

 anlægsarbejder, der udføres efter Bygge- og Boligstyrelsens cirkulære nr. 174  

 af 10.10.1991 om pris og tid på bygge- og anlægsarbejder m.v., ud over den  

 faste pris kan yde entreprenøren godtgørelse for de samlede  

 udgiftsstigninger, der kan dokumenteres at være en direkte følge af  

 ovennævnte lov nr. 1224 af 27.12.1996. Det er en betingelse for opnåelse af  

 godtgørelse for merudgifterne, at tilbud er afgivet før den 27.12.1996, som  

 er datoen for lovens optagelse i Lovtidende.
 Udgiftsstigninger som følge af afgiftsstigningen på bortskaffelse af  

 affald kan godtgøres, hvis kravet overstiger i alt 20.000 kr., eller  

 overstiger 2 pct. af entreprisesummen, dog mindst 5.000 kr.
Godtgørelse til underentreprenør Er en entreprenør i henhold til sin aftale med en underentreprenør  

 forpligtet til at yde godtgørelse til denne for ovennævnte afgift, kan  

 tilsvarende godtgørelse ydes entreprenøren af bygherren.
 Godtgørelse kan i alle tilfælde ydes, såfremt underentreprenørens krav  

 overstiger 20.000 kr. eller overstiger 2 pct. af entreprisesummen, dog mindst  

 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Dokumentation Bygherren må tage stillig til, hvilken dokumentation han anser for  

 tilstrækkelig.
