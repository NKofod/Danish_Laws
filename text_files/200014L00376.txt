Betænkning afgivet af Finansudvalget den  

 28. marts 2001 Betænkning over Forslag til lov om tillægsbevilling for  

 finansåret 2000 [af finansministeren (Pia Gjellerup)] Bilag 1. Udvalgsarbejdet Forslag til lov om tillægsbevilling blev fremsat af  

 finansministeren den 25. januar 2001. L 147 var til 1. behandling den 8.  

 februar 2001 og blev herefter henvist til videre behandling i  

 Finansudvalget.
Møder Finansudvalget har behandlet  

 tillægsbevillingslovforslaget i 5 møder.
2. Indstillinger og politiske bemærkninger Et flertal i udvalget (udvalget med undtagelse af  

 DF og Kim Behnke (UP)) indstiller lovforslaget til vedtagelse  

 uændret.
 Socialistisk Folkepartis og Enhedslistens medlemmer af  

 udvalget ønsker at fremhæve, at man har taget forbehold over for  

 en række bevillinger og henviser i forbindelse hermed til den som bilag  

 2 optrykte oversigt over partiernes stilling til de for udvalget forelagte  

 aktstykker og på partiernes på bilag 3 optrykte påtegninger  

 til aktstykkerne.
 Et mindretal i udvalget (DF) vil stemme hverken for  

 eller imod lovforslaget ved 3. behandling.
 Et andet mindretal i udvalget (Kim Behnke (UP))  

 indstiller lovforslaget til forkastelse ved 3. behandling.
 En oversigt over Folketingets sammensætning er  

 optrykt i betænkningen.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
Jan Petersen (S) nfmd.  

  Sonja Mikkelsen (S)  Jens Peter Vernersen (S)  

  Klaus Hækkerup (S)  Jes Lunde (SF)  

  Ole Sohn (SF) Peter Duetoft (CD) fmd.  

  Morten Helveg Petersen (RV)  Frank Aaen (EL)  

  Thor Pedersen (V)  Christian Mejdahl (V)  

  Svend Heiselberg (V)  Gitte Seeberg (KF)  

 Lene Espersen (KF)  Kristian Thulesen Dahl (DF)  

  Kim Behnke (UP)  Flemming Kofod-Svendsen (KRF) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 147 Bilagsnr.
Titel § 7   bilag 75 Oversigt  over aktstykker forelagt for Finansudvalget efter 1. oktober  

 1999 samt over aktstykker, hvortil der er knyttet særlige  

 påtegninger § 7   bilag 80 Vedrørende gennemgang af TB 2000 § 7   bilag 82 Arbejdsfordeling ved gennemgang af TB 2000 § 7   bilag 95 Lukning for spørgsmål pr. 21. marts 2001 Bilag 2 Oversigt over aktstykker forelagt for Finansudvalget efter  

 1. oktober 1999 og som er tiltrådt af (et flertal i) Finansudvalget *   angiver, at der til aktstykket er afgivet en  

 særlig påtegning ()  angiver hverken for eller imod -   angiver overensstemmelse -X angiver, at det pågældende parti har stemt  

 imod Folketingsår 1999-2000 -F -F -F -F (KR (KR (FR (KRF), -FRI -FRI (KR (KRF),-FRI -F Danmark A/S (tekstanmærkning) Oversigt over de bevillingsforslag til lov om tillægsbevilling for  

 finansåret 2000, *   angiver, at der til aktstykket er afgivet en  

 særlig påtegning ()  angiver hverken for eller imod -   angiver overensstemmelse -X angiver, at det pågældende parti har stemt  

 imod Bilag 3 Oversigt over aktstykker opført i bilag 2, som ved  

 Finansudvalgets behandling er givet særlige påtegninger Folketingsåret 1999-2000 Aktstk. 91 - Den afrikanske Udviklingsfond, AfDF-VIII,  

 genopfyldning Tiltrådt den 8/12-99 af et flertal i Finansudvalget  

 (udvalget med undtagelse af Dansk Folkepartis, Enhedslistens og Frihed 2000's  

 medlemmer, der stemte imod andragendet).
Ved voteringen har Enhedslistens medlem udtalt, at man  

 ikke kan støtte bevillingen.
AfDF følger de samme  

 lånekriterier som IDA12. Med IDA12 er en uheldig udvikling  

 tilsyneladende indledt i Verdensbankens »bløde udlånsvindue«.
 Der henvises i øvrigt til Enhedslistens  

 påtegning til aktstykke 78.
Aktstk. 120 - Ejendomsselskabet Tor I/S, orientering om  

 udviklingen i 1998 Taget til efterretning af Finansudvalget på et  

 møde den 12/1 2000.
 Venstres medlemmer af udvalget har tilkendegivet, at man  

 altid har været imod konstruktionen Tor I/S, som blev aftalt mellem  

 regeringen og Københavns Kommune i 1994, og Venstre kan nu konstatere,  

 at den har påført staten et tab på ca. 1 mia. kr.
Aktstk. 122 - Tanzania, støtte til  

 landbrugssektorprogrammet Tiltrådt den 26/1-2000 af et flertal i  

 Finansudvalget (udvalget med undtagelse af Dansk Folkepartis, Enhedslistens  

 og Frihed 2000's medlemmer).
Ved voteringen har Enhedslistens medlem af udvalget  

 tilkendegivet, at Enhedslisten ikke kan støtte aktstykket.
Det synes  

 at være blevet en ufravigelig doktrin i Danida, at liberaliseringer og  

 privatiseringer løser alle problemer.
Når det ikke sker,  

 står Danida undrende tilbage og begynder at designe  

 støtteprogrammer af forskellig art.
Reformernes karakter synes det  

 umuligt for Danida at sætte spørgsmålstegn ved.
 Derfor har Enhedslisten stillet nogle enkle  

 spørgsmål til aktstykke 122. Bl.a. ville Enhedslisten vide, om  

 modstanden mod reformerne i Landbrugsministeriet skyldtes problemer i  

 reformprogrammerne eller problemer i Landbrugsministeriet.
Et afgørende spørgsmål er, om den  

 private sektor overhovedet kan overtage, hvor Landbrugsministeriet og staten  

 overtales til at trække sig.
I et svar medgiver ministeren, at den  

 private sektor ikke i fornødent omfang kan overtage på  

 områder som bankvæsenet (dvs. kreditter til bønder),  

 forsyning med hjælpestoffer, opkøb af landbrugsprodukter,  

 opbevaring og forarbejdning af samme, dyrlægevirksomhed,  

 rådgivningstjeneste vedrørende salgsafgrøder, tranport  

 m.v.
Dette er ikke småting.
Enhedslisten kan ikke afvise, at det tanzanianske  

 Landbrugsministerium trænger til at blive reformeret.
Men ministerens  

 karakteristik af problemerne i de reformer, som nærværende  

 bevilling skal underbygge, er bestemt ikke betryggende.
Derfor kan  

 Enhedslisten ikke støtte bevillingen.
Aktstk. 135 - Orientering om udviklingen i  

 AMANDA-projektet Taget til efterretning af Finansudvalget på et  

 møde den 15/3 2000.
Finansudvalget anmoder arbejdsministeren, jf.  

 Finansudvalgets påtegning til akt 250 af 16. juni 1998 om fortsat hvert  

 kvartal frem til projektets afslutning til udvalget at fremsende  

 udførlige statusrapporteringer om den løbende udvikling og  

 ibrugtagning af AMANDA-projektet.
Udvalget forudsætter endvidere, at de  

 bevillingsmæssige konsekvenser af en eventuel forligsmæssig  

 løsning af tvisten mellem CSC A/S og Arbejdsmarkedsstyrelsen,  

 når en sådan måtte foreligge, bliver forelagt for  

 Finansudvalget til godkendelse.
Aktstk. 139 - Danmarks Eksportråd,  

 nedsættelse af bevillingsudvalg Tiltrådt den 23/2-2000 af et flertal i  

 Finansudvalget (udvalget med undtagelse af Enhedslistens medlem, der stemte  

 imod andragendet).
 Finansudvalget finder, at »lovgivning på  

 tillægsbevillingsloven« så vidt muligt bør undgås,  

 jf. bl.a. udvalgets beretning af 4. marts 1998, hvoraf fremgår, at  

 antallet af tekstanmærkninger på finanslovforslaget og på  

 aktstykker bør begrænses mest muligt.
 Flertallets tiltrædelse af aktstykket sker derfor  

 under forudsætning af, at regeringen snarest muligt og senest i  

 folketingsåret 2000-01 fremsætter lovforslag, der  

 fastsætter de fornødne regler vedrørende  

 nedsættelse af et eksportfremmebevillingsudvalg og for dettes  

 virksomhed m.v., jf. udenrigsministerens besvarelse af udvalgets  

 spørgsmål 2 på § 6 - bilag 52.
Aktstk. 144 - Den Internationale Valutafonds Facilitet  

 for Fattigdomsreduktion og Vækst, støtte i årene  

 2000-2004 Tiltrådt den 29/3-00 af et flertal i Finansudvalget  

 (udvalget med undtagelse af Dansk Folkepartis, Enhedslistens og Frihed 2000's  

 medlemmer, der stemte imod andragendet).
Enhedslisten har ved voteringen udtalt, at et program som  

 ESAF ikke bliver fattigdomsorienteret af, at navnet ændres.
Ej heller  

 af, at der i forbindelse med lånene stilles krav til modtagerlandet om  

 at opstille en fattigdomsstrategi.
I andre sammenhænge kaldes denne  

 teknik for »blame the victim«.
ESAF/PRGF er i sig selv en væsentlig  

 hindring for at opstille en strategi for fattigdomsbekæmpelse, og  

 pengene er således ikke givet godt ud.
 Den rolle, som IMF har fået i indsatsen for en  

 reduktion af den tredje verdens gæld, er i Enhedslistens øjne  

 højst uheldig, og vil i de kommende år være en medvirkende  

 faktor til, at de velkendte sociale konsekvenser af gælden i bedste  

 fald vil fortsætte uændret, samt at gældsproblemet som  

 sådan vil være med os længe endnu.
Aktstk. 146 - Etablering af bioteknologisk  

 forskningscenter i København Tiltrådt den 23/2-2000 af et flertal i  

 Finansudvalget (udvalget med undtagelse af Enhedslistens medlem, der stemte  

 imod andragendet).
 Enhedslisten kan ikke støtte etableringen af BRIC,  

 da centret med sit nuværende grundlag risikerer primært at drive  

 kommerciel bioforskning på private firmaers betingelser).
 Aktstk. 152 - Midlertid statsgaranti for tinglysning af  

 pantebreve i forbindelse med påbudt omlægning af  

 realkreditlån i almene boliger m.m.
 Tiltrådt af Finansudvalget den 22/3-00.
 Enhedslistens medlem af udvalget har ved voteringen  

 ønsket at bemærke, at man forudsætter, at provenuet  

 anvendes til huslejenedsættelser.
Aktstk. 162 - Økologisk svine- og  

 fjerkræproduktion, overførsel fra anden konto Tiltrådt den 15/3 2000 af et flertal i  

 Finansudvalget (Socialdemokratiets, omløbDet Konservative Folkepartis,  

 Socialistisk Folkepartis, Dansk Folkepartis, Det Radikale Venstres og  

 Enhedslistens medlemmer af udvalget). Et mindretal (Venstres,  

 Centrum-Demokraternes og Kristeligt Folkepartis medlemmer af udvalget) har  

 undladt at stemme.
 Et andet mindretal (Frihed 2000's medlem af udvalget)  

 stemte imod andragendet.
Finansudvalget finder det stærkt kritisabelt, at  

 miljø- og energiministeren til udvalget har oversendt et  

 fejlbehæftet aktstykke 154 af 22. februar 2000 og forventer, at  

 miljø- og energiministeren tager skridt til at undgå fejl i  

 fremtiden.
Finansudvalget henviser i øvrigt til den på § 23 -  

 bilag 18 omdelte skrivelse, hvoraf kopi er tilgået miljø- og  

 energiministeren.
Aktstk. 180 - Erhvervsvirksomheder, forhøjelse af  

 tilsagnsramme vedrørende energibesparelser Tiltrådt den 12/4-2000 af et flertal i  

 Finansudvalget (udvalget med undtagelse af Venstres, Det Konservative  

 Folkepartis, Dansk Folkepartis og Kristeligt Folkepartis medlemmer, der  

 undlod at stemme, og Enhedslistens medlem, der stemte imod andragendet).
Enhedslisten har stemt imod aktstykket, fordi den konto,  

 som pengene tages fra, er øremærket til energibesparende  

 investeringer.
Udbygning med biogasanlæg på landets store  

 svinefabrikker betyder et samlet energimæssigt tilbageskridt, idet det  

 fastholder en produktionsform, som overordnet er energimæssigt og  

 miljømæssigt fejlagtig.
Midlerne burde i stedet fastholdes som  

 støtte til egentlige energibesparende investeringer i erhvervslivet.
Aktstk. 182 - Arbejdsmarkedspolitik, forhøjelse  

 af bevillingen Tiltrådt den 5/4-00 af et flertal i Finansudvalget  

 (Socialdemokratiets, Dansk Folkepartis, Socialistisk Folkepartis,  

 Centrum-Demokraternes og Det Radikale Venstres medlemmer af udvalget).
 Et mindretal (Venstres, Det Konservative Folkepartis og  

 Kristeligt Folkepartis medlemmer af udvalget) har undladt at stemme, idet  

 partierne finder det forkert, at man ikke har ønsket at drøfte  

 aktstykket med forligspartierne.
 Et andet mindretal (Enhedslistens og Frihed 2000's  

 medlemmer af udvalget) stemte imod andragendet.
Enhedslistens medlem har ved voteringen udtalt, at  

 Enhedslisten generelt mener, at milliarderne til den aktive  

 arbejdsmarkedspolitik kunne bruges meget mere fornuftigt, end det er  

 tilfældet, ligesom reglerne er indrettet på en for de  

 arbejdsløse helt urimelig måde.
Når dette aktstykke tilmed  

 beskærer regionernes mulighed for en indsats tidligt i  

 arbejdsløshedsperioden, stemmer Enhedslisten imod.
Aktstk. 188 - Oprettelse af Internationalt  

 Kultursekretariat Tiltrådt den 5/4-2000 af et flertal i Finansudvalget  

 (udvalget med undtagelse af Dansk Folkepartis og Frihed 2000's medlemmer, der  

 stemte imod andragendet, og Venstres og Det Konservative Folkepartis  

 medlemmer, der undlod at stemme).
Venstres og Det Konservative Folkepartis medlemmer af  

 udvalget har ved voteringen udtalt, at de støtter en styrkelse af det  

 danske kulturarbejde i udlandet, men finder det ikke i sig selv fremmende at  

 opbygge en ny, særlig interministeriel enhed og dermed et nyt  

 offentligt forvaltningsorgan.
Fordi intentionen er god, men konstruktionen  

 forkert, undlader Venstre og Det Konservative Folkeparti at stemme.
Aktstk. 190 - Forlig med Den Danske Bank i den  

 færøske banksag Ved afstemningen om ansøgningen i Finansudvalget  

 den 6/4 2000 har Socialdemokratiets, Centrum-Demokraternes, Det Radikale  

 Venstres, Kristeligt Folkepartis og Frihed 2000's medlemmer af udvalget (8)  

 stemt for ansøgningen, Socialistisk Folkepartis og Enhedslistens  

 medlemmer (3) har stemt imod ansøgningen, mens Venstres, Det  

 Konservative Folkepartis og Dansk Folkepartis medlemmer (6) har undladt at  

 stemme.
 Da der således er flere, der har stemt for  

 ansøgningen end imod denne, er ansøgningen tiltrådt.
 I forbindelse med afstemningen er afgivet følgende  

 udtalelser:
 Venstre og Det Konservative Folkeparti har undladt at  

 stemme, idet partierne henviser til voteringen ved behandlingen af aktstykke  

 271 af 16/6 1998.
 Forliget mellem Den Danske Bank og regeringen  

 fastlægger efter Venstres og Det Konservative Folkepartis opfattelse  

 hermed regeringens ansvar for fejlen.
Socialistisk Folkeparti stemmer nej til  

 nærværende aktstykke 190 ud fra den opfattelse, at en  

 gennemførelse af retssagen vil være den rigtige udvej af den  

 færøske banksag for at kunne få placeret ansvaret for hele  

 miseren og for at få godtgjort, hvad den Danske Bank burde have svaret,  

 da de kom ud af moderselskabsforpligtelsen.
Som følge deraf finder  

 Socialistisk Folkeparti ikke forliget mellem regeringen og Den Danske Bank  

 tilfredsstillende.
Socialistisk Folkeparti finder det ligeledes  

 utilfredsstillende, at det ikke har været muligt under sagens  

 behandling at få fastslået, hvorvidt de 300 mio. kr., som Den  

 Danske Bank erlægger »pr. kulance«, er fradragsberettiget eller ej.
Vi  

 kender således ikke realværdien af forligsbeløbet.
 Frihed 2000 stemte imod beslutningsforslag B 135 (om  

 opfordring til at trække aktstykke nr. 190 om indgåelse af forlig  

 med Den Danske Bank tilbage fra Finansudvalget) og stemmer for  

 nærværende aktstykke 190, uanset at vi er helt enige med  

 forslagsstillerne i, at det er forargeligt, at det aldrig bliver opklaret,  

 hvem der bærer ansvaret for, at de danske skatteydere har betalt  

 regningen for den uansvarlige færøske politik, der førte  

 til den færøske bankkrise.
Vi har helt fra begyndelsen forsøgt at få  

 iværksat en undersøgelse, der skulle resultere i en  

 klarlæggelse af hele hændelsesforløbet, og som placerede  

 ansvaret.
Dette har der ikke kunnet opnås politisk flertal for, og det  

 beklager vi.
Vedtagelse af beslutningsforslaget ville imidlertid  

 medføre, at skatteyderne skulle bruge endnu flere penge på en  

 sag, der for det første aldrig kan vindes, men dernæst  

 sandsynligvis kan afvises, da den danske regering og det færøske  

 landsstyre IKKE er parter i sagen efter gældende lovgivning.
Den danske  

 regering bærer ansvaret for, at aktiver og passiver ikke blev opgjort  

 pr. overtagelsesdagen, og dermed er det umuligt at fastslå, hvad  

 handelsværdien var.
Det er en forudsætning for at vinde en  

 erstatningssag om, at man er blevet snydt, at man kan bevise, at der er lidt  

 et tab, samt at man var i god tro.
Det er tillige en forudsætning, at  

 man har den nødvendige retlige interesse i sagen.
Ingen af delene kan  

 den danske stat påberåbe sig eller bevise.
Den sad selv med ved  

 bordet og havde i sin magt at skaffe de oplysninger, der var  

 nødvendige for at sikre en rigtig handelsværdi, men dette skete  

 ikke.
Det er dybt kritisabelt, at en regering, som råder over et  

 kæmpe apparat og har instruktionsbeføjelser over for  

 Finanstilsynet, der er tilsynsmyndighed, kan optræde så  

 amatøragtigt.
Aktstk. 201 - Den Internationale Brigade, opgradering af  

 materiel Tiltrådt den 12/4-00 af et flertal i Finansudvalget  

 (udvalget med undtagelse af Enhedslistens medlem, der stemte imod andragende  

 med bemærkning om, at Enhedslisten er imod Den Internationale Brigades  

 formål og funktion, som man opfatter som dansk forsvars internationale  

 spydspids og som en vigtig del i den nye militærpolititske strategi,  

 som regeringen har lagt.
Enhedslisten kan derfor ikke stemme for denne  

 delbevilling til Den Internationale Brigades funktion).
Aktstk. 207   Københavns Lufthavne A/S, salg af  

 statens aktiebeholdning Tiltrådt den 24/4-00 af et flertal i Finansudvalget  

 (udvalget med undtagelse af Enhedslistens medlem, der stemte imod  

 andragendet).
 Ved voteringen har Venstre, Det Konservative Folkeparti og  

 Kristeligt Folkeparti ønsket at tilkendegive, at det  

 forudsættes, at provenuet fuldt ud anvendes til nedbringelse af statens  

 gæld.
Aktstk. 227 - Fødevaresikkerhed, igangsætte  

 og videreføre aktiviteter på veterinær- og  

 fødevareområdet Tiltrådt den 3/5-00 af et flertal i Finansudvalget  

 (udvalget med undtagelse af Dansk Folkepartis og Enhedslistens medlemmer, der  

 stemte imod andragendet).
 Enhedslistens medlem har ved voteringen bemærket, at  

 man kan støtte aktstykkets pkt. a, b, c og e, men  ikke kan  

 støtte pkt. d om servicering af eksportvirksomheder, da det vil  

 være en støtte til fortsat dumpning af kunstigt billige  

 fødevarer til skade for Østeuropas egen produktion af  

 fødevarer.
EU-landes fødevareeksport til Østeuropa  

 foregår på ulige konkurrencevilkår, eftersom flere  

 østeuropæiske lande, herunder f.eks.
Polen, gennem flere  

 år har liberaliseret udenrigshandelen, herunder handelen med  

 fødevarer, uden at de østeuropæiske lande har fået  

 liberal adgang til EU's fødevaremarked.
Samtidig har de  

 østeuropæiske lande generelt afviklet den nationale  

 støtte til fødevareproduktionen.
Det samme kan man bestemt ikke  

 sige om EU.
Aktstk. 229 - Salmonella, udvidet  

 salmonellabekæmpelse i slagtekyllinger og konsumæg Tiltrådt den 10/5-00 af et flertal i Finansudvalget  

 (udvalget med undtagelse af Enhedslistens medlem, der stemte imod  

 andragendet).
 Enhedslisten kan ikke støtte bevillingen til  

 salmonellabekæmpelse i slagtekyllinger og konsumæg, selv om EL  

 bestemt mener, at netop salmonellabekæmpelse er af vital betydning for  

 befolkningens sundhed.
 Salmonellaplanens metoder, som bygger på fortsat  

 forbedring af rengøring og desinfektion, vil ikke løse  

 problemerne, højst udskyde det totale sammenbrud og opgivelse af  

 bekæmpelse.
 Salmonella er en produktionsbetinget sygdom, som skyldes  

 den industrialiserede produktionsform.
 Salmonellaproblemerne kan kun løses gennem  

 stress-forebyggende foranstaltninger:
· mindre flokstørrelser · mere plads, herunder adgang til udearealer · mere varieret foder (inkl. grønfoder), som  

 øger tarmfloraen Også den økologiske produktionsform har brug  

 for at indføre bl.a. mindre flokstørrelser.
Aktstk. 231 - Tips- og lottomidler, fordeling til  

 humanitære, velgørende og andre almennyttige formål Tiltrådt den 25/5-00 af et flertal i Finansudvalget  

 (udvalget med undtagelse af Dansk Folkepartis og Frihed 2000's medlemmer, der  

 stemte imod andragendet).
 Enhedslistens medlem af udvalget stemte for aktstykket,  

 men er meget forundret over nedskæringen i bevillingen til modstands-  

 og fangeorganisationen Horserød-Stutthof.
Aktstk. 238 - Plantedirektoratet, tilskud til  

 certificerede partier af markfrø og sædekorn  

 (tilbageførsel af grønne afgifter) Tiltrådt den 10/5 2000 af et flertal i  

 Finansudvalget (udvalget med undtagelse af Venstres, Det Konservative  

 Folkepartis, Dansk Folkepartis og Kristeligt Folkepartis medlemmer, der  

 undlod at stemme).
 Venstres og Det Konservative Folkepartis medlemmer har ved  

 voteringen bemærket, at partierne ikke har del i forlig om  

 grønne afgifter og derfor ikke ønsker at deltage i fordelingen  

 af provenuet.
Aktstk. 271 - Øgede driftsudgifter i forbindelse  

 med sammenlægningen af EU-direktoratet og Strukturdirektoratet til  

 Direktoratet for FødevareErhverv Tiltrådt den 25/5 00 af et flertal i Finansudvalget  

 (Socialdemokratiets, Socialistisk Folkepartis, Dansk Folkepartis,  

 Centrum-Demokraternes og Det Radikale Venstres medlemmer af udvalget).
 Et mindretal (Venstres, Det Konservative Folkepartis og  

 Kristeligt Folkepartis medlemmer af udvalget) har undladt at stemme.
 Venstres og Kristeligt Folkepartis medlemmer har udtalt,  

 at man afstår fra at stemme, idet der indtil budgetanalysen foreligger,  

 er usikkerhed om de fremtidige vilkår for opgavevaretagelse og drift i  

 det nye direktorat.
 Et andet mindretal (Enhedslistens og Frihed 2000's  

 medlemmer af udvalget) har stemt imod andragendet.
Aktstk. 273 - Vietnam, vandsektorprogram Tiltrådt den 21/6-00 af et flertal i Finansudvalget  

 (udvalget med undtagelse af Dansk Folkepartis og Frihed 2000's medlemmer, der  

 stemte imod andragendet, og Venstres medlemmer, der undlod at stemme med  

 bemærkning, at regeringen ikke har sikret, at korruption  

 bekæmpes, og menneskerettigheder og demokrati fremmes, jf. ministerens  

 svar omdelt på § 6 - bilag 78).
 Enhedslistens medlem har udtalt, at man stemmer for, men  

 vil give udtryk for en bekymring over, at brugerbetaling for  

 anlægsudgifter kan medføre, at de fattigste befolkningsgrupper  

 ikke får adgang til vandforsyning, selv om det må anerkendes, at  

 Danida har forsøgt at forene brugerbetaling med  

 fattigdomsorientering.
Aktstk. 274 - Vietnam, landbrugssektorprogram Tiltrådt den 21/6-00 af et flertal i Finansudvalget  

 (udvalget med undtagelse af Dansk Folkepartis og Frihed 2000's medlemmer, der  

 stemte imod andragendet, og Venstres medlemmer, der undlod at stemme med  

 bemærkning, at regeringen ikke har sikret, at korruption  

 bekæmpes, og menneskerettigheder og demokrati fremmes, jf. ministerens  

 svar omdelt på § 6 - bilag 78).
Aktstk. 279 - Merudgifter til driften af  

 Fødevaredirektoratets regioner Tiltrådt den 25/5 00 af et flertal i Finansudvalget  

 (Socialdemokratiets, Det Konservative Folkepartis, Socialistisk Folkepartis,  

 Centrum-Demokraternes og Det Radikale Venstres medlemmer af udvalget).
 Det Konservative Folkepartis medlemmer af udvalget har  

 udtalt, at KF forudsætter, at der ved fremtidig ressourcemangel vil ske  

 besparelser centralt, og at regionerne prioriteres.
 Socialistisk Folkepartis medlemmer har udtalt, at SF  

 forudsætter, at besparelser udmøntes på en måde, der  

 ikke skader fødevaresikkerheden.
 Et mindretal (Venstres og Kristeligt Folkepartis medlemmer  

 af udvalget) har undladt at stemme, idet der er så store usikkerheder  

 om, hvordan Fødevaredirektoratet nu og fremover vil kunne løse  

 sine opgaver på betryggende vis.
 Et andet mindretal (Dansk Folkepartis, Enhedslistens og  

 Frihed 2000's medlemmer) har stemt imod andragendet.
Aktstk. 280 - Fødevaredirektoratet, indgåelse af  

 lejemål i Ringsted og Vejle, særindretning af regionskontorerne  

 samt merudgifter til initialomkostninger vedr.
IT-systemer m.v. centr.
 Tiltrådt den 25/5 00 af et flertal i Finansudvalget  

 (udvalget med undtagelse af Dansk Folkepartis, Enhedslistens og Frihed 2000's  

 medlemmer, der stemte imod andragendet).
 Det Konservative Folkepartis medlemmer af udvalget har  

 udtalt, at KF forudsætter, at der ved fremtidig ressourcemangel vil ske  

 besparelser centralt, og at regionerne prioriteres.
Aktstk. 281 - Fortsættelse af to projekter vedr.  

 højnelse af kompetencen inden for uddannelser på miljø-  

 og udviklingsområdet på universitetsniveau (DUCED SLUSE og DUCED  

 I&UA) Tiltrådt den 24/5-00 af et flertal i Finansudvalget  

 (udvalget med undtagelse af Dansk Folkepartis og Frihed 2000's medlemmer, der  

 stemte imod andragendet).
 Finansudvalget bemærker, at Miljø- og  

 Energiministeriet har meddelt, at det i aktstykkets pkt a. fejlagtigt er  

 angivet, at de med aktstykket forbundne udgifter vil blive afholdt under §  

 23.16.12. Den korrekte hovedkonto er § 23.26.12. Miljøbistand til  

 udviklingslande.
Aktstk. 293 - Danmarks Turistråd, afhændelse  

 af markedschefens bolig i Wassenaar, Holland Tiltrådt den 21/6-00 af et flertal i Finansudvalget  

 (udvalget med undtagelse af Enhedslistens medlem, der stemte imod andragendet  

 med bemærkning, at provenuet skal gå i statskassen).
Aktstk. 295 - Arkivbyggeri i Ørestaden,  

 overførsel af projektet og bevillingen fra Kulturministeriet til  

 Boligministeriet, Slots- og Ejendomsstyrelsen Tiltrådt den 21/6-00 af et flertal i Finansudvalget  

 (udvalget med undtagelse af Frihed 2000's medlem, der stemte imod  

 andragendet, fordi Frihed 2000 er modstander af det i aktstykket omtalte  

 projekt og bevilling vedrørende Nyt Rigsarkiv og Landsarkiv for  

 Sjælland m.v.).
Aktstk. 303 - BornholmsTrafikken, forhøjelse af  

 udgiftsbevillingen Tiltrådt den 21/6-00 af et flertal i Finansudvalget  

 (udvalget med undtagelse af Frihed 2000's og Enhedslistens medlemmer, der  

 stemte imod andragendet).
 Enhedslistens medlem har udtalt, at afstemningen  

 modsvarer, at Enhedslisten stemte imod den oprindelige ansøgning,  

 fordi den valgte løsning ikke tog nok hensyn til miljøet.
Aktstk. 304 - Statens Bilinspektion,  

 bevillingsforhøjelse og bortfald af den negative  

 budgetreguleringskonto (§ 28.22.21) Tiltrådt den 21/6-00 af et flertal i Finansudvalget  

 (udvalget med undtagelse af Venstres, Det Konservative Folkepartis og Frihed  

 2000's medlemmer, der stemte imod andragendet, og Kristeligt Folkepartis  

 medlem, som undlod at stemme).
 Frihed 2000's medlem har stemt imod med bemærkning,  

 at Statens Bilinspektion skal privatiseres.
Aktstk. 306 - Kommunale og amtskommunale bloktilskud  

 2001 Ved afstemningen om ansøgningen i Finansudvalget  

 den 21/6-00 har Socialdemokratiets, Socialistisk Folkepartis, Det Radikale  

 Venstres og Kristeligt Folkepartis (8) medlemmer af udvalget stemt for  

 ansøgningen.
 Venstres, Det Konservative Folkepartis, Dansk Folkepartis  

 og Centrum-Demokraternes medlemmer (7) har undladt at stemme.
 Enhedslistens og Frihed 2000's medlemmer af udvalget (2)  

 har stemt imod andragendet.
 Venstres medlemmer af udvalget udtaler, at Venstre ikke  

 kan acceptere, at aftalerne indeholder skattestigninger set under ét.  

 Venstre konstaterer, at regeringen med bruttoskatten har udhulet det  

 kommunale og amtskommunale skattegrundlag samtidig med, at nye byrder er  

 overvæltet til kommunal finansiering.
 Venstre beklager, at regeringen af ideologiske grunde  

 begrænser anvendelsen af almindeligt anerkendte  

 markedsøkonomiske styringsredskaber.
 Venstre vil dog ikke forhindre, at kommuner og amter  

 modtager de bloktilskud, der er aftalt, og Venstre afstår derfor fra at  

 stemme.
 Det Konservative Folkepartis medlemmer af udvalget  

 udtaler, at Det Konservative Folkeparti respekterer, at der foreligger  

 aftaler mellem regeringen og henholdsvis Kommunernes Landsforening og  

 Amtsrådsforeningen om de økonomiske rammer i 2001 og anerkender,  

 at der inden for rammerne blandt andet er plads til en tiltrængt  

 styrkelse af indsatsen mod kræft.
Samtidig indeholder aftalerne dog også en  

 række elementer, som Det Konservative Folkeparti ikke kan tage  

 medansvar for.
For det første stiger amtsskatten med 0,1 pct., og de  

 foreløbige meldinger fra amterne tyder på, at stigningen bliver  

 endnu større.
For det andet er det ikke acceptabelt, at regeringen med  

 den ene hånd fjerner kommunernes mulighed for at foretage  

 driftsøkonomisk sunde sale-and-lease-back-engagementer og med den  

 anden hånd øger kommunernes mulighed for at  

 gældsætte sig for at finansiere de samme investeringer.
For det  

 tredje er klausuler i forbindelse med udlicitering og indkøb af  

 tjenesteydelser en forkert og bureaukratisk måde at fremme  

 virksomhedernes sociale ansvar på.
 På dette grundlag afstår Det Konservative  

 Folkeparti fra at stemme for aktstykket.
Centrum-Demokraternes medlem af udvalget udtaler, at CD  

 respekterer, at der ligger et forhandlingsresultat mellem Kommunernes  

 Landsforening, Amtsrådsforeningen og regeringen om bloktilskud for  

 år 2001. Det er imidlertid CD's opfattelse, at kommuner og amter i  

 deres skatteudskrivning må have mulighed for at afspejle de  

 ønsker, der er i befolkningen om en bedre service i det offentlige  

 system.
Kvalitet i den offentlige service koster penge.
Hvis man lokalt  

 finder behov for en udvidelse af økonomien for at tilfredsstille  

 behovet, må det være et ansvar, de lokale politikere  

 påtager sig.
CD har ingen forventning om, at en sådan frihedsgrad  

 vil føre til en eksplosiv stigning i skatterne.
Til gengæld vil  

 den give mulighed for, at man lokalt kan nå det niveau, både  

 borgere og folkevalgte finder rimeligt.
Da aftalerne mellem de kommunale  

 organisationer og regeringen ikke giver denne frihed, kan CD ikke medvirke  

 ved vedtagelsen.
 Enhedslistens medlem af udvalget udtaler, at selv om der  

 er åbnet for visse aktivitetsudvidelser, mener EL, at den fastholdte  

 grænse for kommunernes aktivitetsudvidelse er for lille i forhold til  

 de udækkede behov.
Kristeligt Folkepartis medlem af udvalget bemærker  

 til punktet om Fleksibel skolestruktur på side 18 i »Aftaler om de kommunale økonomi for 2001«, juni 2000, Finansministeriet, at indholdet i ultimo  

 oktober 2000 forudsætter en behovsvurdering og en efterfølgende  

 politisk stillingtagen.
KRF bemærker til afsnittet om Kloakrenovering  

 på side 23 i samme publikation, at finansministeren ved et samråd  

 i Miljø- og Planlægningsudvalget den 23. februar 2000 gav  

 tilsagn om inden forhandlingerne om aftalen om kommunernes økonomi for  

 2001 i juni at fremskaffe bedre materiale om de kommunale kloakkers tilstand  

 og gav tilsagn om at pålægge kommunerne at intensivere indsatsen  

 med renovering af kloaknettet, samt at det efterslæb, der indtil nu er  

 tale om, skal indhentes inden udløbet af 15-års-aftalen fra  

 1994. På den baggrund finder Kristeligt Folkeparti, at formuleringerne  

 i aftalen er for svage.
Det fremgår ikke, at finansministeren er kommet  

 i besiddelse af bedre information om kloakkernes tilstand.
Man skal  

 tværtimod vente til medio 2003 med en vurdering af behovet for  

 ændringer i indsatsniveauet.
Det betyder, at reduktionen af udsivning  

 og indsivning i kloaksystemet udsættes til skade for grundvandet og for  

 rensningsanlæggenes effektivitet, og at det er tvivlsomt, om man kan  

 nå det mål for indsatsen, der ifølge aftalen fra 1994 skal  

 være opfyldt i år 2009.
 Da der således er flere, der har stemt for  

 ansøgningen end imod denne, er ansøgningen tiltrådt.
 Aktstk. 308 - Post Danmark, ekstraordinær  

 udbetaling af 300 mio. kr.
 Tiltrådt den 21/6-00 af et flertal i Finansudvalget  

 (udvalget med undtagelse af Venstres og Det Konservative Folkepartis  

 medlemmer, der stemte imod andragendet, og Dansk Folkepartis og Kristeligt  

 Folkepartis medlemmer, der undlod at stemme.
Enhedslistens medlem har udtalt, at man er imod den  

 svækkelse af Post Danmarks kapitalgrundlag, der er en følge af  

 aktstykket.
Stemmeafgivningen er teknisk begrundet: Da der er flertal i  

 Folketinget for forslaget, har Enhedslisten besluttet med sin stemmeafgivning  

 at medvirke til, at der ikke er et flertal imod forslaget i Finansudvalget.  

 Det er således påtegningen og ikke den tekniske stemmeafgivning,  

 der udtrykker Enhedlistens holdning.
Aktstk. 326 - Bidrag til Verdensbanken trustfond for  

 multilateral gældslettelse Tiltrådt den 5/9-00 af et flertal i Finansudvalget  

 (udvalget med undtagelse af Enhedslistens og Frihed 2000's medlemmer, der  

 stemte imod andragendet).
 Enhedslisten stemmer imod på grund af kravene om  

 yderligere strukturtilpasninger.
Aktstk. 329 - Etablering af en prøvestation for  

 store vindmøller ved Høvsøre Tiltrådt den 5/9-00 af et flertal i Finansudvalget  

 (udvalget med undtagelse af Enhedslistens medlem, der stemte imod  

 andragendet, fordi Enhedslisten mener, placeringen er forkert).
Aktstk. 331 - Reform af den bevillingsmæssige  

 styring af Slots- og Ejendomsstyrelsens og Byggedirektoratets  

 udlejningsvirksomhed, herunder ændrede forelæggelsesregler Tiltrådt den 4/9-00 af et flertal i Finansudvalget  

 (udvalget med undtagelse af Enhedslistens medlem, der stemte imod andragendet  

 med den bemærkning, at man er imod den markedsorientering, der er  

 indbygget i den fremlagte reform).
Folketingsåret 1999-2000 Aktstk. 2 - Southern African Development Community  

 (SADC), opbygning af en fredsbevarende kapacitet Tiltrådt den 25/10-00 af et flertal i Finansudvalget  

 (udvalget med undtagelse af Dansk Folkepartis, Enhedslistens og Frihed 2000's  

 medlemmer, der stemte imod andragendet).
Enhedslisten har udtalt, at man på baggrund af  

 ministerens svar på spørgsmål 1 vedrørende  

 aktstykket ikke kan støtte bevillingen.
Enhedslisten forholder sig  

 grundlæggende skeptisk til brug af bistandsmidler til opbygning af  

 militære styrker og militært samarbejde og finder, at  

 udviklingsbistandens fokus bør være på  

 fattigdomsbekæmpelse.
Et fokus, der efter Enhedslistens opfattelse er  

 det bedste bidrag til fred og stabilitet.
 På den baggrund har Enhedslisten bedt om en  

 uddybning af RPTC's formål og opbygning, men har ikke i ministerens  

 svar fundet de fornødne argumenter til at støtte bevillingen.  

 Det forbliver f.eks. uklart, i hvilke situationer de såkaldte  

 fredsbevarende styrker kan forventes indsat.
Aktstk. 4 - Benin, vand- og sanitetssektorprogram Tiltrådt den 25/10-00 af et flertal i Finansudvalget  

 (udvalget med undtagelse af Dansk Folkepartis, Enhedslistens og Frihed 2000's  

 medlemmer, der stemte imod andragendet).
Enhedslisten har udtalt, at man ikke kan støtte  

 bevillingen.
I svaret på spørgsmål 1 vedrørende  

 aktstykket anføres det, at de fattigstes betalingsevne er inddraget i  

 projektet.
Det fremgår klart af svaret, at der vil blive udfoldet  

 anstrengelser for, at den fattigste del af befolkningen inddrages i  

 programmet.
Det synes dog ikke at være programmets udgangspunkt.
I  

 aktstykket nævnes eksplicit, at den fattigste del af befolkningen  

 risikerer ikke at blive dækket af programmet.
På den baggrund  

 mener Enhedslisten, at programmet ser ud til at trænge til  

 revision.
Aktstk. 6 - Malawi, fattigdomsbekæmpelse Tiltrådt den 25/10-00 af et flertal i Finansudvalget  

 (udvalget med undtagelse af Dansk Folkepartis, Enhedslistens og Frihed 2000's  

 medlemmer, der stemte imod andragendet).
Enhedslisten har udtalt, at man ikke kan støtte  

 bevillingen, idet Enhedslisten ikke betragter IMF's makroøkonomiske  

 programmer som fattigdomsorienterede og mener, at det er helt forkert brug af  

 midler fra udviklingsbistanden at bakke op om IMF's programmer.
I dette  

 tilfælde er der end ikke tale om en kritisk støtte.
Enhedslisten  

 er selvfølgelig klar over, at Valutafonden nu og da foretager mindre  

 justeringer af sine programmer, og at de oven i købet nu får  

 sympatiske navne, såsom Poverty Reduction and Growth Facility, men det  

 ændrer ikke ved, at de ikke er fattigdomsorienterede.
Aktstk. 9 - Vietnam, støtte til  

 privatiseringsprocessen Tiltrådt den 11/10-00 af et flertal i Finansudvalget  

 (udvalget med undtagelse af Dansk Folkepartis, Enhedslistens og Frihed 2000's  

 medlemmer, der stemte imod andragendet).
Enhedslisten har ved voteringen udtalt, at Enhedslisten  

 ikke er overbevist om, at Danmark yder bidrag til udvikling eller  

 fattigdomsbekæmpelse ved at bruge udviklingsbistandsmidler til at  

 fremskynde privatiseringer.
Enhedslisten støtter derfor ikke  

 bevillingsansøgningen.
Aktstk. 16 - Nedsættelse af networking-afgiften i  

 tilladelsesområdet Tiltrådt den 11/10-00 af et flertal i Finansudvalget  

 (udvalget med undtagelse af Enhedslistens medlem, der stemte imod andragendet  

 med bemærkning, at Enhedslisten ønsker flere penge til de  

 ikke-kommercielle radio- og tv-stationer og derfor ikke støtter en  

 nedsættelse af networking-afgiften).
Aktstk. 19 - Orientering om udviklingen i  

 AMANDA-projektet Taget til efterretning af Finansudvalget på et  

 møde den 29. november 2000.
Finansudvalget har noteret sig, at finansministeren har  

 stillet ændringsforslag nr. 173 til forslag til finanslov for 2001 om  

 forhøjelse med 120,0 mio. kr. af § 17.45.01. Arbejdsformidling og  

 virksomhedsservice.
Af anmærkningerne til hovedkontoen fremgår,  

 at forhøjelsen skal anvendes til finansiering af udgifter i  

 tilknytning til edb-systemet AMANDA.
 Finansudvalget forventer - såfremt  

 ændringsforslaget vedtages - at ekspertgruppens anbefalinger  

 gennemføres inden for den i rapporten nævnte ramme, og at  

 merbevillingen alene anvendes til dette formål.
 Finansudvalget har endvidere noteret sig, at regeringen i  

 forbindelse med forhandlingerne om FFL 2001 har givet tilsagn, jf.  

 finansministerens svar på Finansudvalgets spørgsmål til §  

 17 - bilag 5 om at gennemføre en række tiltag til forbedring af  

 styring af store IT-projekter, herunder bl.a.
- vurdere, om der er behov for en justering af  

 bevillingsreglerne med henblik på fastsættelse af       regler  

 vedrørende risikovurdering af et omløbprojekt, inden det  

 forelægges - vurdere de nuværende standardkontrakters egnethed  

 omløb til IT-projekter og at udarbejde nye og mere fleksible  

 modeller for udbud og kontrahering af systemudviklingskontrakter, og - at udarbejde en vejledning vedrørende  

 »best-practice« i forbindelse med styring af statslige udviklingsprojekter og  

 samtidig tilbyde kollegial rådgivning til ministerier, der står  

 over for nye udviklingsopgaver.
Aktstk. 31 - Operahus på Dokøen, modtagelse  

 af gave fra A.P.
Møller og Hustru Chastine Mc-Kinney Møllers  

 Fond Tiltrådt af Finansudvalget den 1/11-00.
Venstres og Det Konservative Folkepartis medlemmer har ved  

 afstemningen om aktstykket udtrykt taknemmelighed over den meget betydelige  

 gave fra A.P.
Møller og hustru Chastine Mc-Kinney Møllers  

 Fond.
Aktstk. 43 - Mozambique, bidrag til opfyldelse af  

 fattigdomsmålsætning Tiltrådt den 16/11-00 af et flertal i Finansudvalget  

 (udvalget med undtagelse af Dansk Folkepartis, Enhedslistens og Frihed 2000's  

 medlemmer, der stemte imod andragendet).
Enhedslistens medlem af Finansudvalget har ved  

 afstemningen udtalt følgende: Af ministerens svar på  

 foranledning af det fra Enhedslisten stillede spørgsmål om det  

 præcise indhold af de betingelser, der vil blive stillet til Mozambique  

 for at udløse støtten, er det blevet klart, at aktstykket  

 må have fået forkert betegnelse.
Der er ikke tale om  

 støtte til Mozambiques fattigdomsmålsætning.
Der er tale  

 om støtte til overholdelse af IMF's betingelser til Mozambique.
Der er  

 ingen sikkerhed for, at pengene bidrager til fattigdomsbekæmpelse.
Aktstk. 72 - Fastsættelse af radio/tv-licens for  

 perioden 2001-2004 samt henstand med afdrag og fritagelse for renter på  

 statslån for TV 2 Tiltrådt den 29/11-00 af et flertal i Finansudvalget  

 (udvalget med undtagelse af Venstres, Det Konservative Folkepartis, Dansk  

 Folkepartis, Kristeligt Folkepartis og Frihed 2000's medlemmer, der stemte  

 imod andragendet).
Ved voteringen har Enhedslisten anført, at man er  

 imod den licensstigning for husstandene, der følger af medieforliget,  

 men støtter, at erhvervslivet skal betale den licens, det er  

 pålagt i henhold til gældende lovgivning.
Da der er flertal i  

 Folketinget for dette aktstykke, har Enhedslisten accepteret, at det  

 tiltrædes i Finansudvalget.
Aktstk. 74 - Flyvestation Skalstrup, erhvervelse af del  

 af ejendom beliggende Køgevej 3, Gadstrup Tiltrådt den 6/12-00 af et flertal i Finansudvalget  

 (udvalget med undtagelse af Enhedslistens medlem, der stemte imod  

 andragendet), idet bemærkes, at det i aktstykkets pkt. e fejlagtigt er  

 angivet, at de med aktstykket forbundne udgifter vil blive afholdt under §  

 12.31.13.
 Forsvarsministeriet har meddelt, at udgifterne, som  

 anført under aktstykkets pkt. b, vil blive optaget under § 12.21.13.  

 Nationalt finansierede bygge- og anlægsarbejder.
Aktstk. 75 - Varde Kaserne, renovering af regn- og  

 spildevandsledninger Tiltrådt af Finansudvalget den 6/12-00, idet  

 bemærkes, at det i aktstykkets pkt. e fejlagtigt er angivet, at de med  

 aktstykket forbundne udgifter vil blive afholdt under § 12.31.13.  

 Forsvarsministeriet har meddelt, at udgifterne som anført under  

 aktstykkets pkt. b vil blive optaget under § 12.21.13. Nationalt finansierede  

 bygge- og anlægsarbejder.
Aktstk. 109   Statens Bilinspektion, øget  

 indtægtsbevilling samt etablering af ny synshal (jf.
Akt 3047  

 1999-2000) i Kolding Tiltrådt den 13/12-2000 af et flertal i  

 Finansudvalget (udvalget med undtagelse af Frihed 2000 s medlem, der stemte  

 imod andragendet med bemærkning om, at Statens Bilinspektion skal  

 privatiseres).
