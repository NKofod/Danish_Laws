Nr BTL 127 Betænkning over Forslag til lov om ændring af lov om banker og sparekasser  

 m.v. med flere love   

 Nr L 127 1989-90, 1. samling Afgivet af Erhvervsudvalget Afgivet: 19900419 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Andelskasseforeningen, Danmarks Sparekasseforening, Danske Bankfunktionærers Landsforening, Danske Sparekassefunktionærers Landsforening, De Danske Provinsbankers Forening, Den Danske Bankforening og Fælleskassen, Samøkonomi - J.
A.
K.
Andelskasse.
 Der er af industriministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse med de af industriministeren stillede  

 ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af industriministeren  

 under nr. 1-7, nr. 9-13 og nr. 15-18 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men  

 mindretallet kan dog stemme for alle de stillede ændringsforslag.
 Mindretallet har med stor interesse læst henvendelsen fra Danmarks  

 Sparekasseforening af 11. april 1990 (bilag 25) og er enig i de  

 kritikpunkter, der rejses fra foreningen.
Også selv om Sparekasseforeningens gode forslag bliver honoreret, vil  

 forslaget stadig være alt for restriktivt.
Et frit marked også inden for den  

 finansielle sektor kræver mindst mulig offentlig kontrol og styring.  

 Imidlertid vil lovforslaget være en del bedre, såfremt de af  

 Sparekasseforeningen foreslåede ændringer blev vedtaget.
 Medmindre der stilles nødvendige ændringsforslag til imødekommelse af  

 Sparekasseforeningens rimelige indvendinger, vil Fremskridtspartiet stemme  

 imod lovforslaget ved 3. behandling.
Ændringsforslag Af industriministeren, tiltrådt af et flertal (S, KF, V, RV,  

 CD og KRF):
Til § 1 1) I den under nr. 1 foreslåede affattelse af § 1, stk. 7, 1.  

 pkt., ændres »§ 37 a, stk. 1,» til: »§ 37 a, stk.  

 2,», og i 2. pkt. ændres »§ 37 a, stk. 7,» til: »§  

 37 a, stk. 9,».
 2) Nr. 6 affattes således:
 » 6. § 4 a affattes således:
»§ 4 a.
I en andelskasse skal der være indbetalt en andelskapital på  

 mindst et beløb svarende til modværdien af 5 mio.
ECU.
Antallet af  

 andelshavere skal være mindst 50, der hver skal indbetale mindst 1.000 kr.
Stk. 2. Finanstilsynet kan efter en konkret vurdering tillade en mindre  

 indbetalt andelskapital, dog ikke under et beløb svarende til modværdien af 1  

 mio.
ECU, såfremt andelskassen i sine vedtægter har begrænset sig til kun at  

 have forretningssteder i een bestemt kommune.«» 3) I den under nr. 16 foreslåede affattelse af § 15 f, stk.  

 1, ændres »1979« til: »1977«.
4) I den under nr. 17 foreslåede affattelse af § 15 f, stk.  

 4, ændres »§ 4 a, 2. pkt.« til: »§ 4 a, stk. 1, 2.  

 pkt.« 5) I den under nr. 22 foreslåede affattelse af § 21 a, stk.  

 9, ændres »§ 37 a, stk. 1,» til: »§ 37 a, stk. 2,».
 6) Efter nr. 23 indsættes som nyt nummer:
 »01. I § 23, stk. 3, ændres »§ 1, stk. 3,» til:  

 »§ 1, stk. 4,».
7) I det under nr. 25 foreslåede § 24, stk. 2, 2. pkt.,  

 ændres »75 pct.« til: »100 pct.« 8) Efter nr. 25 indsættes som nyt nummer:
»02. I § 24, stk. 2, der bliver stk. 4, ophæves 1.  

 pkt.« 9) Nr. 29 affattes således:
 »29. § 26 affattes således:
»§ 26. Tilsynet kan undtage fra bestemmelserne i § 23, stk. 1, § 24,  

 stk. 2, 2. pkt., og § 25.«» 10) I den under nr. 37 foreslåede affattelse af § 43, stk. 1,  

 nr. 4, ændres »§ 6, stk. 4,» til: »§ 6, stk. 6 og  

 7,».
 11) I det under nr. 42 foreslåede § 48, stk. 2, 1. pkt.,  

 ændres »§ 44, stk. 2,» til: »§ 44 a, stk. 2,».
 12) I den under nr. 44 foreslåede affattelse af § 49, stk. 1, 2.  

 pkt., ændres »§ 6, stk. 2 og 3« til: »§ 6, stk. 2-4«.
 13) Efter nr. 46 indsættes som nyt nummer:
»03. I § 50, stk. 1, 3. pkt., ændres »§ 1, stk. 2, nr. 5,  

 6 og 7« til: »§ 1, stk. 2, nr. 5, 7 og 8«.' 14) I det under nr. 50 foreslåede § 50 a, stk. 2, udgår  

nr. 10, og i stedet indsættes efter nr. 9 som nye numre:
»10) til Folketingets Ombudsmand eller til en parlamentarisk  

 kommission nedsat af Folketinget, 11) til kommisssionsdomstole, nedsat ved lov eller i henhold til  

 retsplejelovens § 21, eller«.
 Nr. 11 bliver herefter nr. 12.
 15) I den under nr. 50 foreslåede § 50 a affattes stk.  

 4, således:
»Stk. 4. Danske myndigheder m.v., der i henhold til stk. 2 modtager  

 oplysninger fra Finanstilsynet, er med hensyn til disse oplysninger  

 undergivet den i stk. 1 omhandlede tavshedspligt.« 16) Efter nr. 51 indsættes som nyt nummer:
 »04. I § 52 d, stk. 2, ændres »egenkapitalen, jf. §  

 21« til: »kernekapitalen, jf. § 21 a«.
 17) Efter nr. 53 indsættes som nyt nummer:
»05. I § 54, stk. 2, 2. pkt., ændres »§ 1, stk. 2, nr.  

 7,» til: »§ 1, stk. 2, nr. 8,».« Til § 4 18) Efter stk. 1 indsættes som nyt stykke:
»Stk. 2. Loven gælder ikke for Grønland.
Loven kan ved kongelig  

 anordning sættes i kraft på Grønland med de afvigelser, som landsdelens  

 særlige forhold tilsiger.« Bemærkninger Til nr. 1, 3, 5, 6, 10-13, 16 og 17 De foreslåede ændringer er enten konsekvensrettelser af nærværende  

 lovforslag eller ændringer af rent redaktionel karakter.
Til nr. 2 Den foreslåede ændring indebærer, at Finanstilsynet i konkrete tilfælde,  

 hvor dette skønnes forsvarligt, kan tillade, at en andelskasse, der i sine  

 vedtægter har begrænset sig til kun at have forretningssteder i een bestemt  

 kommune, ikke opfylder kapitalkravet i stk. 1. Finanstilsynet skal dog mindst  

 kræve en indbetalt andelskapital på et beløb svarende til modværdien af 1  

 mio.
ECU.
Den vedtægtsmæssige begrænsning vedrører alene en geografisk  

 begrænsning af andelskassens forretningssteder.
Andelshavere og kunder kan  

 således godt være hjemmehørende i en anden kommune.
Til nr. 4 Den foreslåede ændring er en konsekvensændring af den under nr. 2  

 foreslåede ændring.
Til nr. 7 Ved den foreslåede ændring forhøjes grænsen for et pengeinstituts samlede  

 besiddelse af kapitalandele fra 75 pct. til 100 pct. Ændringen imødekommer  

 det almindelige ønske om, at de finansielle virksomheder i rimeligt omfang  

 kan tilføre risikovillig kapital til erhvervsvirksomheder.
Til nr. 8 30-procent-begrænsningen for et pengeinstituts erhvervelse eller belåning  

 af aktie-, garanti- eller andelskapitalen i et andet pengeinstitut foreslås  

 ophævet.
Da udenlandske banker ikke er underkastet denne begrænsning, vil en  

 opretholdelse af reglen bevirke en såkaldt omvendt diskrimination til skade  

 for danske pengeinstitutter.
Til nr. 9 Den foreslåede ændring indebærer, at Finanstilsynets mulighed for at  

 dispensere fra bestemmelserne i bank- og sparekasselovens § 24, således som  

 den nu er foreslået, begrænses.
 Der findes ikke behov for en adgang til at dispensere fra § 24, stk. 1 og  

 stk. 2, 1. pkt., da et pengeinstituts beholdning af kapitalandele i andre  

 selskaber kan overstige de i stk. 1 og stk. 2, 1. pkt., nævnte grænser,  

 såfremt pengeinstituttet har fradraget den overskydende del af beholdningen  

 af kapitalandele i pengeinstituttets ansvarlige kapital, jf. stk. 3.
 For så vidt angår stk. 4 er forslaget en konsekvensændring af den under  

 nr. 8 foreslåede ændring.
Til nr. 14 Ved den foreslåede ændring præciseres formuleringen af undtagelserne til  

 tavshedspligten for Finanstilsynet.
Folketingets adgang til at få fortrolige  

 oplysninger vedrørende danske pengeinstitutter er således betinget af, at  

 procedurerne, som er omtalt i den nu forslåede nr. 10, iværksættes.
Til nr. 15 Den foreslåede udformning af bestemmelsen har til hensigt at sikre, at  

 alle danske myndigheder, der modtager fortrolige oplysninger fra  

 Finanstilsynet, vil være undergivet samme vidtgående tavshedspligt.
Til nr. 18 Da nærværende lovforslag implementerer en række EF-direktiver, foreslås  

 det, at lovændringen først træder i kraft på Grønland, når dette fastsættes  

 ved kongelig anordning.
Herved er der mulighed for at høre Grønlands  

 Landsstyre forinden ikraftsættelsen på Grønland.
