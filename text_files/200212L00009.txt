Fremsat den 3. oktober 2002 af  

 socialministeren (Henriette Kjær) Forslag til Lov om ændring af lov om udlægning  

 af åndssvageforsorgen og den øvrige særforsorg m.v.
(Bortfald af tilskud til Teknisk-Audiologisk  

 Laboratorium) § 1 I lov nr. 257 af 8. juni 1978 om udlægning af  

 åndssvageforsorgen og den øvrige særforsorg m.v., som  

 ændret ved lov nr. 836 af 18. december 1991 og lov nr. 274 af 15. april  

 1997, foretages følgende ændring:
 1. § 2, stk. 4, nr. 6,  

 ophæves.
§ 2 Loven træder i kraft den 1. januar 2003.
Bemærkninger til lovforslaget Almindelige bemærkninger Forslaget er en følge af regeringens besparelser  

 på råd, nævn og centre.
Forslaget indebærer, at  

 statens bevilling til den selvejende organisation DELTA (Dansk Elektronik,  

 Lys og Akustik), der driver Teknisk-Audiologisk Laboratorium, TAL (det  

 tidligere Laboratorium for teknisk-audiologisk forskning), bortfalder.
Der er  

 tale om en konsekvensændring som følge af finansloven for 2002.
Staten har hidtil ydet et årligt generelt tilskud  

 til DELTAs udgifter ved drift af TAL.
Tilskuddet anvendes til TAL´s  

 indsats med afprøvning og måling af audiologisk udstyr og til  

 laboratoriets deltagelse i uddannelse af amternes personale på de  

 audiologiske klinikker m.v.
Tilskuddet udgør 1,7 mio. kr. årligt  

 og er et finansieringsbidrag til TALs virksomhed.
Tilskuddet ydes til  

 aflønning af ingeniører, teknikere og sekretærbistand  

 samt til øvrige driftsudgifter, herunder udgifter til husleje m.v. til  

 Odense Universitetshospital, hvorfra laboratoriet driver sin virksomhed.
Ansvaret for den offentlige høreomsorg  

 påhviler amtskommunerne.
Afviklingen af tilskuddet forventes ikke at  

 medføre nogen forringelse eller svækkelse af den offentlige  

 høreomsorg, idet amtskommunerne forventes at sikre sig, at de fortsat  

 kan få leveret de nødvendige ydelser.
Endvidere vil en  

 række af TALs opgaver fortsætte som hidtil som  

 indtægtsdækket virksomhed.
Økonomiske og administrative konsekvenser for det offentlige og  

 private Finanslovsbevillingen til TAL er et finansieringsbidrag  

 til DELTA til dækning af udgifter ved TAL´s generelle virksomhed.
Det  

 er Socialministeriets vurdering, at der vil være interesse i at sikre,  

 at TALs ekspertise forbliver på et højt niveau, hvorfor  

 indtægtstabet forventes opvejet af en stigning i den  

 indtægtsdækkede virksomhed.
Lovforslaget kan derfor  

 medføre en større brugerbetaling for TAL´s ydelser.
Lovforslaget har ikke økonomiske konsekvenser for  

 de kommunale parter.
Staten får en mindreudgift på 1,7 mio. kr.,  

 som følge af at finanslovsbevillingen bortfalder.
 De økonomiske konsekvenser skal forhandles med de  

 kommunale parter.
 Lovforslaget  har ikke administrative konsekvenser.
Økonomiske og administrative konsekvenser for erhvervslivet Det forventes, at forslaget vil kunne medføre  

 direkte omkostninger for erhvervslivet.
Jævnfør de almindelige  

 bemærkninger til lovforslaget kan det forventes, at erhvervslivet  

 kommer til at betale en andel af besparelserne på 1,7 mio. kr. i  

 øget brugerbetaling.
Forslaget forventes at ville kunne berøre tre  

 virksomheder.
Det kan oplyses, at disse tre virksomheder sidder på  

 cirka 33 pct. af verdensmarkedet for høreapparater.
 Lovforslaget har været forelagt Erhvervs- og  

 Selskabsstyrelsens Center for Kvalitet i Erhvervsregulering, som har  

 vurderet, at forslaget ikke indeholder administrative konsekvenser for  

 erhvervslivet på samfundsniveau eller pr. virksomhed i et omfang, der  

 berettiger, at det bliver forelagt et af Økonomi- og  

 Erhvervsministeriets virksomhedspaneler, idet forslaget medfører en  

 ændring af statslig finansiering til brugerfinansiering.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Ligestillingsmæssige konsekvenser Lovforslaget har ikke ligestillingsmæssige  

 konsekvenser.
Høring Lovforslaget er sendt til høring hos  

 Finansministeriet, Statsministeriet, Justitsministeriet, Indenrigs- og  

 Sundhedsministeriet, Erhvervs- og Selskabsstyrelsen, Kommunernes  

 Landsforening, Amtsrådsforeningen, Københavns Kommune,  

 Frederiksberg Kommune, De Samvirkende Invalideorganisationer,  

 Teknisk-Audiologisk Laboratorium, Center for Ligebehandling af Handicappede  

 og Center for Små Handicapgrupper.
Lovforslagets konsekvenser i  

 hovedtræk Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat,  

 kommuner og amtskommuner Staten får en mindreudgift på 1,7  

 mio. kr.
Ingen væsentlige konsekvenser eller  

 merudgifter Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Ingen Forventes at kunne medføre  

 begrænsede konsekvenser eller merudgifter Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Forslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Til § 1 Med forslaget bortfalder statens generelle tilskud til  

 DELTA´s udgifter ved drift af Teknisk-Audiologisk Laboratorium.
Tilskuddet,  

 der udgør 1,7 mio. kr. årligt, er et finanseringsbidrag til  

 TAL´s virksomhed.
Det vurderes, at DELTA´s og TAL´s økonomi ikke  

 berøres væsentligt heraf, fordi laboratoriet vil kunne  

 videreføre sine aktiviteter som indtægtsdækket virksomhed,  

 og fordi høreapparatindustrien vil have interesse i at fastholde TAL´s  

 ekspertise på højt niveau.
Til § 2 Det foreslås, at loven træder i kraft den 1.  

 januar 2003.
Bilag 1 Lovforslaget sammenholdt med gældende lov Gældende formulering Lovforslaget § 2.
 Stk. 4.  

 Følgende institutioner drives af staten eller drives som selvejende  

 institutioner, med hvilke staten har indgået overenskomst:
1)	John F.
Kennedy-instituttet.
 2)	Øjenklinikken ved statens institut for blinde  

 og svagsynede.
 3)	Statens bibliotek for blinde.
 4)	Statens trykkeri for blinde.
 5)	Døvefilm.
 6)	Laboratoriet for teknisk-audiologisk forskning.
 I lov nr. 257  

 af 8. juni 1978 om udlægning af åndssvageforsorgen og den  

 øvrige særforsorg m.v., som ændret ved lov nr. 836 af 18.  

 december 1991 og lov nr. 274 af 15. april 1997, foretages følgende  

 ændring:
 1. § 2, stk. 4, nr. 6,  

 ophæves.
