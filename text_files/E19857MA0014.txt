 En virksomhed var drevet som blad- og tobakskiosk med salg af blade,  

 tobak, chokolade, is og kaffe samt afgiftsfri tipsomsætning og salg af  

 afgiftsfri aviser.
Toldvæsenet havde ved en gennemgang af virksomhedens regnskabsmateriale  

 bl.a. konstateret, at der ifølge driftsregnskabet for året var opnået en  

 bruttoavance på mindre end 1 pct. af det afgiftspligtige salg ifølge  

 regnskabet, og at der ikke ifølge regnskabet var anskaffet investeringsgoder  

 eller sket forøgelse af varelager.
Da den konstaterede avance på varegruppen  

 med laveste avance var 5,8 pct., havde toldvæsenet fundet, at betingelserne  

 for tilsidesættelse af regnskabet og dermed foretagelse af en skønsmæssig  

 ansættelse var opfyldt.
Advokaten gjorde opmærksom på, at der ikke var foretaget salg uden opslag  

 på kasseapparatet, og på en langvarig avisstrejke med reduktion af  

 omsætningen til ca. 25 pct. til følge.
Endvidere blev der henvist til, at  

 forretningen havde haft søndagslukning og kortere daglig åbningstid, samt at  

 der i ca. halvdelen af perioden havde været fremmed hjælp.
 Momsnævnet kunne - specielt på grund af den lave bruttoavance - tiltræde,  

 at betingelserne for en skønsmæssig ansættelse var til stede.
