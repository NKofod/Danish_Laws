Nr BTL 6 Betænkning over Forslag til lov om ændring af lov om registreringsafgift  

 af motorkøretøjer m.v. (Afgiftslempelse for sikkerhedspuder m.v.)   

 Nr L 6 1992-93, 1. samling Afgivet af Skatteudvalget Afgivet: 19921204 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
AutoBang, Forenede Danske Motorejere, MC Touring Club Danmark, Landsforening for Touringmotorcyklister og Skandinavisk Motor Co.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med det af skatteministeren stillede ændringsforslag.
 Flertallet har med tilfredshed bemærket, at skatteministeren markant har  

 hævet afgiftsnedsættelsen, samt at nedsættelsen nu er den samme for en  

 sikkerhedspude, uanset om denne er monteret ved førerens plads eller ved  

 passagerens.
 Flertallet er enig i det synspunkt, at afgiftsnedsættelsen bør gives som  

 et standardfradrag, idet det vil være særdeles vanskeligt at fastsætte  

 særskilte fradrag for hver bilmodel.
 Anvendes der ikke et standardfradrag, vil der være betydelige muligheder  

 for omgåelse og dermed utilsigtet provenutab ved at flytte større eller  

 mindre dele af den samlede købspris fra bilen, der er belastet med en  

 afgiftssats på 180 pct. marginalt, over på sikkerhedspuden og dennes  

 reservedele, som er afgiftsfri.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
Ændringsforslag Til § 1Af et mindretal (FP):
 1) Nr. 2 affattes således:
 »2. I § 3 indsættes efter stk. 5 som nyt stykke:
»Stk. 6. Sikkerhedspuder i motorkøretøjer fritages for  

 afgift.« Stk. 6 bliver herefter stk. 7.' Af skatteministeren , tiltrådt af et flertal (S, V, KF, CD,  

 RV og KRF):
 2) Nr. 2 affattes således:
 »2. I § 3 indsættes efter stk. 5 som nye stykker:
 »Stk. 6. For nye biler, der er forsynet med sikkerhedspude,  

 nedsættes afgiften med følgende beløb pr. pude:
 1. Personbiler, jf. § 4, stk. 1:9.000 kr.
 2. Varebiler, jf. § 5, stk. 1:4.750 kr.
 3. Campingbiler, jf. § 5 a, stk. 1:3.000 kr.
4. Hyrevogne og sygetransportbiler, jf. § 6, stk. 1:1.000 kr.
5. Valutaudlejning, personbiler, jf. § 7, stk. 1:5.400 kr.
6. Valutaudlejning, campingbiler, jf. § 7, stk. 1:1.800 kr.
Stk. 7. De i stk. 4-6 nævnte fradrag i afgiften er betinget af, at  

 udstyrsgenstandene er monteret af fabrikations- eller  

 importørvirksomheden.« Stk. 6 bliver herefter stk. 8.' Bemærkninger Til nr. 1 Fremskridtspartiet mener, at det er mere vigtigt, at  

 motorkøretøjer bliver udstyret med sikkerhedsudstyr, end at vi får nogle få  

 tusinde kroner ekstra i statskassen.
Fremskridtspartiet mener i øvrigt, at  

 man burde lette meget mere på de afgifter, som vedrører sikkerhedsudstyr.
 Til nr. 2 Afgiftslempelsen for en sikkerhedspude foreslås fastsat til det  

 samme beløb, uanset om køretøjet er forsynet med pude til sikring af føreren  

 eller passagerer.
 Det foreslås endvidere, at fradraget i afgiften bliver det samme, uanset  

 om puden er en USA-sikkerhedspude eller en Euro-sikkerhedspude.
 Det er meget vanskeligt at skønne provenuvirkningen af ændringsforslaget.  

 Antages det, at der i 1993 registreres ca. 5.000 almindelige personbiler med  

 sikkerhedspude både i fører- og passagerside og et tilsvarende antal med  

 sikkerhedspude alene i førersiden, vil ændringsforslaget med stor usikkerhed  

 kunne skønnes at medføre et provenutab i størrelsesordenen 30-40 mio. kr.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Bjarne Laustsen (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Mariann Fischer Boel (V)  

 Svend Heiselberg (V) Svend Aage Jensby (V) nfmd.
Ole Donner (FP)  

 Elisabeth Arnold (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig og mundtlig henvendelse fra  

 MC Touring Club.
 Et notat fra skatteministeren er optrykt som bilag til betænkningen.
Udvalget opfordrer ministeren til ved førstkommende ændring af lov om  

 registreringsafgift af motorkøretøjer m.v. at indarbejde tilsvarende regler  

 for sikkerhedsudstyr for motorcykler og andre motorkøretøjer, som gælder for  

 biler.
Endvidere opfordrer udvalget ministeren til at overveje behovet for  

 ændringer i registreringsafgiftssystemet for motorcykler, således at den  

 tidligere hensigt med en særlig begunstigelse af de mindre motorcykler gennem  

 en moderation af afgiften fastholdes.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 3. behandling.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Bjarne Laustsen (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Mariann Fischer Boel (V)  

 Svend Heiselberg (V) Svend Aage Jensby (V) nfmd.
Ole Donner (FP)  

 Elisabeth Arnold (RV) Kofod-Svendsen (KRF) Bilag Skatteministeriet Departementet Notat om konsekvenserne af, at sikkerhedsudstyr enten fritages for afgift, eller at  

 der gives nedslag i afgiften 1. Ved lov nr. 61 af 7. februar 1990 om ændring af lov om  

 registreringsafgift af motorkøretøjer m.v. blev lovens § 8, stk. 2, ændret  

 således, at ekstraudstyr, der leveres af forhandleren i forbindelse med  

 køretøjets salg til bruger, blev fritaget for afgift.
Det er dog en  

 betingelse, at monteringen af udstyret ikke foretages af fabrikations- eller  

 importørvirksomheden.
 Efter de gældende regler er forhandlermonterede sikkerhedspuder således  

 fritaget for afgift.
 Den seneste bekendtgørelse af registreringsafgiftsloven vedlægges.
Ved udformningen af L 6 var det nødvendigt at præcisere, at  

 afgiftslempelsen for sikkerhedspuder er betinget af, at puderne monteres af  

 fabrikations- eller importørvirksomheden.
Det skyldes, at alt fabrikations-  

 eller importørmonteret udstyr medregnes til et køretøjs afgiftspligtige  

 værdi, jf. lovens § 8, stk. 2.
 Hvis loven alene indeholdt en bestemmelse om, at sikkerhedspuder i  

 motorkøretøjer er fritaget for afgift, ville en bil med forhandlermonteret  

 sikkerhedspude blive billigere end en bil med fabrikations- eller  

 importørmonteret sikkerhedspude.
Dette kan belyses ved følgende eksempel: Personbil uden Personbil med sikkerhedspude sikkerhedspude Standardpris fra importøren 70.000 kr. 75.000 kr.
 Registreringsafgift heraf 100.000 kr. 109.000 kr.
 Afgiftsfri omkostning ved forhandlermonteret pude 5.000 kr.
 Fradrag for een pude 9.000 kr. 9.000 kr.
Pris til køber 166.000 kr. 175.000 kr.
Med kravet om, at afgiftslempelse  

 for sikkerhedspuder kun kan opnås, hvis puden er monteret af fabrikations-  

 eller importørvirksomheden, vil bilens pris til bruger blive den samme,  

 uanset hvem der har monteret sikkerhedspuden.
 2. Som anført i betænkningen kan afgiftsfritagelse for  

 sikkerhedspuder - dvs. uden anvendelse af et standardfradrag - medføre, at en  

 del af bilens pris flyttes over på sikkerhedspuden.
