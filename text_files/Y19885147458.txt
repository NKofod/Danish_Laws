Forbrugerombudsmanden modtog en forespørgsel om, hvorvidt en forbruger  

 har krav på at få et bevis for, at der er foretaget afhjælpning.
Ombudsmanden  

 udtalte, at såfremt en sælger vælger at opfylde sin afhjælpningsforpligtelse  

 ifølge købeloven ved at levere en ny vare, løber der efter Ombudsmandens  

 opfattelse en ny reklamationsperiode fra ombytningstidspunktet.
Køberen må  

 derfor have krav på at få udleveret et bevis herfor, jfr.  

 markedsføringslovens § 1.
 3.1.5. Købers krav på bevis ved sælgers afhjælpning af mangler.
 En forbrugergruppe rettede henvendelse til FO i følgende anledning:
En forbruger købte en ny reservedel til sin bil.
Få måneder senere gik  

 reservedelen i stykker, og sælgeren ombyttede reservedelen uden beregning.  

 Forbrugeren kunne imidlertid ikke få udleveret bevis herfor i form af en  

 faktura eller lignende.
Forbrugergruppen forespurgte derfor på køberens  

 vegne, om køberen havde krav herpå.
I den anledning gjorde FO opmærksom på, at ifølge købelovens § 83 har  

 køber ret til i indtil et år efter salgsgenstandens overgivelse at reklamere  

 over mangler ved den solgte vare.
Hvis en sælger vælger at opfylde sin  

 afhjælpningsforpligtelse efter købeloven ved at levere en ny vare, løber der  

 efter FO's opfattelse en ny reklamationsperiode fra tidspunktet for  

 ombytningen.
Køberen må derfor have et krav på at få udleveret et bevis for,  

 hvornår denne har fundet sted, jfr. markedsføringslovens § 1.
 Sælgeren meddelte efterfølgende FO at være indforstået hermed.
 (* 1) Offentliggjort i Forbrugerstyrelsens Juridiske Årbog 1989, side 17.
