Til de eksportautoriserede slagterier og kødproduktvirksomheder samt dyrlægerne ved disse.
Pr. 1. juli 1979 træder nye vesttyske regler i kraft  

 vedrørende undersøgelse for restkoncentrationer.
De pågældende krav har i EF-regi været forsøgt ændret eller udsat, men  

 uden held.
Yderligere har EF-Kommissionen ved møde i Bruxelles de. 26. juni  

 1979 meddelt, at den ikke anser V.Tyskland berettiget til at forlange den  

 pågældende lovgivning overholdt.
Uanset dette har V.Tyskland fastholdt de  

 pågældende krav.
 I Henhold til disse regler skal der for virksomheder, hvorfra slagtekroppe  

 leveres til Tyskland, daglig foretages undersøgelse af 2% af de slagtede  

 kalve (før tandskifte indtil 150 kg slagtet vægt) og 1/2% af øvrige dyr (svin  

 og andre kreaturer) dog mindst 1 dyr pr. dag af den pågældende kategori.
 Disse regler gælder tilsvarende for de kroppe, som anvendes ved  

 fremstilling af kødprodukter til Tyskland.
 Veterinærdirektoratet har forelagt oplysninger om den danske lovgivning  

 vedrørende medicinanvendelse til husdyr og om reglerne om undersøgelser af  

 slagtekroppe for indhold af restkoncentrationer, igennem statskonsulenten i  

 Bonne for de vesttyske myndigheder med henblik på tysk anerkendelse af, at  

 hensigten med den tyske lovgivning kan anses for opnået hermed.
 Herefter har de vesttyske myndigheder i vedlagte telex af d.d. meddelt sig  

 indforstået med, at danske dyrlæger på denne baggrund indtil videre  

 underskriver vedlagte bagsidetilføjelse til de certifikat, som følger de  

 pågældende varer til V.Tyskland.
 Da det klart fremgår af vedlagte telex, at de vesttyske myndigheder er  

 indforstået med, at baggrunden for attestationen af den forlangte påtegning  

 (Muster 4) er de danske bestemmelser og de hidtidige resultater på det  

 pågældende område,skal man med landbrugsministeriets indforståelse meddele,  

 at påtegningen kan attesteres (for »Hemmstoffen«).
Fra 1. juli 1979 skal derfor - for at undgå afbrydelse af eksporten - det  

 pågældende certifikat ved enhver forsendelse af fersk kød og kødprodukter til  

 V.
Tyskland være forsynet med denne tilføjelse.
 P.V.V.
Kaj Andreasen Restkoncentrationsundersøgelseserklæring.
