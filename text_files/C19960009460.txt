 Efter lov om en aktiv arbejdsmarkedspolitik er der mulighed for, at  

 medlemmer af en arbejdsløshedskasse kan få tilbud om blandt andet jobtræning,  

 individuel jobtræning eller uddannelse med uddannelsesgodtgørelse.
 Der er adgang til disse ordninger både i dagpengeperioden og i  

 aktivperioden.
 Medlemmer, der i aktivperioden deltager i tilbud, er i henhold til  

 arbejdsløshedsforsikringslovens § 55, stk. 2, omfattet af en indkomstgaranti.  

 Det skal i den forbindelse understreges, at kun medlemmer, der i  

 aktivperioden deltager i tilbud efter lov om en aktiv arbejdsmarkedspolitik,  

 er omfattet af indkomstgarantien.
 Det betyder, at et medlem, der selv finder beskæftigelse på nedsat tid,  

 skal have udbetalt dagpenge med den individuelt fastsatte dagpengesats.
 Et medlem, der deltager i jobtræning jf. arbejdsløshedsforsikringslovens §  

 52 b, stk. 2 er ligeledes omfattet af indkomstgarantien.
For medlemmer, der deltager i uddannelsestilbud jf.  

 arbejdsløshedsforsikringslovens § 52 b, stk. 1, afhænger ydelsen af  

 uddannelsesvalget.
Denne kan f.eks. være SU, uddannelsesgodtgørelse til unge  

 eller elevløn.
 For så vidt angår tilfælde, hvor et medlem i aktivperioden deltager i  

 tilbud efter arbejdsløshedsforsikringslovens § 55, stk. 2 eller deltager i  

 jobtræning efter § 52 b og d, og har anden (arbejds)indtægt, henvises til  

 vejledningsteksten til § 2, stk. 2.
 Ved lov om orlov er der åbnet mulighed for, at medlemmer af en  

 arbejdsløshedskasse kan vælge at tage orlov til uddannelse, børnepasning  

 eller sabbat.
 Orlovsperioden kan placeres i enten dagpengeperioden eller aktivperioden,  

 eller delvis i hver delperiode.
Til § 1 Jobtræning og individuel jobtræning i dagpengeperioden Ledige medlemmer, som i dagpengeperioden deltager i jobtræning eller  

 individuel jobtræning på nedsat tid, skal have foretaget fradrag i deres  

 dagpenge efter de almindelige fradragsregler i henhold til bekendtgørelse nr.  

 966 af 1. december 1994 om fradrag i arbejdsløshedsdagpengene.
 Det betyder, at fradraget skal foretages på baggrund af det antal timer,  

 som medlemmet deltager i jobtræning eller den individuelle jobtræning.
At almindelige fradragsregler finder anvendelse, betyder endvidere, at  

 medlemmer, der som selvbyggere eller medbyggere deltager i opførelsen af eget  

 hus mv., som andre ledige er afskåret fra at modtage dagpenge.
De nærmere  

 regler, f.eks. om hvornår retten til dagpenge genindtræder, fremgår af  

 bekendtgørelse nr. 966 af 1. december 1994 om fradrag i  

 arbejdsløshedsdagpengene.
 Hvis arbejdstiden for jobtræningen eller den individuelle jobtræning ikke  

 eller kun vanskeligt kan kontrolleres ved arbejdsgiverens registreringer,  

 beregnes arbejdstiden ved hjælp af den gældende omregningssats.
Til § 1, stk. 2 Jobtræning og individuel jobtræning betragtes ikke som arbejde i forhold  

 til § 60 og § 73, stk. 2, i arbejdsløshedsforsikringsloven.
 Endvidere gælder mindsteudbetalingsreglerne ikke ved jobtræning og  

 individuel jobtræning, idet det herved sikres, at medlemmet ikke økonomisk  

 stilles ringere ved deltagelse i disse ordninger end ved fuld ledighed.
 Hvis et medlem derimod sideløbende med f.eks. jobtræningen har almindeligt  

 lønarbejde på nedsat tid, vil denne beskæftigelse og dermed ugerne være  

 omfattet af reglerne om tidsbegrænsning i retten til supplerende dagpenge,  

 jf. § 60 og § 73, stk. 2, i arbejdsløshedsforsikringsloven.
Medlemmer, der deltager i jobtræning eller individuel jobtræning, er i  

 øvrigt omfattet af de almindelige dagpengeregler, medmindre andet er  

 fastslået.
Medlemmerne vil derfor eksempelvis være omfattet af reglerne om  

 overførsel af overskydende timer, ligesom medlemmet skal stå til rådighed for  

 arbejdsmarkedet for at have krav på supplerende dagpenge.
 Kravet om rådighed indebærer, at et medlem, som i dagpengeperioden  

 deltager i jobtræning eller individuel jobtræning, skal have  

 frigørelsesattest, hvis medlemmet er omfattet af et opsigelsesvarsel.
Til § 2, stk. 1 Indkomstgaranti under jobtræning og individuel jobtræning i aktivperioden I aktivperioden er medlemmer, som deltager i tilbud i henhold til lov om  

 en aktiv arbejdsmarkedspolitik, jf. arbejdsløshedsforsikringslovens § 55,  

 stk. 2, omfattet af en indkomstgaranti.
 Det betyder, at indtægten fra f.eks. jobtræning skal suppleres således, at  

 medlemmet mindst modtager et beløb, der svarer til højeste dagpengesats.
Til § 2, stk. 2 Jobtræning og individuel jobtræning i aktivperioden betragtes ikke som  

 arbejde i forhold til § 60 og § 73, stk. 2, i arbejdsløshedsforsikringsloven,  

 og jobtræning er derfor ikke omfattet af reglerne om tidsbegrænsningen.
Til § 2, stk. 3 Fradrag for arbejde og indtægt i aktivperioden Hvis et medlem, der f.eks. deltager i jobtræning har lønindtægt fra andet  

 arbejde eller indtægter, der efter de gældende regler medfører fradrag i  

 dagpengene, betyder indkomstgarantien, at disse indtægter skal modregnes  

 krone for krone i det supplerende beløb, der kan udbetales i henhold til § 2,  

 stk. 1.
 Eksempel:
Et medlem deltager i et jobtræningsforløb 20 timer ugentligt.
Medlemmets  

 indtægt er 1.460 kr.
Medlemmet modtager herudover en egenpension svarende til  

 547 kr. pr. uge.
 Indkomstgarantien betyder, at medlemmet som udgangspunkt er berettiget til  

 et supplerende beløb på 2.615 kr. - 1.460 kr. = 1.155 kr.
 Dette supplerende beløb skal imidlertid reduceres med pensionen, således  

 at medlemmet i alt får udbetalt 1.155 kr. - 547 kr. = 608 kr.
Medlemmer i aktivperioden, der som selvbyggere eller medbyggere deltager i  

 opførelsen af eget hus mv., er som andre ledige afskåret fra at modtage  

 dagpenge.
De nærmere regler, f.eks. om hvornår retten til dagpenge  

 genindtræder, fremgår af bekendtgørelse nr. 966 af 1. december 1994 om  

 fradrag i arbejdsløshedsdagpengene.
Til § 2, stk. 4 Selvstændig bibeskæftigelse i aktivperioden Hvis medlemmet har bibeskæftigelse ved selvstændig virksomhed, skal  

 medlemmet på dagpengekortet oplyse antallet af faktiske timer herved.
 Da det ikke over en kortere periode er muligt at opgøre indtægten ved en  

 selvstændig virksomhed, sker modregningen ved, at antallet af faktiske  

 arbejdstimer multipliceres med den gældende omregningssats.
 Eksempel:
Et medlem er i jobtræning 20 timer ugentligt og tjener herved 1.460 kr.  

 Herudover driver medlemmet en enkeltmandsvirksomhed, der udfører forskellige  

 mindre tolkeopgaver.
På dagpengekortet oplyser medlemmet, at pågældende  

 bruger 8 timer ugentligt.
 Medlemmet er som udgangspunkt berettiget til at få udbetalt et supplerende  

 beløb på 2.615 kr. - 1.460 kr. = 1.155 kr.
Der skal imidlertid ske modregning i det supplerende beløb for 8 x 118,18  

 kr = 945 kr.
Det betyder, at medlemmet får udbetalt 1.155 kr. - 945 kr. = 210  

 kr.
Til § 2, stk. 5 Når medlemmet ikke kender indtægten på det tidspunkt, hvor dagpengekortet  

 skal udfyldes, multipliceres antallet af oplyste timer med omregningssatsen.  

 Det herved beregnede beløb modregnes krone for krone i det supplerende  

 dagpengebeløb.
 Når indtægten på et senere tidspunkt er kendt, skal der finde en  

 regulering sted.
Til § 3 Arbejdsmarkedsbidraget Ved beregningen af fradraget fratrækker man et beløb, der svarer til  

 arbejdsmarkedsbidraget.
Ved modregning, jf. § 2, stk. 1, skal indbetalt  

 arbejdsmarkedsbidrag derfor ikke indgå.
Udtrykket, indbetalt  

 arbejdsmarkedsbidrag, skal præcisere, at der kun skal reduceres for  

 arbejdsmarkedsbidrag i beløb, hvoraf der skal indbetales bidrag.
Til § 4 I aktivperioden modtager medlemmet dagpenge ligesom i dagpengeperioden.  

 Medlemmet er derfor omfattet af de almindelige dagpengeregler, medmindre  

 andet er fastsat.
 Indkomstgarantien indebærer imidlertid, at medlemmer, der i aktivperioden  

 deltager i jobtræning eller individuel jobtræning, ikke er omfattet af  

 mindsteudbetalingsreglerne.
Belægning af dagpengekortets betydning for indkomstgarantien At medlemmet i aktivperioden er omfattet af de almindelige dagpengeregler  

 indebærer bl.a., at medlemmet også er omfattet af belægningsreglerne i §§  

 7-11 i direktoratets bekendtgørelse om udbetaling af supplerende dagpenge.  

 Disse regler betyder bl.a., at dagpengekortet skal belægges, hvis medlemmet  

 ikke er til rådighed.
 Da indkomstgarantien kun omfatter perioder, hvor medlemmet i øvrigt er  

 berettiget til at modtage dagpenge, er der i § 4 fastsat nærmere regler for,  

 hvilken betydning belægning af dagpengekortet får for indkomstgarantien.
Konsekvensen af § 4 er, at arbejdsløshedskassen ved opgørelsen af, om  

 medlemmet er berettiget til at få udbetalt et supplerende dagpengebeløb, skal  

 lade de belagte timer indgå i opgørelsen.
Hver time indgår for  

 fuldtidsforsikrede med en værdi, der svarer til 1/37 af højeste dagpenge for  

 en uge.
For deltidsforsikrede indgår en belagt time med en værdi, beregnet på  

 baggrund af det gennemsnitlige ugentlige timeantal forud for ledighedens  

 indtræden.
I de situationer, hvor der for en deltidsforsikret ikke foreligger  

 en periode der har opfyldt betingelserne for beregning af dagpenge, skal den  

 gennemsnitlige ugentlige arbejdstid fastsættes til 15 timer.
 Hvis medlemmet modtager kontant dækning for de dage, hvor der er sket  

 belægning, f.eks. sygedagpenge eller arbejdsgivergodtgørelse, medfører denne  

 indtægt ikke samtidig fradrag i det supplerende dagpengebeløb.
 Eksempel:
Et medlem, som deltager i jobtræning 30 timer ugentligt, er syg om  

 mandagen.
Dagpengekortet skal derfor belægges med 7,4 timer.
Endvidere vælger  

 medlemmet at holde fri for egen regning om torsdagen i samme uge.
 Medlemmet er beskæftiget 18 timer a 81 kr. = 1.458 kr.
 Ved opgørelsen af, om medlemmet er berettiget til at få udbetalt et  

 supplerende beløb, skal arbejdsløshedskassen medtage værdien af de 2 belagte  

 dage (2 x 7,4 x 2.615 : 37) = 1.046 kr.
 Da højeste dagpenge er 2.615 kr., vil medlemmet være berettiget til at få  

 udbetalt 2.615 kr. - (1.458 + 1.046) = 111 kr.
Til § 5 Medlemmet er i aktivperioden også omfattet af reglerne om overførsel af  

 overskydende timer.
Der gør sig imidlertid nogle særlige forhold gældende,  

 dels fordi det som følge af indkomstgarantien alene er det supplerende beløb,  

 der kan være genstand for modregning, dels fordi der i perioden ikke  

 foretages fradrag efter de almindelige regler, men i stedet finder en  

 modregning sted.
 Dette betyder, at antallet af timer, hvor medlemmet er beskæftiget i enten  

 jobtræning eller individuel jobtræning, ikke indgår ved opgørelsen af, om der  

 skal overføres overskydende timer.
 I stk. 2 er det angivet, at arbejdsløshedskassen, hvis den lønindtægt, der  

 knytter sig til de overskydende timer, ikke er kendt, skal multiplicere de  

 overskydende timer med omregningssatsen.
 Denne fremgangsmåde kan også bruges, hvis medlemmet tidligere har optjent  

 overskydende timer, som ikke umiddelbart er forbrugt, og hvor  

 arbejdsløshedskassen, da timerne/lønindtægten senere skal medføre fradrag,  

 ikke kender lønindtægten.
Til §§ 6-9 Jobtræning for unge under 25 år Unge under 25 år, som deltager i jobtræning i henhold til  

 arbejdsløshedsforsikringslovens § 52b, stk. 2, er også omfattet af en  

 indkomstgaranti.
 Det betyder, at indtægten fra jobtræning på samme måde som f.eks  

 jobtræning i aktivperioden skal suppleres således, at medlemmet mindst  

 modtager et beløb, der svarer til højeste dagpenge.
 Vedrørende fradrag for anden arbejdsindtægt med videre henvises til  

 vejledningsteksten til §§ 2-5.
Til §§ 10-11 Uddannelsesgodtgørelse og orlovsydelse Medlemmer, som deltager i en uddannelse med uddannelsesgodtgørelse eller  

 modtager orlovsydelse, er ikke omfattet af dagpengereglerne.
Der kan derfor  

 ikke stilles krav om, at disse medlemmer indhenter en frigørelsesattest, hvis  

 de arbejder på nedsat tid i et arbejdsforhold, som er omfattet af et  

 opsigelsesvarsel.
 Medlemmerne er heller ikke omfattet af reglerne om overførsel af  

 overskydende timer, reglerne om supplerende dagpenge mv.
 For så vidt angår de generelle krav til medlemmets rådighed under tilbud  

 og orlov henvises til direktoratets bekendtgørelse om rådighed og  

 selvforskyldt ledighed.
 Fradragsreglerne gælder både hvor uddannelsesgodtgørelsen er ydet til  

 personer over og under 25 år.
 Dette betyder blandt andet, at personer, der i henhold til  

 arbejdsløshedsforsikringslovens § 52b, stk. 1 deltager i et uddannelsestilbud  

 med uddannelsesgodtgørelse også er omfattet af bekendtgørelsens reglerne.
Fradrag i uddannelsesgodtgørelsen og orlovsydelsen Hvis medlemmet sideløbende med uddannelsen eller under orlov har  

 arbejdsindtægter, fradrages beløbet herfra direkte i  

 uddannelsesgodtgørelsen/orlovsydelsen ved modregning krone for krone.
 For medlemmer, der sideløbende med uddannelsen eller under orlov driver  

 selvstændig virksomhed som bibeskæftigelse, sker fradraget ved at  

 multiplicere antal arbejdstimer med den gældende omregningssats, jf. § 11,  

 stk. 3.
 Udgangspunktet for modregning i uddannelsesgodtgørelsen og orlovsydelsen  

 er, at modregning skal ske uge for uge.
 Det skal imidlertid understreges, at der kun skal ske modregning, i den  

 udstrækning et medlem har haft indtægter i selve uddannelses-/orlovsperioden.
 I de tilfælde, hvor der afholdes f.eks. orlov i hele kalenderuger, er  

 modregning enkel, idet eventuelle indtægter skal modregnes fuldt ud i den  

 ugentlige orlovsydelse.
 Samme fremgangsmåde kan imidlertid ikke anvendes, når perioden med  

 orlovs/uddannelsesgodtgørelse afsluttes midt i en uge, eller hvis perioden  

 samlet udgør mindre end en uge.
 Modregning skal i disse tilfælde alene foretages for den indtægt, der kan  

 henføres til orlovsperioden.
 Ved beregning af orlovsydelsen skal arbejdsløshedskassen i disse tilfælde  

 belægge de dage, hvor medlemmet ikke har været på orlov.
 Eksempel 1:
Et beskæftiget medlem bevilges orlov til sabbat med start torsdag i en  

 uge.
Medlemmet har på ugens 3 første dage været i arbejde.
Den pågældende har  

 ikke været beskæftiget torsdag og fredag.
Ved beregning af orlovsydelsen for ugen, skal indtægten fra mandag-onsdag  

 ikke modregnes.
Derimod skal arbejdsløshedskassen ved opgørelse af  

 orlovsydelsen foretage en belægning for (7,4 timer) af mandag, tirsdag og  

 onsdag.
 Eksempel 2:
 Som ovenfor i eksempel 1, dog således at medlemmet har haft 2 timers  

 selvstændig bibeskæftigelse om fredagen.
 Selvstændig bibeskæftigelse medfører fradrag efter reglen i § 11, stk. 3.  

 Det vil sige, at der skal modregnes.
 2 x 118,18 (omregningssatsen pr. 2. januar 1996) = kr. 236.
 Orlovsydelsen udgør herefter, 2 (dage) x 366,00 (70% af dagpengesatsen pr.  

 2. januar 1996) 236 (fradraget for selvstændig bibeskæftigelse) = kr. 496. I  

 de tilfælde, hvor et medlem, der kun er på orlov en del af en uge, samtidig  

 modtager faste vederlag eller pension, skal arbejdsløshedskassen anvende en  

 særlig fremgangsmåde ved opgørelsen af, hvor stort et beløb der skal  

 modregnes i orlovsydelsen.
I disse tilfælde kan arbejdsløshedskassen ikke nøjes med at omregne  

 pensionen/det faste vederlag til en gennemsnitlig ugentlig indtægt.
Den  

 gennemsnitlige ugentlige indtægt skal omregnes til en daglig indtægt (1/5 af  

 det ugentlige beløb). Et medlem, der er på sabbatorlov 2 dage i en uge skal  

 derefter have modregnet 2/5 af det ugentlige pensionsbeløb/det faste vederlag  

 i orlovsydelsen.
Til § 12 Fradrag for andre indtægter, som f.eks. pensioner, vederlag for borgerlige  

 ombud, offentlige og private hverv, som medfører fradrag i henhold til § 58 i  

 arbejdsløshedsforsikringsloven, sker ligeledes ved at modregne indtægten i  

 uddannelsesgodtgørelsen/orlovsydelsen.
Hvis et medlem i en uge har både indtægter fra arbejde og andre indtægter,  

 skal fradraget ske efter de anførte principper.
Nedenfor er givet eksempel  

 herpå.
 Eksempel:
 Et medlem arbejder sideløbende med uddannelsen 10 timer ugentligt og  

 tjener herved 750 kr.
Herudover modtager medlemmet en løbende pension, som medlemmets tidligere  

 arbejdsgiver har bidraget til.
Beløbet fra pensionen udgør pr. uge 350 kr.
 Medlemmets dagpengesats er beregnet svarende til højeste dagpengesats på  

 523 kr. (2. januar 1996). Dagpenge pr. uge udgør således 523 kr. x 5 = 2615  

 kr.
 Fradraget for arbejdsindtægten sker ved modregning, krone for krone : 2615  

 kr. - 750 kr. = 1865 kr.
 Fradraget for indtægten sker ligeledes ved modregning.  

 Uddannelsesgodtgørelsen udgør herefter:
 1865 kr. - 350 kr. = 1515 kr.
 De almindelige regler om belægning af dagpengekort finder ikke anvendelse  

 for medlemmer, der modtager orlovsydelse eller uddannelsesgodtgørelse, idet  

 disse medlemmer ikke skal stå til rådighed for arbejdsmarkedet i fuldt  

 omfang.
I nogle af de situationer, hvor der på dagpengeområdet foretages en  

 belægning, er der knyttet en indtægt til belægningsårsagen.
Som eksempel kan  

 nævnes sygdom med sygedagpenge.
 I § 12, stk. 2, er det fastslået, at der i sådanne tilfælde skal ske  

 modregning i orlovsydelsen/ uddannelsesgodtgørelsen.
 § 12,  stk. 3, indebærer, at et medlem, der modtager  

 løn under en uddannelse, skal have modregnet lønindtægten i  

 uddannelsesgodtgørelsen eller orlovsydelsen.
 For at undgå, at medlemmer på orlov og medlemmer, der deltager i en  

 uddannelse med uddannelsesgodtgørelse, samtidig opnår den formueforøgelse,  

 som følger af at de, som selvbyggere eller medbyggere deltager i opførsel  

 eller ombygning af eget hus i et omfang der overstiger, hvad der kan  

 sammenlignes med almindeligt vedligeholdelses- eller reparationsarbejde,  

 afskærer reglen i § 12, stk. 4, disse medlemmer fra at modtage orlovsydelse  

 eller uddannelsesgodtgørelse mens byggeriet står på.
Bestemmelsen svarer til, hvad der gælder på dagpengeområdet, jf.  

 bekendtgørelse nr. 966 af 1. december 1994 om fradrag i  

 arbejdsløshedsdagpengene.
Der gælder samme betingelser for at genoptage  

 udbetalingen af orlovsydelse eller uddannelsesgodtgørelse, som efter nævnte  

 bekendtgørelse gælder for at genoptage dagpengeudbetalingen.
Til § 13 Ad. § 13, stk. 1 Under en periode med uddannelsesgodtgørelse eller orlovsydelse skal  

 feriegodtgørelse, løn eller feriedagpenge modtaget under afholdt ferie  

 modregnes i uddannelsesgodtgørelsen eller orlovsydelsen, jf. § 13, stk. 1.
Modregningen sker uge for uge.
Hvis vederlaget for afholdt ferie i en uge  

 ikke modregnes fuldt ud i uddannelsesgodtgørelsen eller orlovsydelsen for  

 ugen, overføres det overskydende beløb ikke til de(n) efterfølgende uge(r).
Ad. § 13, stk. 2 Hvis beskæftigede lønmodtagere, der med arbejdsgiveren indgår aftale om  

 orlov, afholder optjent ferie i orlovsperioden, udsættes den resterende del  

 af orlovsperioden i en periode, der svarer til den afholdte ferie, jf. § 18 i  

 lov om orlov.
 Reglen betyder, at afholdelse af ferie optjent ved beskæftigelse i  

 optjeningsåret, jf. lov om ferie, afbryder orlovsperioden i den periode  

 ferien varer.
 Medlemmet har derfor ikke ret til orlovsydelse for ferieperioden.
 Ved beregning af orlovsydelsen skal arbejdsløshedskassen i disse tilfælde  

 belægge de dage, hvor medlemmet ikke har været på orlov (ferieperioden).
 Eksempel:
 Et medlem på børnepasningsorlov holder i en uge tre optjente feriedage med  

 feriegodtgørelse.
Ved beregning af orlovsydelsen for ugen, skal feriegodtgørelsen ikke  

 modregnes.
Derimod skal arbejdsløshedskassen ved opgørelsen af orlovsydelsen  

 belægge hver feriedag med 7,4 timer, således at medlemmet kun modtager  

 orlovsydelse for 2 dage i en uge.
 Endvidere skal arbejdsløshedskassen være opmærksom på, at de 3 feriedage  

 forlænger den resterende orlovsperiode.
Til § 16 Den arbejdsgiver, fra hvilken medlemmet holder orlov, har i henhold til §  

 16, adgang til at supplere orlovsydelsen, uden at dette supplement medfører  

 modregning.
Man skal imidlertid skelne imellem den situation, hvor den  

 pågældende modtager et beløb, der skal supplere orlovsydelsen, og den  

 situation hvor medlemmet under orloven rent faktisk arbejder et antal timer  

 hos arbejdsgiveren.
 I den sidste situation skal der ske modregning i orlovsydelsen.
Der er endvidere i § 16 i bekendtgørelsen om orlov til uddannelse, sabbat  

 og børnepasning åbnet mulighed for, at det regionale arbejdsmarkedsråd kan  

 udbetale et supplerende beløb.
Dette beløb skal ikke medføre modregning i  

 orlovsydelsen.
Det samme gør sig gældende for de beløb, som kommunerne i  

 henhold til § 69 i lov om social bistand kan udbetale som supplement til  

 orlovsydelsen ved børnepasning.
Til §§ 17-20 Etableringsydelse Et medlem, der modtager etableringsydelse, er ikke omfattet af de  

 almindelige regler om udbetaling af dagpenge, medmindre andet udtrykkeligt er  

 fastsat.
Et medlem, som modtager etableringsydelse, har pr. 1. januar 1996 adgang  

 til fradragsfrit at tjene 28.300 kr. årligt i 2 1/2 år.
Det betyder, at  

 medlemmet i den sidste 26-ugers periode fradragsfrit kan tjene 14.150 kr.
Selv om et medlem, der fuldt ud har udnyttet retten til fradragsfri  

 indtjening, forlader ordningen, inden der er gået 2 1/2 år, skal der ikke ske  

 en regulering af det fradragsfri beløb.
Der kan derfor ikke blive tale om  

 tilbagebetaling i disse tilfælde.
 Ved opgørelsen af det fradragsfri beløb på 28.300 kr. (14.150 kr.) indgår  

 indtægter fra lønarbejde (§ 18, stk. 1) skattepligtige indtægter der modtages  

 fra borgerlige ombud, offentlige og private hverv (§ 18, stk. 2) selvstændig  

 virksomhed som bibeskæftigelse (§ 19), og anvendte timer som selvbygger eller  

 medbygger ved opførelse eller ombygning af eget hus (§ 20, stk. 2).
Da indtjeningen ved selvstændig bibeskæftigelse eller byggeri på kort sigt  

 kan være svært at gøre op, tager man ved opgørelsen af den fradragsfri  

 indtjening udgangspunkt i det antal timer, som medlemmet rent faktisk har  

 anvendt på bibeskæftigelsen eller byggeriet.
Antallet af arbejdstimer  

 multipliceres med den gældende omregningssats.
Det beløb, der fremkommer  

 herved, indgår i opgørelsen af det fradragsfri beløb.
 Det skal i den forbindelse i øvrigt understreges, at den eneste form for  

 selvstændig virksomhed, som ikke indgår i opgørelsen af det fradragsfri  

 beløb, og som heller ikke medfører modregning i etableringsydelsen, er den  

 virksomhed, hvortil etableringsydelsen er bevilget.
 Hvis det bliver nødvendigt at anvende § 18, stk. 4, skal der ske en  

 regulering, når indtægten kendes.
Et medlem på etableringsydelsen kan som selvbygger eller medbygger,  

 medvirke ved opførelsen af eget hus mv. (§ 20, stk. 1). Som ved selvstændig  

 bibeskæftigelse anvendes det faktiske antal timer, medlemmet har benyttet.  

 Timetallet multipliceres med den gældende omregningssats.
Det beregnede beløb  

 indgår ved opgørelsen af den fradragsfri indtjening.
Når det fradragsfri  

 beløb er optjent, vil der, såfremt medlemmet ikke kan anses for ophørt som  

 selvbygger eller medbygger, ikke længere kunne udbetales etableringsydelse.
Til § 21 Fra det tidspunkt, hvor indtægterne fra andet arbejde overstiger det  

 fradragsfri beløb, skal indtægten medføre modregning i etableringsydelsen.
 Ved afgørelse af, om der er tale om arbejde i virksomheden, således at  

 indtjeningen ikke skal indgå i det fradragsfri beløb, og der ikke skal ske  

 modregning, er aflønningsformen som hovedregel afgørende.
 Udføres arbejdet som led i den selvstændige virksomhed, og sker der  

 momspligtig fakturering gennem virksomheden, f.eks. på konsulentbasis, skal  

 der ikke ske modregning.
 Derimod foretages modregning i etableringsydelsen, når arbejdet udføres  

 som lønmodtager.
For at finde frem til den uge, hvori indtjeningen overskrider det  

 fradragsfri beløb, opsummeres indtjeningen uge for uge i hver 52-ugers  

 periode.
Når man på denne måde har fundet frem til den relevante uge,  

 foretages der modregning i etableringsydelsen.
 Modregning skal ske ved lønindtægter (§ 21, stk. 1), ved andre indtægter,  

 der ville medføre fradrag på dagpengeområdet (§ 21, stk. 2) og ved udøvelsen  

 af selvstændig bibeskæftigelse (§ 21, stk. 3).
 Tilskud efter lov om tilskud til iværksættere modregnes ikke i  

 etableringsydelsen.
