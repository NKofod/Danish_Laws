Anordning om udmøntning af indenlandsk skillemønt VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af §§ 2, 3 og 5 i lov nr. 817 af 21. december  

 1988, møntloven, og efter forhandling med Danmarks Nationalbank fastsættes:
 § 1.  

  

 Der  

 udmøntes skillemønt lydende på 20 kroner og 10 kroner af aluminiumsbronze (92  

 vægtdele kobber, 6 vægtdele aluminium og 2 vægtdele nikkel) og af følgende  

 størrelse og vægt:
 20 kroner:
 Diameter:
27,0 mm Vægt:
9,3 gram 10 kroner:
 Diameter:
23,35 mm Vægt:
7,0 gram Skillemønterne skal have følgende præg:
 20 kroner:
 På forsiden:
Hendes Majestæt Dronningens portræt i højrevendt profil.  

 Portrættet omkranses af en ring.
Langs randen MARGRETHE II DANMARKS DRONNING.  

 Mellem II og DANMARKS er indskudt møntmærket, et hjerte.
Forneden  

 udmøntningsårstallet.
 På bagsiden:
I midten tre løver og ni hjerter omgivet af en cirkelformet ramme  

 under en krone.
Kronen hviler på 4 egeblade, to til højre og to til venstre.  

 Forneden 20 KRONER.
 Møntens rand præges med afbrudt rifling.
 10 kroner:
 På forsiden:
Hendes Majestæt Dronningens portræt i højrevendt profil.  

 Portrættet omkranses af en ring.
Langs randen MARGRETHE II DANMARKS DRONNING.  

 Mellem II og DANMARKS er indskudt møntmærket, et hjerte.
Forneden  

 udmøntningsårstallet.
 På bagsiden:
I midten tre løver og ni hjerter omgivet af en cirkelformet ramme  

 under en krone.
Kronen hviler på 4 egeblade, to til højre og to til venstre.  

 Forneden 10 KRONER.
 Mønten præges med glat rand.
 § 2.  

  

 Denne  

 anordning træder i kraft 21. august 2003 og erstatter § 1 i anordning  

 nr.  

 62 af 8. februar 2002.
