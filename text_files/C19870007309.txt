(Til samtlige ministerier og styrelser) 1. INDLEDNING Ved lov nr. 263 af 22. maj 1986 om ændring af lov om tjenestemandspension  

 er der bl.a. sket ændring i reglerne om opsat pension.
Der henvises til  

 finansministeriets orienteringsskrivelse af 19. juni 1986 om lovændringer på  

 tjenestemandsområdet.
Ud over en generel orientering om reglerne om opsat pension indeholder  

 nærværende cirkulære instrukser til bl.a. ministerier og styrelser i  

 forbindelse med etablering af central registrering  af ikke-aktualiserede  

 opsatte pensioner.
Opmærksomheden henledes på pkt. 3.1. og 3.2., hvoraf det  

 fremgår, hvilke oplysninger der skal fremskaffes, og hvilken fremgangsmåde  

 der skal følges i forbindelse med registreringen.
 Cirkulæret er opdelt således:
2. Regler om opsat pension 2.1. Ret til opsat pension 2.2. Regulering af opsatte pensioner 2.3. Udbetaling af opsat pension, herunder procedure i forbindelse med  

 udbetaling 2.4. Bortfald af opsatte pensioner 3. Central registrering af opsatte pensioner 3.1. Ministeriers og styrelsers opgaver 3.2. Pensionsberegnende myndigheders opgaver 4. Afsluttende bemærkninger 2. REGLER OM OPSAT PENSION 2.1. Retten til opsat pension Ret til opsat pension opnår en tjenestemand i staten, folkeskolen og  

 folkekirken, der fratræder uden at have ret til aktuel pension efter at have  

 optjent mindst 3 års pensionsalder, jfr. tjenestemandspensionslovens § 24.  

 Retten til tjenestemandspension er opsat, indtil betingelserne for udbetaling  

 er opfyldt, eller den pågældende på ny får tjenestemandspensionsberettigende  

 ansættelse.
2.2. Regulering af opsatte pensioner fra 1. april 1986 Ændringen af tjenestemandspensionsloven betyder, at opsatte pensioner -  

 såvel allerede opsatte som fremtidigt opsatte pensioner - med virkning fra  

 reguleringen pr. 1. april 1986 forhøjes med samme kronebeløb som en aktuel  

 pension på samme skalatrin og med samme pensionsalder.
 Dette indebærer, at allerede opsatte pensioner opnår en relativ stor  

 forhøjelse i forhold til grundpensionens størrelse.
 Beregningen af opsatte pensioner fremgår af pkt. 3.2.1. og de vedhæftede  

 skemaer I og II.
2.3 Udbetaling af opsatte pensioner Udbetaling af den opsatte pension kan ske - fra det fyldte 67. år eller - efter det fyldte 60. år, forudsat at den pågældende er udtrådt af  

 arbejdsmarkedet, eller - hvis den pågældende får tilkendt social førtidspension begrundet i  

 helbredsmæssige forhold, samt - ved dødsfald i form af ægtefællepension og/eller børnepension.
 Den berettigede vil med fornøden dokumentation for, at  

 udbetalingsbetingelserne er opfyldt, kunne rette henvendelse til den  

 pensionsberegnende eller den pensionsudbetalende myndighed (jfr. bilag B og  

 D) og anmode om udbetaling.
 Statens Regnskabsdirektorat vil blive bemyndiget til for de til  

 direktoratet tilsluttede pensionsberegnende myndigheder automatisk at tage  

 skridt til udbetaling, når den pågældende fylder 67 år.
 Forinden der kan ske udbetaling af en opsat ægtefællepension/børnepension,  

 skal der foretages en ny beregning og revision heraf.
 Udbetaling efter det 60. år sker, efter at der er foretaget en ny  

 beregning og revision af pensionen - når udbetalingsbetingelserne er  

 dokumenteret opfyldt - fra den 1. i måneden efter begæringens fremsættelse.  

 Eventuelle anmodninger, der indebærer tvivl om betingelsernes opfyldelse,  

 herunder spørgsmål om tidspunktet for udbetalingens påbegyndelse, forelægges  

 finansministeriet, lønnings- og pensionsdepartementet, til udtalelse.
Den opsatte pension nedsættes i forhold til det antal år eller dele af år,  

 der står tilbage til den pågældendes fyldte 67. år.
Nedsættelsen svarer i  

 øvrigt til den nedsættelse, der sker i førtidspensionen, jfr.  

 finansministeriets cirkulære af 28. februar 1979 om førtidspension.
I øvrigt gælder de i nævnte cirkulære fastlagte retningslinier også for en  

 førtidig udbetalt opsat pension.
Overskridelse af grænsen for erhvervsarbejde  

 på 200 timer indebærer indtil videre, at sagen forelægges for  

 finansministeriet, lønnings- og pensionsdepartementet.
 Det bemærkes, at den ændrede bestemmelse om udbetaling af opsat pension  

 fra det fyldte 60. år ved udtræden af arbejdsmarkedet ikke medfører nogen  

 ændring af bestemmelsen, hvorefter tilkendelse af social førtidspension som  

 følge af nedsat erhvervsevne på grund af helbredsmæssige forhold berettiger  

 til udbetaling af pensionen fra samme tidspunkt som førtidspensionen.
2.4. Bortfald af retten til opsat pension Retten til opsat pension ophører, hvis den berettigede - ansættes i en stilling, i hvilken ansættelsen kan medregnes i  

 pensionsalderen, jfr. tjenestemandspensionslovens § 4, f.eks. ved ansættelse  

 som tjenestemand ved en (amts) kommune, et koncessioneret selskab eller lign.  

 eller bliver medlem af en statsgaranteret pensionskasse/-ordning.
- ansættes som EF-tjenestemand og vælger at få overført overførselsbeløb - dør uden at efterlade sig ægtefælle og/eller børn under 18 år eller  

 efterlader sig en ægtefælle, med hvem ægteskabet er indgået på dødslejet  

 eller efter afdødes fyldte 60. år.
3. CENTRAL REGISTRERING AF IKKE-AKTUALISEREDE OPSATTE PENSIONER Der er nu forberedt en central registrering af opsatte pensioner i Statens  

 Regnskabsdirektorat, omfattende tidligere tjenestemænd inden for de  

 statslige, statsfinansierede og statsgaranterede pensionsområder, herunder  

 folkekirken, folkeskolen, Københavns kommunale skolevæsen, de amtskommunale  

 gymnasier, de statsgaranterede pensionskasser m.v.
Alle krav på opsatte pensioner inden for de nævnte områder skal nu  

 registreres.
Dette gælder såvel krav på opsat pension, der allerede er  

 opstået, som krav på opsat pension, der opstår i fremtiden.
3.1. Ministeriers og styrelsers opgaver i forbindelse med den  centrale  

 registrering For at sikre, at alle ikke-aktualiserede pensioner registreres, anmodes de  

 ministerier og styrelser, for hvem lønnings- og pensionsdepartementet  

 beregner tjenestemandspension, om at udarbejde en oversigt over de  

 tjenestemænd, der er fratrådt tjenestemandsstillinger inden for ministeriets  

 område efter 1. juli 1969 med ret til opsat pension.
Oversigten skal  

 indeholde de oplysninger, der er anført på vedlagte skema (bilag A), der  

 eventuelt kan anvendes.
 Oversigten skal indsendes til lønnings- og pensionsdepartementet senest  

 den 1. november 1987.
 Hvis der ikke allerede er beregnet en opsat pension for vedkommende,  

 indsendes et udfyldt pensionsskema for de pågældende.
 Det bemærkes, at pensionsberegninger inden for det statslige  

 tjenestemandspensionsområde m.v. - udover af lønnings- og  

 pensionsdepartementet - foretages af de på bilag B anførte myndigheder.
 Når tjenestemænd fratræder med ret til opsat pension, skal der - som  

 hidtil forudsat - straks ved fratræden ske beregning af den opsatte pension.  

 Ministerier og styrelser, for hvem lønnings- og pensionsdepartementet  

 beregner pensioner, skal derfor indsende udfyldt pensionsskema for den  

 fratrædende tjenestemand.
3.2. Pensionsberegnende myndigheders opgaver i forbindelse med  den  

 centrale registrering Procedure for registrering af opsatte pensioner og udstedelse af opsat pensionsbevis:
3.2.1. Beregning og registrering 3.2.1.1.Afskedigelse efter 1. maj 1987 (skema I) Den pensionsberegnende myndighed beregner den opsatte pension på skema I,  

 der sendes i revision, hvorefter det udfyldte skema I med revisionens  

 godkendelsespåtegning sendes til Statens Regnskabsdirektorat,  

 Centralregistret for opsatte pensioner (indsendelse af skema I til Statens  

 Regnskabsdirektorat kan dog ske direkte fra revisionsmyndigheden efter den  

 pensionsberegnende myndigheds bestemmelse). Skemaet består af 4 stort set ens  

 sider til brug for Statens Regnskabsdirektorat, revisionsmyndigheden og 2 til  

 brug for den pensionsberegnende myndighed.
 Den pensionsberegnende myndighed fremsender - når beregningen er revideret  

 - udfyldt pensionsbevis (bilag C) til den berettigede.
 Statens Regnskabsdirektorat vil een gang om året udsende en fortegnelse  

 over registrerede opsatte pensioner til de enkelte pensionsberegnende  

 myndigheder.
3.2.1.2. Afskedigelse før 1. maj 1987 (skema II (I)) Beregning af opsat pension for tjenestemænd, der er afskediget med ret til  

 opsat pension i perioden 1. juli 1969 - 1. oktober 1985, sker ved anvendelse  

 af skema II.
Ved afsked i perioden 1. oktober 1985 - 30. april 1987 anvendes  

 skema I.
Pensionsberegningen sendes i forlods revision hos  

 Rigsrevisionen/revisionsmyndigheden, der meddeler godkendelse af beregningen  

 med påtegning på skema II, henholdsvis I, der sendes til registrering i  

 Statens Regnskabsdirektorat, enten direkte eller via den pensionsberegnende  

 myndighed.
Indberetningerne indsendes successivt til Statens  

 Regnskabsdirektorat og skal være gennemført inden 1. maj 1988.
 Statens Regnskabsdirektorat underretter de pensionsberegnende myndigheder,  

 når registrering er foretaget, og sender efter 1. juli 1988 en fortegnelse  

 over de registrerede opsatte pensioner med ajourførte oplysninger om de  

 berettigedes CPR-nr., adresse, civilstand og eventuelle dødsfald.
 Den pensionsberegnende myndighed kan herefter fremsende pensionsbevis  

 (bilag C) til den berettigede.
 Det er ikke hensigtsmæssigt at afsende pensionsbevis til den berettigede,  

 førend Statens Regnskabsdirektorat har ajourført den pågældendes data,  

 medmindre den pensionsberegnende myndighed på anden måde har sikkerhed for,  

 at den pågældendes data er korrekte.
3.2.2. Aktualisering Statens Regnskabsdirektorat er bemyndiget til at foretage automatisk  

 udbetaling af den opsatte pension den 1. i måneden efter det fyldte 67. år  

 for de til direktoratet tilsluttede pensionsberegnende myndigheder.
 For de områder, hvor Statens Regnskabsdirektorat ikke foretager  

 udbetaling, adviserer Statens Regnskabsdirektorat 6 måneder inden den  

 pågældendes fyldte 67. år den pensionsberegnende myndighed.
 På grundlag af henvendelse fra den berettigede om, at  

 udbetalingsbetingelserne er til stede (bortset fra det 67. år), vil Statens  

 Regnskabsdirektorat rette henvendelse til den pensionsberegnende myndighed  

 med henblik på stillingtagen til, om udbetaling kan påbegyndes.
3.2.3. Afmelding fra det opsatte pensionsregister Ved aktualisering af den opsatte pension underretter den  

 pensionsberegnende myndighed Statens Regnskabsdirektorat, Centralregistret  

 for Opsatte Pensioner, herom.
Tilsvarende underrettes centralregistret, når  

 en person med ret til opsat pension på ny får  

 tjenestemandspensionsberettigende ansættelse.
4. AFSLUTTENDE BEMÆRKNINGER 4.1. Cirkulæret træder i kraft straks.
 4.2. Skemaerne I og II kan indtil videre rekvireres hos Statens  

 Regnskabsdirektorat.
 Henvendelse vedrørende cirkulæret skal ske til finansministeriet,  

 lønnings- og pensionsdepartementet, tlf.: 01 923344, og henvendelse  

 vedrørende Det centrale Register skal ske til Statens Regnskabsdirektorat,  

 Pensionssektionen, tlf.: 01 928800.
 4.3. Der vil senere til ministerier og styrelser m.v. blive udsendt en  

 bekendtgørelse om udbetaling af fratrædelsesgodtgørelse til pensionsformål  

 som alternativ til en opsat pension, jfr. tjenestemandspensionslovens § 25.
 4.4. Eventuelle tvivlsspørgsmål forudsættes forelagt finansministeriet,  

 lønnings- og pensionsdepartementet.
Finansministeriet, lønnings- og pensionsdepartementet, den 23. april 1987 P.M.V.
 E.B.
Lene Larsen Bilag A Bilag B Liste over pensionsberegnende myndigheder inden for det statslige pensionsområde m.v.
Finansministeriet Lønnings- og pensionsdepartementet H.C.
Andersens Boulevard 43 1553 København V.
Generaldirektoratet for Danske Statsbaner Sølvgade 40 1307 København K.
Generaldirektoratet for Post- og Telegrafvæsenet Løn- og pensionskontoret for P og T Kløverprisvej 10, 2650 Hvidovre.
Direktoratet for Toldvæsenet Amaliegade 44 1256 København K.
Direktoratet for kriminalforsorgen Klareboderne 1 1115 København K.
Rigspolitichefen Polititorvet 114 1588 København V.
Forsvarsministeriet, 8. kontor Lyngbyvej 100 2100 København Ø.
Indenrigsministeriets 2. sundhedskontor Christiansborg Slotsplads 1 1218 København K.
Kirkeministeriet Frederiksholms Kanal 21 1220 København K.
Socialstyrelsen, administrationsafdelingen Postbox 2555 Kristineberg 6 2100 København Ø.
Arbejdsdirektoratet Adelgade 13 1301 København K Veterinærdirektoratet Frederiksgade 21 1265 København K.
Hedeselskabet Klostermarken Postbox 110 8800 Viborg.
Statsanstalten for Livsforsikring Kampmannsgade 4 1604 København V.
Pensionsfonden af 1951 Sydbank 6300 Gråsten.
Pensionskassen for højskoler, landbrugsskoler og husholdningsskoler Haslegårdsvej 69 8210 Århus V.
Pensionskassen af 1925 for de private eksamensskoler Hermodsvej 5 8230 Aabyhøj.
Pensionskassen for tekniske undervisningsvirksomheder og handelsskoler m.v.
Ulrikkenborg Alle 37 2800 Lyngby.
Efterlønskassen Smedegade 3, 1.tv.
 4200 Slagelse.
Pensionskassen af 1950 for forskellige private kirkeinstitutioner Frederiksholms Kanal 21 1220 København K.
Nationalforeningens Pensionskasse Herlufsholmsvej 37 2720 Vanløse.
Pensionsordningen af 1976 Socialstyrelsen Postbox 2555 Kristineberg 6 2100 København Ø.
Det kgl.
Teaters pensionsfond Holmens Kanal 3 1060 København K.
Pensionsfonden for Danmarks Radios tjenestemænd TV-byen Mørkhøjvej 170 2860 Søborg Apotekervæsenets pensionsordning Sundhedsstyrelsen St.
Kongensgade 1 1264 København K.
 FOLKESKOLEN:
Vejle amtskommune Løn- og personaleafd.
Damhaven 12 7100 Vejle.
Ribe amtsråd Tårnborg Puggårdsgade 3 6760 Ribe.
Århus amtskommune Centralforvaltningen Journalen Lyseng Alle 1 8270 Højbjerg.
Sønderjyllands amtsråd Storegade 19 6200 Aabenrå.
Fyns amtsråd, Amtsgården Ørbækvej 100 5220 Odense SØ.
Bornholms amtsråd Ullasvej 23 3700 Rønne.
Storstrøms amtskommune Parkvej 37 4800 Nykøbing F.
Frederiksborg amtsråd Skovledet 101 3400 Hillerød.
Københavns amtsråd Blegdamsvej 27 2100 København Ø.
Roskilde amtsråd Amtsgården Køgevej 80 4000 Roskilde.
Vestsjællands amtsråd Slagelsevej 7 4180 Sorø.
Nordjyllands amtsråd Niels Bohrs vej 30 Postboks 8300 9220 Ålborg Øst.
Viborg amtsråd Skottenborg 26 8800 Viborg.
Ringkøbings amtsråd Steen Blichersvej 2-4 6950 Ringkøbing.
BILAG C Bilag til bevis for Opsat pension Ophør af den opsatte pension som følge af ny ansættelse.
 Retten til den opsatte pension ophører, hvis De på ny ansættes i en  

 stilling, hvortil er knyttet en tjenestemandspensionsordning eller en  

 tjenestemandslignende pensionsordning f.eks. ved ansættelse som tjenestemand  

 ved en (amts)kommune et koncessioneret selskab eller lignende eller bliver  

 medlem af en statsgaranteret pensionskasse-/ordning eller som tjenestemand  

 ved EF og vælger at få overført overførselsbeløb.
 Hvis De får sådan ansættelse, bør De snarest oplyse Statens  

 Regnskabsdirektorat, Centralregistret for  opsatte pensioner, Borgergade 18,  

 1017 København K. herom eller eventuelt den pensionsberegnende myndighed.
 Retten til opsat pension ophører endvidere, hvis De dør uden at efterlade  

 ægtefælle og/eller børn under 18 år, eller efterlader ægtefælle, med hvem  

 ægteskabet er indgået på dødslejet, eller efter at De er fyldt 60 år.
 Udbetaling.
Udbetaling påbegyndes fra den 1. i måneden - efter Deres fyldte 67. år d.v.s. fra ,eller - efter at De er udtrådt af arbejdsmarkedet, dog tidligst fra det 60. år  

 hvor pensionen nedsættes med førtidspensionsfradrag eller - efter at De forinden måtte få tilkendt social førtidspension begrundet i  

 helbredsmæssige forhold.
 Hvis De udtræder af arbejdsmarkedet efter det 60. år, eller De får  

 tilkendt social førtidspension, bør De med fornøden dokumentation  underrette  

 Statens Regnskabsdirektorat, Centralregistret  for opsatte pensioner,  

 Borgergade 18, 1017 København K, herom eller eventuelt den pensionsberegnende  

 myndighed.
Det er en forudsætning for udbetaling, at De meddeler centralregistret om Hvis ægtefællens og/eller børnenes navne ikke allerede fremgår af  

 pensionsbeviset (under pkt.
B og C) må De også oplyse centralregistret om  

 disse navne og CPR-numre, samt om datoen for ægteskabets indgåelse.
 Der ydes ikke børnepensionstillæg til den opsatte pension.
 Ændringer for pensionsudbetalingen.
I tilfælde af Deres død bør Deres eventuelle ægtefælle eller pårørende  

 snarest underrette Statens Regnskabsdirektorat, Centralregistret for opsatte pensioner, herom, samt om datoen for ægteskabets indgåelse, tillige med oplysninger om, hvilken konto i pengeinstitut eller lign., ægtefællepensionen eller børnepensionen ønskes anvist til, samt adresse og navne, herunder CPR-numre, for ægtefælle og børn under 18 år.
Såfremt De gifter Dem, efter at pensionsbeviset er udstedt, men inden De  

 fylder 60 år, vil ægtefællen efter Deres død ligeledes være berettiget til  

 ovennævnte ægtefællepension.
Det er dog en forudsætning, at ægteskabet ikke  

 er indgået på dødslejet.
 Snarest efter at ægteskabet er indgået, bør De underrette Statens  

  Regnskabsdirektorat, Centralregistret for opsatte pensioner,  Borgergade 18,  

 1017 København K, herom med oplysning om ægtefællens fulde navn og CPR-nr.  

 samt datoen for ægteskabets indgåelse.
 Der ydes ikke ægtefællen efterindtægt af opsat egenpension.
 Samordningsfradrag.
Der vil i pensionen blive fratrukket et samordningsfradrag, hvis De  

 samtidig med tjenestemandspensionen får udbetalt folkepension, eller De  

 indtil 1. januar 1989 får udbetalt social førtidspension.
Det samme gælder  

 indtil 1. januar 1989, hvis Deres ægtefælle får udbetalt folkepension.  

 Samordningsfradraget for ægtefællens folkepension er under afvikling og vil  

 være bortfaldet 1. januar 1989, hvorefter der alene foretages  

 samordningsfradrag, hvis De selv får udbetalt folkepension.
 Der vil i ægtefællepensionen blive fratrukket et samordningsfradrag fra  

 det tidspunkt, hvor ægtefællepensionisten får udbetalt folkepension.
 Liste over pensionsudbetalende myndigheder.
 inden for det statslige pensionsområde m.v.
Statens Regnskabsdirektorat Borgergade 18 1017 København K.
Generaldirektoratet for Danske Statsbaner Sølvgade 40 1307 København K.
Generaldirektoratet for Post- og Telegrafvæsenet Løn- og pensionskontoret for P og T Kløverprisvej 10 2650 Hvidovre.
Pensionsfonden for Danmarks Radios tjenestemænd TV-byen Mørkhøjvej 170 2860 Søborg.
 FOLKESKOLEN M.V.
Vejle amtskommune Løn- og personaleafd.
Damhaven 12 7100 Vejle.
Ribe amtsråd Tårnborg Puggårdsgade 3 6760 Ribe.
Århus amtskommune Centralforvaltningen Journalen Lyseng Alle 1 8270 Højbjerg.
Ringkøbing amtsråd Steen Blichersvej 2-4 6950 Ringkøbing.
Sønderjyllands amtsråd Storegade 19 6200 Aabenrå.
Fyns amtsråd, Amtsgården Ørbækvej 100 5220 Odense SØ Bornholms amtsråd Ullasvej 23 3700 Rønne.
Storstrøms amtskommune Parkvej 37 4800 Nykøbing F.
Frederiksborg amtsråd Skovledet 101 3400 Hillerød.
Københavns amtsråd Blegdamsvej 27 2100 København Ø Roskilde amtsråd, Amtsgården Køgevej 80 4000 Roskilde.
Vestsjællands amtsråd Slagelsesvej 7 4180 Sorø.
Nordjyllands amtsråd Niels Bohrs vej 30 Postboks 8300 9220 Ålborg Øst.
Viborg amtsråd Skottenborg 26 8800 Viborg.
