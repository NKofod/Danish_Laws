 Ref.:
a.
Lov nr. 681 af 23 DEC 1975 med senere ændringer.
b.
Arbejdsministeriets bkg. nr. 392 af 10. august 1978 om sikkerheds~ og  

 sundhedsarbejde.
c.
Lov nr. 244 af 7. juni 1967 om samarbejdsregler i forsvaret.
d.
Finansministeriets cirkulære af 21. november 1979 om samarbejde og  

 samarbejdsudvalg i statens virksomheder og institutioner.
 Tillæg:
A.
Tjenestestedschefer med arbejdsgiveransvar.
B.
Valgprocedurer.
 Erstatter:
FKOBST M.061-1 af MAR 1980 (3. udg., rev.), samt FKOBST M.061-1 ad DEC 1978 (Forord).
FORMÅL 1. Formålet med denne bestemmelse er at fastsætte  

 generelle retningslinier for arbejdsmiljøvirksomhedens udøvelse inden for  

 Forsvarskommandoens (FKO) myndighedsområde samt at fastsætte fordeling af det  

 ansvar og de pligter og opgaver, der påhviler forsvaret som offentlig  

 arbejdsgiver.
GENERELT 2. Grundlaget for denne bestemmelse er  

 arbejdsmiljøloven (ref.a.) og bekendtgørelsen om virksomhedernes sikkerheds-  

 og sundhedsarbejde (ref.b.). For egentlig militærtjeneste gælder endvidere  

 samarbejdsloven (ref.c.) samt samarbejdscirkulæret(ref.d.).
OMFANG 3. Bestemmelsen omfatter al tjeneste på tjenestesteder  

 og ved myndigheder inden for FKO myndighedsområde samt de vilkår, hvorunder  

 denne udøves undtagen sejlads med søværnets skibe og militærflyvning.
 4. For egentlig militærtjeneste gælder  

 arbejdsmiljøloven kun for de områder, der fremgår af lovens § 2.
 Ved egentlig militærtjeneste, der udføres af militære, forstås den  

 tjeneste og de aktiviteter, der har til formål at opøve forsvarets enheder  

 m.v. i løsning af de freds- og krigsopgaver, der påhviler dem.
 Herefter er eksempelvis de til faste militære etablissementer hørende  

 kontorlokaler, depoter, lagre og værksteder ikke undtaget fra loven.
 5. FKO fastsætter i tilknytning hertil, at  

 arbejdsmiljølovens bestemmelser anvendes inden for den egentlige  

 militærtjeneste i det omfang, dette ikke virker hindrende for tjenestens  

 gennemførelse.
ANSVAR OG PLIGTER 6. Arbejdsgiveransvar a.
Generelt Ved arbejdsgiveransvar forstås varetagelsen af de opgaver, der er angivet  

 i arbejdsmiljølovens §§ 15-22.
 Inden for den egentlige militærtjeneste varetages arbejdsgiveransvaret med  

 de afvigelser, der fremgår af nærværende bestemmelses pkt. 4 og 5. Der  

 oprettes herefter ikke sikkerhedsorganisation inden for den egentlige  

 militærtjeneste (jf. dog pkt. 9.), ligesom Arbejdstilsynet ikke har  

 beføjelser og/eller ret til at føre tilsyn over for den egentlige  

 militærtjeneste.
b.
Forsvarschefen (FC). FC varetager under ansvar over for  

 Forsvarsministeren arbejdsgiveransvaret for myndigheder m.v. inden for FKO  

 myndighedsområde.
c.
Cheferne for materielkommandoerne (CH/MAK). CH/MAK varetager under  

 ansvar over for FC arbejdsgiveransvaret i respektive værn bortset fra den  

 egentlige militærtjeneste.
d.
Tjenestestedscheferne.
Tjenestestedscheferne (se tillæg A) varetager  

 under ansvar over for CH/MAK arbejdsgiveransvaret for pågældende tjenestested  

 bortset fra den egentlige militærtjeneste, hvor arbejdsgiveransvaret  

 varetages under ansvar over for FC.
e.
Enheder med talsmands-/kontaktudvalg.
Chefer for enheder med  

 talsmands-/kontaktudvalg varetager under ansvar over for nærmeste foresatte  

 chef med arbejdsgiveransvar arbejdsgiveransvaret for den pågældende enhed.
7. Særligt ansvar.  Cheferne for materielkommandoerne (CH/MAK) og chefen  

 for  Forsvarets Materielintendantur (CH/FMI) m.fl.
CH/MAK og CH/FMI har  

 ansvar for, at MAK og FMI ved varetagelsen af deres opgaver efterlever  

 arbejdsmiljølovens §§30-36 i relation til tjenestestederne.
Tilsvarende  

 gælder chefer i øvrigt, hvis myndigheder leverer nogle af de i  

 arbejdsmiljølovens §§ 30-36nævnte ydelser til andre myndigheder.
 8. Ansvar i øvrigt.
a.
Chefer og ledere.
Chefers og lederes ansvar fremgår af  

 arbejdsmiljølovens §§ 25 og 26.
 b. Øvrigt personel. Øvrigt personels ansvar fremgår af arbejdsmiljølovens  

 §§ 27 - 29.
c.
Inden for den egentlige militærtjeneste varetages dette ansvar med den  

 afvigelse, at det formelle samarbejde foregår iflg. samarbejdsloven.
d.
Bygherrer m.v.
Det i arbejdsmiljølovens § 37 nævnte ansvar påhviler  

 Forsvarets Bygningstjeneste som bygherre.
Det i pkt. 7 nævnte ansvar m.v.  

 påhviler Forsvarets Bygningstjeneste i tilfælde, hvor bygningstjenesten i  

 relation til tjenestestederne er leverandør, installatør, reparatør,  

 planlægger m.v.
SIKKERHEDSORGANISATION 9. Enheder med talsmands-/kontaktudvalg.
 I enheder med talsmands-/kontaktudvalg behandles spørgsmål vedrørende  

 sikkerhed og sundhed inden for den egentlige militærtjeneste, i henhold til  

 bestemmelserne i ref.c.
 For så vidt angår øvrig tjeneste rådgives enhederne af tjenestestedets  

 sikkerhedsudvalg, og i denne forbindelse danner chefen og en af talsmændene  

 kontaktgruppe til sikkerhedsorganisationen.
 10. Tjenestesteder.
 Tjenestestedscheferne opretter sikkerhedsorganisation med sikkerhedsudvalg  

 og sikkerhedsgrupper samt daglig leder i henhold til arbejdsmiljølovens  

 kapitel 2 og Arbejdsministeriets bekendtgørelse (ref.b.).
 Sikkerhedsorganisationen rådgiver tjenestestedet i sikkerheds- og  

 sundhedsspørgsmål bortset fra den egentlige militærtjeneste.
 Valgprocedurer fremgår af tillæg B.
 Sikkerheds- og sundhedsspørgsmål inden for den egentlige militærtjeneste  

 behandles i det lokale samarbejdsudvalg, jf. samarbejdscirkulæret (ref.d.).
 11. Værnene.
 Der oprettes for hvert værn et hovedsikkerhedsudvalg, i overensstemmelse  

 med reglerne i ref.b., - 18.
 Hovedsikkerhedsudvalget består af 2 sikkerhedsrepræsentanter og 2  

 arbejdsledere valgt af og blandt værnets sikkerhedsudvalg samt en formand  

 udpeget af CH/MAK.
 Hovedsikkerhedsudvalget rådgiver CH/MAK vedrørende varetagelsen af dennes  

 arbejdsgiveransvar samt planlægger og koordinerer sikkerheds- og  

 sundhedsarbejdet i respektive værns sikkerhedsudvalg.
 Værnets arbejdsmiljøinspektør er på hovedsikkerhedsudvalgets vegne daglig  

 leder af sikkerheds- og sundhedsarbejdet i værnet, jf. ref.b., § 22.
 Valgprocedurer fremgår af tillæg B.
 12. Sikkerhedsorganisationens kompetence.
a.
Sikkerhedsorganisationens kompetence fremgår af ref.b. - - 20 og 21.  

 Såfremt deltagelse i sikkerheds- og sundhedsarbejdet omfatter forhold, der  

 kræver militær sikkerhedsgodkendelse jf.
FKODIR P.358-3, har de i pkt. 6.  

 nævnte chefer ansvar for, at forholdene om muligt nedklassificeres, eller at  

 valgte sikkerhedsrepræsentanter/arbejdsledere (om muligt) får den nødvendige  

 militære sikkerhedsgodkendelse.
b.
Sikkerhedsudvalgets beslutninger kan kun tilsidesættes af en  

 tjenestestedschef med arbejdsgiveransvar, CH/MAK og FC.
c.
Værnenes hovedsikkerhedsudvalgs beslutninger kan tilsvarende kun  

 tilsidesættes af CH/MAK og FC.
d.
Daglig leders kompetence følger udvalgenes.
e.
Såfremt et sikkerhedsudvalgs/hovedsikkerhedsudvalgs rådgivning ikke  

 bliver fulgt, skal dette begrundes i et efterfølgende møde, som afholdes  

 inden 3 uger, jf. ref.b., § 21.
SUPPLERENDE BESTEMMELSER 13. Supplerende bestemmelser/vejledninger vedrørende  

 arbejdsmiljøvirksomheden vil efter behov blive udsendt i FKOBST M.061-serien.
 14. Øvrige chefer med arbejdsgiveransvar kan udsende  

 supplerende arbejdsmiljøbestemmelser inden for deres ansvarsområde.
IKRAFTTRÆDEN 15. Bestemmelsen træder i kraft ved udsendelsen og  

 annullerer FKOBST M.061-1 af MAR 1980, samt FKOBST M.061-1 af DEC 1978  

 (Forord).
EB T.
K.
Sørensen generalmajor Chef for Materielstaben TILLÆG A TJENESTESTEDSCHEFER MED ARBEJDSGIVERANSVAR Nærværende tillæg til FKOBST M.061-1 lister værnsvis inden for hvert  

 geografisk område de tjenestestedschefer, der i henhold til 0bestemmelsens  

 pkt. 6.d. varetager arbejdsgiveransvaret i arbejdsmiljømæssig henseende.
TILLÆG B VALGPROCEDURER Ref.: Arbejdsministeriets bekendtgørelse nr. 392 af 10. august 1978.
FORMÅL 1. Formålet med dette tillæg er at fastlægge  

 procedurer og tidsterminer for valg til sikkerhedsorganisationen inden for  

 FKO myndighedsområde herunder for valg af medlemmer til værnenes  

 hovedsikkerhedsudvalg.
Generelt 2. Grundlaget for gennemførelse af disse valg fremgår  

 af Arbejdsmiljølovens § 7 samt Ref. kap. 4-6.
 Valg til talsmands-/kontakt- og samarbejdsudvalg berøres således ikke af  

 denne bestemmelse.
TJENESTESTEDERNES SIKKERHEDSORGANISATION 3. Sikkerhedsrepræsentanter og sikkerhedsudvalg på de  

 enkelte tjenestesteder vælges som anført i ref.
 4. Af hensyn til kontinuitet og sammenhæng ved valg  

 til hovedsikkerhedsudvalg og bestyrelse til bedriftsundhedscentrene skal de  

 lokale valg til sikkerhedsorganisationen finde sted inden udgangen af  

 december måned i lige år.
 5. Navne på sikkerhedsudvalgsmedlemmer og daglig leder  

 sendes til Arbejdstilsynet jf. ref. § 20, stk. 7 og § 22, stk. 2 samt til de  

 respektive materielkommandoer senest 31. december i lige år.
VÆRNENES HOVEDSIKKERHEDSUDVALG 6. De to sikkerhedsrepræsentanter og de to  

 arbejdsledere i de enkelte værns hovedsikkerhedsudvalg samt suppleanter for  

 disse vælges af og blandt de i værnenes sikkerhedsudvalg valgte  

 sikkerhedsudvalgsmedlemmer, idet de stemmeberettigede  

 sikkerhedsrepræsentanter og arbejdsledere hver skal stemme på to kandidater.
7. Til at forestå valghandlingen udpeger CH/MAK inden  

 15. januar (i ulige år) en valgbestyrelse bestående af to sikkerhedsrepræsentanter og to arbejdsledere.
 8. Valgbestyrelsen opgave er:
- at udsende orienteringsmateriale til værnets sikkerhedsudvalg samt  

 indhente forslag til kandidatliste, - at udarbejde stemmesedler og udsende disse til de stemmeberettigede  

 sikkerhedsudvalgsmedlemmer, - at foretage stemmeoptælling og meddele CH/MAK, hvem der er valgt som  

 medlemmer og suppleanter til hovedsikkerhedsudvalget.
9. Materielkommandoerne stiller fornøden  

 sekretariatsbistand til rådighed for valgbestyrelserne.
 10. Valghandlingen skal være afsluttet senest 1. marts  

 i ulige år.
