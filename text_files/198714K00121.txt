Nr BTL 121 Betænkning over Forslag til lov om ændring af lov om social pension   

 Nr L 121 1987-88, 1. samling Afgivet af Socialudvalget Afgivet: 19871214 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
Herefter indstiller et flertal (udvalget med undtagelse af Socialistisk Folkepartis og Fremskridtspartiets medlemmer) lovforslaget til vedtagelse uændret.
Et mindretal inden for flertallet (Socialdemokratiets medlemmer af udvalget) henviser i øvrigt til mindretallets betænkningsbidrag til forslag til lov om arbejdsmarkedsbidrag (L 118).
Et mindretal (Socialistisk Folkepartis medlemmer af udvalget) bemærker, at bestemmelsen om arbejdsgivernes bidrag til denne form for social ordning oprindelig blev indført i 1921 med den begrundelse, at invaliditet i mange tilfælde skyldes erhvervssygdomme.
Bidraget i dag er så lavt, at man ikke kan forestille sig, at det økonomisk påvirker arbejdsgivere til at forbedre arbejdsforholdene.
Man kunne godt overveje at ændre dette bidrag fra en afgift på ansatte til en afgift på værditilvækst.
Imidlertid indgår lovforslaget i en for Socialistisk Folkeparti politisk uacceptabel sammenhæng, hvorfor mindretallet indstiller det til forkastelse ved 3. behandling.
Et andet mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Jytte Andersen ( S ) Graversen ( S ) Sonja Mikkelsen ( S ) Jytte Hilden ( S ) Erik B.
Smith ( S) nfmd.
Taanquist ( S ) Agerschou ( SF ) Birthe Hansen ( SF ) Karen Højte Jensen ( KF ) Lizzie Lichtenberg ( KF ) Merete Aarup ( KF ) Helge Adam Møller ( KF ) Britta Schall Holberg ( V ) Henrik Toft ( V ) Yvonne Herløv Andersen ( CD ) Pia Dahl ( FP ) Aase Olesen ( RV) fmd.
 Partierne KRF og FK havde ikke medlemmer i udvalget.
