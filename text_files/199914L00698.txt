Betænkning afgivet af  

 Arbejdsmarkedsudvalget den 10. maj 2000 Betænkning over Forslag til lov om ændring af lov om  

 arbejdsløshedsforsikring m.v. og lov om en aktiv  

 arbejdsmarkedspolitik (Sikring af udbetaling af dagpengegodtgørelse for 1.  

 og 2. ledighedsdag samt harmonisering af fradragsregler) Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
 Der er af arbejdsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 det stillede ændringsforslag.
Et mindretal inden for flertallet (Enhedslistens medlem af  

 udvalget) stemmer for lovforslaget som helhed.
Der er dels tale om en  

 forbedret betalingssikkerhed for lønmodtagere, der skal have udbetalt  

 dagpengegodtgørelse for 1. og 2. ledighedsdag (G-dagsbetaling), dels  

 er der tale om en økonomisk forbedring af mulighederne for at  

 kombinere arbejde med uddannelsesaktivering.
Enhedslisten vil dog samtidig fastholde, at systemet med  

 G-dagsbetaling bør laves om, så arbejdsgivernes ansvar i  

 forbindelse med fyringer ikke er et mellemværende mellem den enkelte  

 arbejdsgiver og den enkelte lønmodtager, men en kollektiv ordning.
Den  

 nuværende ordning er en direkte hindring for, at arbejdsgivere i  

 større udstrækning ansætter flere personer i perioder,  

 hvor der er brug for det, men i stedet gør brug af overarbejde m.v.  

 Samtidig favoriseres ansættelser af uorganiseret arbejdskraft, da  

 forudsætningerne for, at der skal betales G-dagesbetaling, er, at  

 modtageren er medlem af en arbejdsløshedskasse og  

 dagpengeberettiget.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil dog stemme for det stillede ændringsforslag.
Ændringsforslag Af	arbejdsministeren, tiltrådt af udvalget:
Til § 1 1) I det under nr. 5 foreslåede § 84, stk. 7,  

ændres »stk. 6, 2. pkt.« til: »stk. 6, 3. pkt.« Bemærkninger Til nr. 1 I den foreslåede § 84, stk. 7, er der fejlagtigt  

 henvist til stk. 6, 2. pkt., i stedet for til stk. 6, 3. pkt. Ændringen  

 er derfor alene af teknisk karakter.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
