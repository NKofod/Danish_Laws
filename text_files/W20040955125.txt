Fusion  udenlandsk selskab Told- og  

 Skattestyrelsen blev anmodet om tilladelse til, at de aktier A ejede i det  

 norske selskab B AS ved indtræden af skattepligt til Danmark i juni 2001  

 kunne  

 anses for erhvervet på det tidspunkt, hvor A oprindeligt erhvervede aktier i  

 C  

 AS, og til handelsværdien ved indtræden af skattepligten i juni 2001, jf.  

 fusionsskattelovens §§ 9 og 11, jf. § 15, stk. 6.
Det var nærmere oplyst,  

 at A i en periode boede i Holland, hvor han drev virksomhed som kiropraktor.  

 I  

 juni 2001 flyttede han tilbage til Danmark.
Den ubegrænsede skattepligt havde  

 været bragt til ophør under opholdet i Holland og genindtrådte i juni 2001.
Under sit ophold i  

 Holland erhvervede han i 1999 aktier i det norske selskab C AS.
Han deltog  

 alene  

 i selskabet som passiv investor og havde således aldrig haft noget direkte  

 med  

 selskabet at gøre.
Den 31. juli 2001 blev  

 der i Norge vedtaget fusion mellem C AS og D AS.
Sidstnævnte selskab var  

 forud  

 for fusionen ejet 100% af selskabet B AS.
Ved fusionen mellem D AS og C AS,  

 som  

 A var aktionær i, blev aktionærerne i sidstnævnte selskab vederlagt med  

 aktier  

 i B AS.
Ved genindtræden af den ubegrænsede skattepligt til Danmark ejede A  

 således aktier i B AS, svarende til 5,33% af selskabets kapital.
 Efterfølgende pr. 1.  

 januar 2002 fusionerede B AS med sit 100%-ejede datterselskab, D AS, hvilket  

 dog ikke umiddelbart fik konsekvenser for A som aktionær i moderselskabet.
 I løbet af 2002 og 2003  

 skete der kapitalforhøjelser i selskabet, hvorved A erhvervede yderligere en  

 mindre aktiepost i B AS.
 Efter fusionen i 2002  

 skiftede selskabet navn fra B AS til BB AS, under hvilket navn selskabet gik  

 konkurs i 2003.
 Efter det oplyste,  

 havde ingen af de nævnte norske selskaber aktiviteter her i landet, intet  

 fast  

 driftssted, ingen faste ejendomme eller aktiver i øvrigt her i landet.
 Repræsentanten havde  

 oplyst, at såfremt tilladelse kunne gives, ville en del af A´s aktier  

 skattemæssigt  

 skulle anses for anskaffet i 1999 (den forholdsmæssige andel, der kunne  

 henføres til de ved fusionen modtagne aktier), medens de resterende skulle  

 anses for anskaffet i 2002 (den forholdsmæssige andel, der kunne henføres til  

 købet i 2002).
Told- og  

 Skattestyrelsen imødekom ikke anmodningen.
Fusionen af C AS og D AS blev  

 gennemført  

 efter de norske regler i aksjeloven § 13-2, andet led som en såkaldt  

 trekantsfusion.
D AS var det modtagende selskab og C AS det indskydende  

 selskab.
Aktionærerne i det indskydende selskab blev vederlagt med aktier i B  

 AS, der var moderselskab til det modtagende selskab.
 Efter  

 fusionsskatteloven § 1, stk. 3 foreligger der en fusion, når et selskab  

 overdrager sin formue som helhed til et andet selskab eller sammensmeltes med  

 dette.
 På baggrund af det  

 fremlagte materiale var det Told- og Skattestyrelsens opfattelse, at den  

 gennemførte  

 transaktion var en fusion som defineret i fusionsskatteloven § 1, stk. 3.
 Efter  

 fusionsskatteloven § 2 er det imidlertid også en betingelse for beskatning  

 efter reglerne i fusionsskatteloven, at selskabsdeltagerne i det indskydende  

 selskab alene vederlægges med aktier eller anparter i det modtagende selskab  

 og  

 eventuelt en kontant udligningssum.
A blev som aktionær i  

 det indskydende selskab ikke vederlagt med aktier i det modtagende selskab,  

 men  

 derimod med aktier i det modtagende selskabs moderselskab.
På den baggrund  

 anså  

 Told- og Skattestyrelsen ikke betingelsen i fusionsskatteloven § 2 for  

 opfyldt,  

 hvorefter der ikke kunne meddeles tilladelse til det ansøgte.
A´s aktier i B  

 AS, som han ejede ved indtræden af skattepligt til Danmark i juni 2001, kunne  

 således ikke anses for erhvervet på det tidspunkt, hvor han oprindeligt  

 erhvervede aktier i C AS, men måtte anses for erhvervet på tidspunktet for  

 vedtagelsen af fusionen mellem D AS og C AS.
