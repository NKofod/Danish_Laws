 Værelsesregulativ for skovteknikerelever.
 I medfør af § 22, stk. 2, 2. pkt., i landbrugsministeriets bekendtgørelse  

 nr. 558 af 21. november 1983 om uddannelse af skovteknikere fastsættes:
§ 1 Eleverne kan under skolesemestrene normalt bo på skolen.
Den samlede  

 værelsesbeholdning administreres af skolen.
I tilfælde, hvor antallet af  

 værelser ikke måtte være stort nok til at imødekomme samtlige ønsker om  

 værelsestildeling, sker fordelingen ved en af skolen foretagen lodtrækning  

 mellem samtlige rettidige ansøgere.
Elevkredsen er berettiget til at lade en  

 repræsentant overvære lodtrækningen.
 Stk. 2. Skolen er berettiget til at afvise ansøgere, der tidligere har  

 haft værelse på skolen og herunder har misligholdt deres forpligtelser.
§ 2 Ansøgning om tildeling af værelse skal for at kunne anses for rettidig  

 være indgivet til skolen senest 3 måneder inden et skolesemesters begyndelse.
Stk. 2. Nye elever skal i forbindelse med ansøgningen om optagelse til  

 uddannelse meddele skolen, om de ønsker at komme i betragtning ved  

 værelsestildelingen.
Svar meddeles af skolen samtidigt med svaret på  

 ansøgningen om optagelse til uddannelsen.
Stk. 3. Elever, der er optaget på uddannelsen, skal ved afslutningen af  

 et skolesemester meddele skolen, om de ønsker at bo på skolen under det næste  

 skolesemester.
Meddelelse om værelsetildeling tilgår disse elever sammen med  

 skolens mødeindkaldelse til det nye skolesemester.
§ 3 Skolens ydelse omfatter et møbleret enkeltværelse med varme, lys,  

 hovedpude og dyne samt andel i de fællesrum og -faciliteter, der hører til  

 det pågældende husafsnit.
Eleverne har derudover adgang til benyttelse af  

 skolens øvrige fællesrum og -faciliteter, såsom kantine, fælleshus og  

 gymnastiksal.
Stk. 2. Værelset må alene benyttes til beboelse og må ikke fremlejes  

 eller udlånes.
Bytning af værelser mellem eleverne indbyrdes er kun tilladt  

 med skolens godkendelse.
 Stk. 3. Nærmere regler for elevernes brug af værelser og  

 fællesfaciliteter fastsættes ved en af skolen udfærdiget husorden, der skal  

 være ophængt på samtlige værelser.
§ 4 Lejemålet begynder samtidig med skolesemestret og udløber ved  

 skolesemestrets ophør.
Skolen kan dog undtagelsesvis indgå lejemål for andre  

 perioder.
§ 5 Inden for lejeperioden kan eleven bringe lejemålet til ophør ved skriftlig  

 opsigelse med mindst 1 måneds varsel til den 1. i en måned.
 Stk. 2. Inden for lejeperioden kan eleven ikke opsiges.
Stk. 3. Skolen kan dog straks ophæve et lejemål, såfremt eleven  

 misligholder dette eller bliver bortvist fra undervisningen.
Som  

 misligholdelse anses manglende eller gentagen forsinket betaling af lejen  

 eller andre pligtige ydelser, grov forsømmelse af elevens pligter,  

 tilsidesættelse af forskrifterne i § 3, stk. 2, misrøgt af det lejede, grov  

 tilsidesættelse af husordenen samt fraflytning i utide.
Stk. 4. Ophæver skolen et lejemål i medfør at stk. 3, skal eleven straks  

 betale leje for den tid, der hengår, indtil lejemålet kunne være bragt til  

 ophør ved opsigelse i medfør af stk. 1, samt eventuelle andre pligtige  

 ydelser.
Såfremt skolens værelseskapacitet iøvrigt er fuldt udnyttet, og det  

 pågældende værelse påny bliver udlejet inden for denne periode, skal det  

 indvundne lejebeløb fradrages i skolens fordring på den fraflyttede elev.
§ 6 Som vederlag for de i § 3, stk. 1, omhandlede ydelser betaler eleven en  

 leje, der fra 1. august 1984 udgør 500 kr. pr. måned.
Ved dele af måneder  

 beregnes lejen med 1/30 af den månedlige leje pr. dag.
 Stk. 2. Lejebeløbet reguleres fremover een gang om året pr. 1. august og  

 fastsættes under hensyn til den stedfundne pris- og lønudvikling og skolens  

 økonomi.
 Stk. 3. Der kan ikke ydes refusion af lejeafgift i tilfælde af elevens  

 fravær.
§ 7 Lejen erlægges månedsvis forud på skolens kontor og forfalder til betaling  

 hver den 1. eller den dag, skolesemestret begynder.
Er forfaldsdag en  

 helligdag, en lørdag eller grundlovsdagen, udskydes forfaldsdagen til den  

 førstkommende hverdag.
Sidste rettidige betalingsdag er den 8. hverdag efter  

 forfaldsdag, eller når denne hverdag er en lørdag, den førstkommende hverdag.
 Stk. 2. Under særlige omstændigheder kan skolen yde henstand med  

 betalingen af leje under forudsætning af, at der indgås en betalingsordning.
§ 8 Det påhviler eleven at foretage den daglige rengøring af sit værelse og -  

 sammen med de pågældende andre brugere - af fællesrum i det husafsnit, hvori  

 værelset indgår.
Skolen foretager regelmæssig rengøring af fællesrum samt  

 hovedrengøring af samtlige rum.
Stk. 2. Ved lejemålets ophør skal værelset afleveres i rydelig og  

 rengjort stand.
Konstaterede skader på det lejede vil, i det omfang de ikke  

 skyldes ælde eller slid, blive udbedret af skolen for elevens regning.
§ 9 Dette regulativ træder i kraft den 1. august 1984.
Skovskolerådet, den 31/7-1984 H.
Frølund/ O.
Klitgaard Foranstående regulativ godkendes.
Landbrugsministeriet, den 7/8-1984 P.M.V.
