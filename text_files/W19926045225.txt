I oktober 1986 håndpantsatte en klager K et ejerpantebrev med pant i  

 K's ejerlejlighed til sikkerhed for ethvert beløb, som K's brors firma var  

 eller måtte blive et pengeinstitut P skyldig.
Broderens engagement med P  

 bestod af en kassekredit.
I forbindelse med, at kassekreditten efterfølgende  

 blev forhøjet, underskrev K kreditkontrakt som håndpantsætter.
En anden af  

 P's afdelinger ydede efterfølgende K's bror et lån.
I forbindelse med  

 inkassation af P's engagement med K's bror, rejste P i november 1991 krav mod  

 K i henhold til håndpantsætningen.
K indbragte sagen for Ankenævnet med  

 påstand om, at P tilpligtedes at anerkende, at håndpantsætningserklæringen  

 alene kunne gøres gældende for så vidt angik kassekreditten ekskl. renter  

 påløbet efter misligholdelsen af denne.
K fik delvis medhold.
Kendelse af 26. oktober 1992 i sag nr. 82/1992 (pant for tredjemands gæld.  

 Alskyldserkæring.
Underretning).
Ved håndpantsætningserklæring af 8. oktober 1986 håndpantsatte klageren K  

 et ejerpantebrev med pant i K's ejerlejlighed til sikkerhed for ethvert  

 beløb, som K's brors firma var eller måtte blive pengeinstituttet P skyldig.  

 Broderens engagement med P bestod da af en kassekredit på ca. 122.000 kr.
I  

 december 1986 forhøjedes kassekreditten til 149.000 kr., og K underskrev  

 kreditkontrakt som håndpantsætter i denne forbindelse.
I august 1990 ydede en  

 anden af P's afdelinger K's bror et lån på 166.510,05 kr.
 I forbindelse med inkassation af P's engagement med K's bror rejste P i  

 november 1991 krav mod K i henhold til håndpantsætningen.
 K indbragte sagen for Ankenævnet med påstand om, at P tilpligtedes at  

 anerkende, at håndpantsætningserklæringen alene kunne gøres gældende for så  

 vidt angik kassekreditten, excl. renter påløbet efter misligholdelsen af  

 denne.
 Indklagede nedlagde påstand om principalt afvisning, subsidiært  

 frifindelse.
 Ankenævnet tog klagen delvist til følge med disse bemærkninger:
»Det må lægges til grund, at K's håndpantsætning af ejerpantebrevet  

 på 125.000 kr. fandt sted i forbindelse med forhøjelsen af broderens  

 kassekredit, og at broderen på dette tidspunkt ikke havde anden gæld til P.  

 Håndpantsætningserklæringen af 8. oktober 1986 er påført en henvisning til  

 kassekreditten, og den kreditkontrakt, som efterfølgende blev oprettet, blev  

 underskrevet af K som håndpantsætter.
Disse forhold støtter i væsentlig grad  

 K's forklaring om, at hun alene havde til hensigt at stille sikkerhed for  

 kassekreditten, og det er ikke godtgjort, at det blev fremhævet over for K,  

 at sikkerhedsstillelsen tillige omfattede enhver anden gæld, som broderen  

 måtte påtage sig over for P.
Under disse omstændigheder findes P ikke at  

 kunne støtte ret på den alskyldserklæring, som er indeholdt i  

 håndpantsætningserklæringen af 8. oktober 1986. Det bemærkes herved  

 yderligere, at lånedokumentet af 2. august 1990 i modsætning til  

 kreditkontrakten ikke blev forelagt K til underskrift og ikke indeholder  

 nogen henvisning til dennes pantsætning.
