Fremsat den 12. april 2005 af  

 udenrigsministeren (Per Stig Møller) Forslag til folketingsbeslutning om  

 dansk deltagelse i en FN-fredsbevarende operation i Sudan  

  

 (UNMIS) Folketinget meddeler sit samtykke til, at danske militære  

 styrker stilles til rådighed for en FN-fredsbevarende operation i Sudan.
Bemærkninger til beslutningsforslaget I.
Fredsaftalen, der blev indgået d. 9. januar 2005 mellem  

 Sudans regering og oprørsbevægelsen i det sydlige Sudan SPLM/A (Sudan  

 Peoples  

 Liberation Movement/Army) afslutter formelt 21 års borgerkrig, hvor over 2  

 millioner mennesker er døde og 4 millioner flygtet og fordrevet.
 Konflikten har rod i en langvarig økonomisk og politisk  

 marginalisering af mindre udviklede afrikanske områder, forstærket af store  

 etniske, religiøse og kulturelle forskelle og uligheder i Afrikas geografisk  

 største land.
Centralt i fredsaftalen står en mere ligelig fordeling af  

 økonomiske ressourcer og politisk magt.
Det sydlige Sudan får udstrakt  

 selvstyre med egen delstatsregering.
Parterne har forpligtet sig til at  

 arbejde  

 for et forenet Sudan, men syd får mulighed for en folkeafstemning om  

 selvstændighed efter en overgangsperiode på 6 år, som starter ½ år efter  

 fredsaftalens underskrivelse.
En national samlingsregering skal lede landet frem til uafhængige  

 præsident- og parlamentsvalg, som planlægges afholdt efter 4 år.  

 Ikke-muslimer  

 fritages for Sharia love.
Der etableres separate væbnede styrker for  

 henholdsvis nord og syd, samt en fælles styrke, som efter overgangsperioden  

 skal danne grundlag for en national styrke, hvis en folkeafstemning i syd  

 falder ud til fordel for et forenet Sudan.
Tiltag til demobilisering,  

 afvæbning, reintegration og forsoning iværksættes.
De tre omstridte  

 geografiske  

 områder på grænsen mellem nord og syd (Abyei, Nuba/Sydlige Kordofan og Blå  

 Nil)  

 får særstatus.
En meget vanskelig genopbygnings- og omstillingsproces venter,  

 hvor den virkelige fred skal vindes.
En af de første opgaver bliver at  

 etablere  

 en fælles regering og administration, der kan lede gennemførelsen af  

 fredsaftalen  

 samt bidrage til løsning af konflikter i andre dele af landet, herunder  

 Darfur,  

 hvor en selvstændig konflikt siden 2003 har udviklet sig til en meget  

 alvorlig  

 humanitær krise.
II.
I fredsaftalen anmoder parterne FN om at indsætte en  

 fredsbevarende operation til at overvåge og verificere gennemførelsen af den  

 samlede fredsaftale i overensstemmelse med FN pagten.
 FNs Sikkerhedsråd vedtog på denne baggrund den 24  

.  

  

 marts 2005 resolution 1590, der bemyndiger etableringen af en  

 FN-fredsbevarende  

 operation i Sudan (United Nations Mission in the Sudan, UNMIS). UNMIS  

 efterfølger UNAMIS (United Nations Advance Mission in the Sudan), som blev  

 etableret i henhold til FNs sikkerhedsrådsresolution 1547 af 11. juni 2004,  

 der  

 bemyndigede oprettelse af en politisk mission til at forberede en militær FN  

 fredsbevarende mission.
Sikkerhedsrådet anerkender i resolution 1590, at  

 international bistand til gennemførelsen af fredsaftalen mellem nord og syd  

 er  

 afgørende for dens muligheder for succes.
Samtidig understreges det, at  

 fremskridt i løsning af krisen i Darfur vil virke fremmende på donorlandenes  

 vilje til at yde bistand.
Regeringen har øremærket 500 millioner kroner over  

 fem år til stabiliserings- og genopbygningsbistand til Sudan, afhængig af  

 udviklingen i fredsprocessen.
 På baggrund af situationen i Darfur har FNs Sikkerhedsråd  

 endvidere vedtaget resolution 1591 af 29. marts 2005, der skærper FNs  

 krav til  

 parterne i Darfur og indfører yderligere sanktioner  

,  

  

 samt resolution  

 1593 af 31. marts 2005, der henviser retsforfølgelse af ansvarlige for  

 overtrædelser  

 af menneskerettighederne og den humanitære folkeret til Den Internationale  

 Straffedomstol (ICC).
 Regeringen finder, at Danmark bør bidrage til en  

 FN-fredsbevarende operation i Sudan.
Det er regeringens hensigt at bidrage til FN-operationens  

 indledende fase med ca. 45 soldater inden for rammen af Stand-by Forces High  

 Readiness Brigade (SHIRBRIG), der udsendes for en periode på ca. 6 måneder,  

 hvorefter SHIRBRIG-bidraget vil blive afløst af FN-styrker.
Herudover vil der  

 kunne blive behov for at udsende dansk støttepersonel i mindre omfang.
III.
Det folkeretlige grundlag for FNs fredsbevarende  

 operation i Sudan udgøres af FNs Sikkerhedsråds-resolution 1590 af 24.  

 marts  

 2005.
IV.
UNMIS skal i henhold til Sikkerhedsrådsresolution 1590  

 bidrage til gennemførelsen af fredsaftalen af 9. januar 2005, herunder  

 medvirke  

 til etablering af nye militære og civile strukturer samt overvågning af  

 overholdelse af våbenhvilen under aftalen.
Opgaven for FNs mission i Sudan vil være at verificere og  

 overvåge at fredsaftalen mellem regeringen i Sudan og oprørsbevægelsen i syd  

 gennemføres.
Herunder skal missionen skabe accept af fredsaftalen,  

 kontrollere  

 at kamphandlingerne afbrydes og at redeployering af parternes væbnede styrker  

 og oprettelse af fælles enheder (Joint Integrated Units), der kan danne  

 grundlag for et forenet sudanesisk forsvar, gennemføres.
Endvidere skal  

 styrken  

 støtte demobilisering, afvæbning og reintegration af de væbnede styrker.
Missionen skal støtte parterne i at fremme forståelsen for  

 fredsprocessen i befolkningen og til at sikre inddragelse af alle grupper,  

 herunder kvinder, i freds- og forsoningsprocessen.
Missionen skal i  

 koordination med bilaterale og multilaterale programmer støtte parternes  

 omstrukturering af politiet i Sudan i overensstemmelse med demokratiske  

 principper.
Missionen skal i muligt omfang støtte og koordinere  

 frivillig tilbagevenden af flygtninge og internt fordrevne, samt humanitær  

 bistand.
Missionen skal støtte parterne i at fremme retsstatsprincipper,  

 herunder et uafhængigt retssystem, samt fremme og beskytte overholdelse af  

 menneskerettigheder for hele befolkningen, for herigennem af skabe grundlaget  

 for en varig fred.
Missionen skal endvidere sammen med andre internationale  

 aktører bidrage til forberedelse og afholdelse af valg og folkeafstemningen  

 om  

 uafhængighed i syd.
Resolutionen sikrer på dansk foranledning, at FNs  

 fredsbevarende operation tager hensyn til kvinders rettigheder og  

 ligestillingsaspekter.
UNMIS har et hovedkvarter med en civil og en militær del,  

 der oprettes i hovedstaden Khartoum.
Den militære indsats ledes af  

 styrkehovedkvarteret, der støttes af hovedkvarterskompagniet, hvori den  

 danske  

 stabsdeling indgår.
Styrkehovedkvarteret vil udsende et element til Juba, den  

 lokale hovedstad i det sydlige Sudan, ca. 2.500 kilometer syd for Khartoum.
Foruden et hovedkvarter i Khartoum, der skal koordinere  

 parternes redeployering fra konfrontationsområdet, etableres seks  

 FN-sektorer,  

 hvor FN-styrkerne får ansvaret for at udføre missionens opgaver.
Hver sektor  

 består af operative enheder i form af et bataljonshovedkvarter, en  

 observatørgruppe og en beskyttelsesenhed samt støttetropper i form af et  

 transportkompagni, et ingeniørkompagni, et minerydningskompagni, et  

 helikopterelement  

 samt et sanitetskompagni.
Det militære hovedkvarter råder herudover over en  

 række enheder, der kan indsættes i hele UNMIS ansvarsområde.
Disse tropper  

 omfatter bl.a. en reserve, militærpoliti, transport-, kommunikations-,  

 vandborings- og broslagningsenheder, jordbaserede støtteenheder til lastning  

 og  

 losning af fly samt forsyninger.
FNs militære styrke i Sudan vil, når hele styrken er på  

 plads, omfatte op til 10.000 soldater.
Heraf vil ca. 750 være observatører.  

 Hovedkvarteret vil have ca. 150 stabsofficerer, de operative enheder vil  

 omfatte ca. 4.000 soldater og endelig vil der være ca. 5.000 støttetropper.  

 Herudover vil der være en civil komponent, herunder op til 715 civilt politi  

 personel.
Den vestlige Darfur-region er ikke direkte omfattet af  

 fredsaftalen.
UNMIS har ikke mandat til direkte at gribe ind i Darfur, hvor  

 den  

 Afrikanske Union (AU) med Sikkerhedsrådets støtte har udsendt en  

 fredsbevarende  

 mission (AMIS). Sikkerhedsrådsresolution 1590 pålægger UNMIS at arbejde tæt  

 sammen med og støtte AU med henblik på at styrke fredsbestræbelserne i  

 Darfur,  

 herunder støtte til de AU-ledede fredsforhandlinger i Abuja, Nigeria, og til  

 AUs mission i Darfur.
Generalsekretæren anmodes i resolution 1590 om  

 inden 30  

 dage at fremlægge forslag for Sikkerhedsrådet til, hvordan samarbejdet  

 konkret  

 kan udmøntes.
V.
Danmark har været blandt initiativtagerne til  

 etableringen af den multinationale brigade på højt beredskab, Stand-by Forces  

 High Readiness Brigade (SHIRBRIG). SHIRBRIG er beregnet på udsendelse i  

 første  

 del af en FN fredsbevarende operation.
Den kan indsættes med 15-30 dages  

 varsel  

 og udsendes i en seks-måneders periode, hvorefter styrken forudsættes afløst  

 af  

 andre fredsbevarende styrker fra FNs medlemslande.
SHIRBRIG-landekredsen omfatter for indeværende Argentina,  

 Canada, Danmark, Finland, Holland, Italien, Irland, Litauen, Norge, Polen,  

 Rumænien, Slovenien, Sverige, Spanien, Østrig der alle er fulde medlemmer af  

 samarbejdet samt Ungarn, der er i færd med at ratificere medlemskabet.
Chile,  

 Jordan, Kroatien, Portugal, Senegal, Tjekkiet og Ungarn deltager som  

 observatører i samarbejdet.
SHIRBRIG er af FN blevet anmodet om at bidrage til FN  

 missionen med et hovedkvarterskompagni og dele af FNs militære stab.
I  

 resolution 1590 udtrykker Sikkerhedsrådet anerkendelse af SHIRBRIGs  

 deltagelse  

 i planlægning og forberedelse af missionen.
SHIRBRIGs hovedkvarterskompagni vil bestå af ca. 200  

 soldater.
Danmark vil bidrage med en stabsdeling, Italien vil opstille  

 sikringsenheden på ca. 150 soldater til kompagniet, og Canada vil bidrage med  

 enkelte personer til kompagniledelsen.
Norge vil bidrage med en sanitetsenhed  

 på ca. 10 soldater.
Derudover forventes Østrig, Canada, Italien, Norge,  

 Polen,  

 Rumænien, Spanien, Finland, Irland, Litauen, Slovakiet og Sverige, ligesom  

 Danmark, at bidrage til FNs styrkehovedkvarter med stabsofficerer, der  

 er  

 tilmeldt SHIRBRIG.
Hovedkvarterskompagniets opgave vil være at støtte det  

 militære FN-hovedkvarter med stabspersonel, kommunikation, transport og  

 sikring.
Inkluderet i disse opgaver er ligeledes administrativ støtte og  

 løsning af opgaver af logistisk karakter for FNs fremskudte  

 hovedkvarter i Juba.
Den  

 danske stabsdeling  

 vil støtte det militære hovedkvarter med  

 stabshjælpere og sekretærbistand omfattende blandt andet etablering og  

 vedligeholdelse af en central registrering, udarbejdelse af operationsordrer  

 og  

 operationsplaner.
Enheden vil endvidere støtte med stabshjælpere 24 timer i  

 døgnet i operationsrummet og give teknisk hjælp til staben vedrørende  

 kommunikation.
Bidraget vil primært være indsat i Khartoum, men et mindre  

 element vil blive indsat ved det fremskudte hovedkvarter i Juba.
Udover  

 stabsdelingen omfatter det danske bidrag stabsofficerer til hovedkvarteret.  

 Henset til at indkvarteringsforholdene for styrkebidraget endnu ikke er  

 endeligt  

 fastlagt, vil der kunne blive behov for at udsende dansk støttepersonel i  

 mindre omfang.
Enkelte personer kan midlertidigt blive udsendt til andre dele  

 af Sudan.
 Det aktuelle danske bidrag inden for rammerne af SHIRBRIG  

 understøtter den høje danske profil i SHIRBRIG samarbejdet og sikrer, at  

 SHIRBRIG bidrager aktivt i FNs fredsbevarende indsats.
 De øvrige styrker til FNs mission tilvejebringes af en  

 række andre lande, hvor foreløbig Indien, Bangladesh, Malaysia, Ægypten,  

 Jordan, Pakistan, Kenya, Kina og Nigeria har tilmeldt styrker.
 Chefen for styrken forventes at blive en  

 generalmajor  

 fra Bangladesh med den canadiske chef for SHIRBRIG som næstkommanderende.
VI.
Forsvarets Efterretningstjeneste har afgivet følgende  

 vurdering af truslen i Sudan:
På jorden vurderes truslen mod en FN styrke at være lav  

 fra fredsaftalens parter.
Truslen fra øvrige oprørsgrupper/militser vurderes  

 generelt at være middel.
I det sydligste Sudan er truslen imidlertid høj i  

 visse områder.
Truslen mod flytrafikken varierer afhængig af flyvehøjde og  

 område.
Truslen kommer fra de oprørsgrupper, der ikke er omfattet af  

 fredsaftalen.
Ved flyvning i lav højde er truslen middel, mens truslen  

 derover  

 er lav.
De mange års borgerkrig har efterladt store mængder af  

 ueksploderet ammunition og miner i området.
I det sydlige, sydøstlige og  

 vestlige Sudan, området ved Nubabjergene samt grænsen til Eritrea vurderes  

 minefaren og faren fra ueksploderet ammunition som middel.
I resten af landet  

 vurderes minefaren og faren fra ueksploderet ammunition som lav.
Under borgerkrigen er meget af den i forvejen spinkle  

 infrastruktur forfaldet eller ødelagt.
Det er således kun muligt at nå store  

 dele af det sydlige Sudan med lufttransport, særligt i regntiden.
Sudan har tidligere givet husly til udenlandske terrorgrupper.  

 Således var Sudan hovedbase for al Qaida i perioden 1991-96, hvor Osama bin  

 Laden havde tætte forbindelser til regeringen.
Efter 11. september 2001 har  

 Sudan dog ændret kurs og deltager i terrorbekæmpelsen.
Men situationen i  

 Sudan  

 giver mulighed for, at terrornetværk kan operere i landet.
Truslen fra  

 terrorgrupper  

 vurderes som middel.
Sudans nabolande har alle strategiske, politiske,  

 økonomiske eller etniske interesser i Sudan.
De fleste naboer har aftaler med  

 regeringen i Khartoum og/eller oprørsbevægelserne om eksempelvis politiske,  

 økonomiske og militære forhold.
Derudover har et antal fremmede lande og  

 private firmaer væsentlige interesser i olieudvindingen i Sudan.
Interesserne  

 sikres blandt andet gennem en omfattende indhentning af oplysninger primært  

 om  

 sikkerhedsmæssige forhold og informationer til støtte for olieudvindingen.  

 Truslen fra spionage vurderes som høj.
Truslen fra organiseret kriminalitet, der udover berigelse,  

 også kan omfatte vold og brug af håndvåben, vurderes som middel.
Truslen fra  

 anvendelse af kemiske eller biologiske kampstoffer vurderes som lav.
Truslen  

 fra civil uro vurderes som lav.
I hele Sudan er der en lang række fremmedartede og  

 alvorlige sygdomme, det kun i et vist omfang er muligt at vaccinere for eller  

 træffe andre forholdsregler mod. VII.
Det danske militære bidrag vil indgå i en indsats,  

 hvor der ikke kan udelukkes at blive tale om anvendelse af militære  

 magtmidler.  

 På den baggrund forelægges sagen for Folketinget under henvisning til  

 Grundlovens  

 § 19, stk. 2 med anmodning om, at Folketinget meddeler sit samtykke  

 til, at danske militære styrker stilles til rådighed for en FN-fredsbevarende  

 operation i Sudan.
Udover adgang til at anvende magt i selvforsvar, vil  

 styrken  

 have adgang til at anvende magt til at udføre visse beskyttelsesopgaver, jf.  

 FNs sikkerhedsrådsresolution 1590 af 24. marts 2005, para. 16.
 For så vidt angår UNMIS-personellets retlige status under  

 ophold i missionsområdet, anmoder sikkerhedsrådsresolution 1590 af 24. marts  

 2005 FNs Generalsekretær og Sudans regering om, at få en endelig  

 statusaftale  

 mellem FN og Sudan på plads inden 30 dage efter vedtagelsen af resolutionen.  

 Den sudanesiske regering pålægges at konsultere SPLM i den forbindelse.  

 Indtil  

 endelig vedtagelse af statusaftalen reguleres personellets retlige status af  

 FNs  

 standard statusaftale.
 Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
Regeringen vil løbende vurdere det danske bidrags  

 sammensætning med henblik på at sikre en effektiv opgaveløsning.
Såfremt det  

 skulle vise sig hensigtsmæssigt at justere bidraget væsentligt, eller såfremt  

 der skulle ske en væsentlig ændring i grundlaget for eller karakteren af  

 bidraget, vil regeringen rådføre sig med Det Udenrigspolitiske Nævn herom  

 eller  

 om nødvendigt på ny forelægge sagen for Folketinget.
VIII.
Merudgiften til udsendelse af det danske militære  

 bidrag på ca. 45 soldater til den indledende fase af FN-operationen i Sudan  

 vurderes at udgøre ca. 20 mio. kr. for en seks måneders periode.
Såfremt der  

 skulle vise sig behov for at udsende dansk støttepersonel og/eller materiel,  

 vil dette kunne medføre yderligere merudgifter i mindre omfang.
Merudgiften  

 er  

 ikke fraregnet refusioner fra FN.
Refusionens størrelse vil afhænge af  

 FNs  

 fastlæggelse af bidragets refusionsmæssige status.
De samlede merudgifter vil  

 kunne afholdes inden for den ramme, der er afsat til forsvarets  

 internationale  

 aktiviteter på finanslovens § 35.11.26 (Reserve til merudgifter  

 forbundet  

 med forsvarets og politiets internationale operationer).
