I.
Indledning Funktionærernes ret til fratrædelsesgodtgørelse følger af funktionærlovens  

 § 2 a (FUL).
 I en række tilfælde kan der også være tillagt ikke-funktionærer ret til  

 fratrædelsesgodtgørels efter regler svarende til FUL's, jf. fx § 18, punkt 1,  

 i fællesoverenskomsten mellem Finansministeriet og Statsansattes Kartel.
Når en funktionær opsiges, skal virksomheden udrede et beløb  

 (fratrædelsesgodtgørelse) svarende til henholdsvis 1, 2 eller 3 måneders løn,  

 såfremt funktionæren har været uafbrudt beskæftiget i samme virksomhed i 12,  

 15 eller 18 år.
Dette følger af FUL § 2 a, stk. 1.
 Ifølge FUL § 2 a, stk. 2, skal der dog ikke udredes  

 fratrædelsesgodtgørelse, hvis funktionæren ved fratrædelsen vil oppebære  

 pension fra arbejdsgiveren eller folkepension.
A.
Pension fra arbejdsgiver 1. Undtagelsesbestemmelsen i FUL § 2 a, stk. 2, gælder i tilfælde,  

 hvor funktionæren ved fratræden vil eller kan få egentlig  

alderspension, uanset dennes størrelse.
 2. Funktionærer, som ved fratrædelsen vil kunne få  

understøttelse på grund af alder ifølge Økonomi- og Budgetministeriets  

 cirkulære af 26. januar 1972 om ændrede regler om ydelse af understøttelse  

 til ikke-pensionssikret personale i statens tjeneste, er således fortsat ikke  

 berettiget til fratrædelsesgodtgørelse i henhold til FUL § 2 a.
 3. Afskedigelse med ordinær eller kvalificeret  

svagelighedspension  efter civilarbejderloven afskærer derimod ikke  

 funktionæren fra fratrædelsesgodtgørelse.
 4. Ligeledes afskærer heller ikke en invalidepension fra en  

 pensionsordning, hvortil arbejdsgiveren har bidraget, udbetaling af  

 fratrædelsesgodtgørelse, når det alene er invalidepensionen, der kommer til  

 udbetaling.
B.
Folkepension 1. Funktionærer, som ved fratrædelse efter opsigelse får eller er  

 berettiget til at få folkepension, er ikke berettiget til  

 fratrædelsesgodtgørelse.
C.
Forskellige begrebers forståelse 1. Ordene i FUL § 2 a, stk. 1, uafbrudt beskæftiget har  

 Finansministeriet hidtil forstået således, at der skulle være tale om en  

ubrudt ansættelse i samme virksomhed, og at tjenestefrihed uden løn  

 bortset fra tilfælde, hvor tjenestefriheden helt klar ter i arbejdsgiverens  

 interesse derfor afbrød optjening af anciennitet i relation til FUL § 2 a.
Imidlertid har Sø- og Handelsretten i sag nr.
F 37/92 afsagt en dom, der  

 ændrer denne forståelse.
Sagen omhandlede en funktionær, som efter godt 12  

 års ansættelse i samme institution efter ansøgning fik tjenestefrihed uden  

 løn i 2 år, hvorefter funktionæren veandte tilbage til institutionen. 1 år  

 efter tilbagekomsten blev vedkommende afskediget efter 120-dages reglen, og  

 der blev ikke udbetalt fratrædelsesgodtgørelse, fordi der ikke var tale om  

ubrudt ansættelse.
I dommen lægges imidlertid vægt på, at  

 tjenestefrihed uden løn medfører en tidsbegrænset suspension af  

 ansættelsesforholdet, og at funktionæren ved tilbagekomst til samme  

 institution genindtræder i sine rettigheder med hensyn til  

 opsigelsesvarsel, lkønanciennitet m.v.
Derfor finder retten, at FUL § 2 a  

 vedrørende uafbrudt beskæftigelse må anses for opfyldt også i dette  

 tilfælde, idet dog tjenestefrihedsperioden ikke medregnes ved beregning af,  

 hvorvidt 12, 15 eller 18-års kravet i loven er opfyldt.
 2. Udtrykket i FUL § 2 a, stk. 1, samme virksomhed må i  

 forbindelse med statslig virksomhed i almindelighed forstås som omfattende  

samme ansættelsesområde.
 3. Ved ordene i FUL § 2 a, stk. 2, vil oppebære forstås, at  

 funktionæren ved fratrædelsen opfylder betingelserne for at oppebære pension.  

 Det er uden betydning, om pågældende måtte ønske at udskyde pensionens  

 udbetaling.
II.
Særlige retningslinier for overenskomstansatte, som er omfattet af  

 en ikke fuldt udbygget pensionsordning.
 For overenskomstansatte, som er omfattet af en ikke fuldt udbygget  

 pensionsordning, er der den 24. oktober 1991 med StK, OC og CO II indgået en  

 aftale, hvorefter de pågældende på trods af ordlyden af FUL's § 2 a, stk. 2,  

 vil kunne få fratrædelsesgodtgørelse.
 Aftalen er optrykt som bilag til dette cirkulære.
III.
Ophævelse Finansministeriets cirkulære af 278. februar 1992 (APD. nr. 16/92) om  

 Retningslinier for udbetaling af fratrædelsesgodtgørelse i henhold til FUL §  

 2 a ophæves.
Finansministeriet Administrations- og Personaledepartementet, den 11. oktober 1993 P.M.V.
 E.B.
Niels Paludan Bilag Aftale mellem Fionansministeriet, Statsansattes Kartel (StK),  

 Overenskomstansattes Centralorganisation (OC) og Statstjenestemændenes  

 Centralorganisation II (CO II) om fratrædelsesgodtgørelse til overenskomstansatte medarbejdere omfattet af  

 en ikke fuldt udbygget pensionsordning, jf.
Finansministeriets cirkulære  

 (APD. nr. 59/90) af 2. april 1990, Finansministeriets cirkulære (APD. nr.  

 112/90) af 20. august 1990, overenskomst af 10. august 1989 mellem  

 Finansministeriet og Dansk Tandplejeforening vedrørende  

 undervisningsassistenter ved skolerne for tandplejere mv., overenskomst af  

 29. juni 1990, (APD. nr. 82/90) mellem Finansministeriet og  

 statstjenestemændenes Centralorganisation II vedrørende konsulenter ansat i  

 Direktoratet for Arbejdstilsynet samt tillæg af 14. juni 1990 (APD.nr.  

 108/90) til overenskomst mellem Finansministeriet og Økonomaforeningen for  

 køkkenassistenter og køkkenledere.
§ 1.  Aftalens område Denne aftale omfatter medarbejdere omfattet af de ovennævnte cirkulærer,  

 aftaler og overenskomster om pensionering for ikke-pensionssikrede  

 overenskomstansatte under Statsansattes Kartel, under Tjenestemænds- og  

 Overenskomstansattes Kartel og under Statstjenestemændenes  

 Centralorganisation II, der enten er omfattet af funktionærloven eller er omfattet af  

 en overenskomst/faftale, som indeholder en bestemmelse om  

 fratrædelsesgodtgørelse, og er optagaet i pensionsordningen efter det fyldte 50. år.
§ 2.  Ret til fratrædelsesgodtgørelse Ansatte, der i henhold til § 1 er omfattet af denne aftale, og som ved  

 fratræden får udbetlat alderspension fra pensionsordningen, bevarer ret til  

fratrædelsesgodtgørelse i henhold til funktionærlovens § 2 a, stk. 1,  

 jf. stk. 3, eller i henhold til bestemmelser i aftaler og overenskomster om  

 fratrædelsesgodtgørelse.
 Stk. 2.  Det er en forudsætning for udbetaling af  

 fratrædelsesgodtgørelse efter stk. 1, at pågældende fratræder efter det  

 fyldte 60. år, men inden det fyldte 67. år.
 Stk. 3.  Fratrædelsesgodtgørelsen udbetales efter  

 ansøgning, jf. § 4.
§ 3.  Beregning af fratrædelsesgodtgørelse Hvis pensionen udbetales som en løbende pension, modregnes et beløb  

 svarende til den løbende pension for det antal måneder,  

 fratrædelsesgodtgørelsen svarer til.
 Stk. 2.  Hvis pensionen udbetales som en sum modregnes  

 summen i fratrædelsesgodtgørelsen.
 Stk. 3.  Hvis summen overstiger  

 fratrædelsesgodtgørelsen, udbetales fratrædelsesgodtgørelsen ikke.
§ 4.  Ansøgning om fratrædelsesgodtgørelse Det påhviler den ansatte inden sin fratræden at søge  

 ansættelsesmyndigheden om fratrædelsesgodtgørelse og ved skrivelse fra den  

 pågældende pensionsordning at dokumentere 1. optagelse i pensionsordningen efter det fyldte 50.  

 år, 2. størrelsen af en løbende pensionsydelse og 3. størrelsen af en eventuel eengangssum.
 Stk. 2.  Fratrædelsesgodtgørelsen afregnes snarest  

 muligt, efter at ansættelsesmyndigheden har modtaget den nævnte  

 dokumentation.
§ 5.  Ikrafttræden og overgangsbestemmelser Denne aftale træder i kraft 1. april 1991.
 Stk. 2.  For medarbejdere, der fra aftalens ikrafttræden  

 og frem til dennes udsendelse er berettiget til fratrædelsesgodtgørelse,  

 gælder tidsfristen i § 4, stk. 1, ikke.
 Stk. 3.  Aftalen gælder i 10 år fra  

 ikrafttrædelsesdatoen, hvorefter den bortfalder uden videre.
København, den 24. oktober 1991 Finansministeriet P.M.V.
 E.B.
Niels Paludan Statsansattes Kartel Ove Hygum Overenskomstansattes Centralorganisation Finn Busse Jensen Statstjenestemændenes Centralorganisation II Bjørn Wikkelsøe Jensen (* 1) Udsendt som APD nr. 79/93.
