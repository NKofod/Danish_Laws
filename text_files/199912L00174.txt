Fremsat den 26. januar 2000 af  

 indenrigsministeren (Thorkild Simonsen) Forslag til Lov om ændring af beredskabsloven, lov  

 om orlov og lov om ferie (Udvidet beslutningskompetence til fælles  

 beredskabskommissioner, gebyr for udrykning til visse alarmer, antagelse af  

 kvinder på værnepligtslignende vilkår m.v.) § 1 I beredskabsloven, jf. lov nr. 1054 af 23. december 1992, som senest  

 ændret ved § 2 i lov nr. 1092 af 29. december 1997, foretages  

 følgende ændringer:
 1. I § 9, stk. 2, indsættes efter 1.  

 pkt. som nyt pkt.:
» 2. I § 9, stk. 3, ændres »§ 29, stk. 1, 2 og 4« til: »29, stk. 1, 2 og  

 5«.
 3. I § 10, stk. 2, 1. pkt., indsættes efter  

»varetage de opgaver«:  

»vedrørende redningsberedskabet«.
 4. I § 10, stk. 2, indsættes efter 1.  

 pkt. som nyt pkt.:
» 5. I § 11, stk. 1, 2. pkt., indsættes efter  

»§ 9, stk. 2«: », eller § 10«.
 6. I § 21, stk. 1, indsættes efter »i forbindelse med indsatsen«: », jf. § 12,  

 stk. 1, 1. pkt., uden retskendelse «.
 7. Efter § 23 indsættes i kapitel 4:
» 8. I § 25, stk. 1, indsættes som 2.  

 pkt.:
» 9. I § 25, stk. 2, indsættes som 2.  

 pkt.:
» 10. § 35, stk. 3, affattes således:
» 11. § 36 affattes således:
» Stk. 2. Indenrigsministeren fastsætter nærmere  

 regler om brandsyn efter stk. 1, herunder om påbud om  

 afhjælpning af eventuelle mangler.
Stk. 3. Brandsyn i henhold til stk. 1 kan, hvis det  

 skønnes nødvendigt, til enhver tid uden retskendelse foretages  

 på ejendommen.
Den, der foretager brandsynet, skal være i  

 besiddelse af behørig legitimation.
Stk. 4. Indenrigsministeren kan efter forhandling med  

 forsvarsministeren bestemme, at brandsyn for forsvaret ordnes på  

 særlig måde.« 12. Efter § 36 indsættes:
» Stk. 2. Indenrigsministeren kan fastsætte regler om  

 formen for og omfanget af offentliggørelse, herunder at  

 offentliggørelse kan ske elektronisk.« 13. I § 37, stk. 2, indsættes som 2.  

 pkt.:
» 14. I § 47, 2. pkt., ændres »kommunikationsministeren«  

 til: »forskningsministeren«.
 15. I § 53, stk. 1, ændres »hærens« til: »forsvarets«.
 16. Efter § 54 indsættes:
»Kvinder antaget på værnepligtslignende  

 vilkår § 54 a.
Reglerne i §§ 52 - 54 og §§ 60 - 66 finder  

 tilsvarende anvendelse på kvinder antaget på  

 værnepligtslignende vilkår.
§ 54 b.
Kvindeligt personel i redningsberedskabet antaget  

 på værnepligtslignende vilkår, som er afskediget eller  

 hjemsendt, og for hvem tjeneste af enhver art i redningsberedskabet efter  

 foreliggende oplysninger må anses for at være uforenelig med  

 deres samvittighed, kan af indenrigsministeren fritages for tjeneste.  

 Indenrigsministeren fastsætter nærmere regler herom.« 17. § 56, stk. 1, 1. pkt., affattes  

 således:
» § 2 I lov om orlov, jf. lovbekendtgørelse nr. 6 af 5. januar 2000,  

 foretages følgende ændring:
 1. I § 1, stk. 3, indsættes efter »i forsvaret«: »eller i det statslige redningsberedskab«.
§ 3 I lov om ferie, jf. lovbekendtgørelse nr. 538 af 25. juni 1999,  

 foretages følgende ændringer:
 1. I § 2, stk. 1, nr. 4, indsættes efter  

»i forsvaret«: »eller i det statslige redningsberedskab«.
 2. I § 9, stk. 5, indsættes efter »i forsvaret«: »eller i det statslige redningsberedskab«.
 3. I § 20 indsættes efter »i forsvaret«: »eller i det statslige redningsberedskab«.
§ 4 Loven træder i kraft den 1. juli 2000.
Bemærkninger til lovforslaget Almindelige bemærkninger Lovforslaget fremsættes med henblik på  

 ændring af beredskabsloven, lov nr. 1054 af 23. december 1992 (jf.  

 Folketingstidende 1992/1993, forhandlingerne s. 2860, 3536, 3938 og 4331,  

 Tillæg A s. 4225, Tillæg B s. 475 og 693 og Tillæg C s.  

 497). Lovens § 9, stk. 3 og 4, er redaktionelt ændret som  

 følge af vedtagelsen af henholdsvis lov nr. 380 af 14. juni 1995 om  

 ændring af de kommunale styrelseslove m.v., lov nr. 232 af 2. april  

 1997 om ændring af forskellige lovbestemmelser om Københavns  

 Kommune og lov nr. 1092 af 29. december 1997 om ændring af lov om  

 kommunernes styrelse og beredskabsloven.
1. Baggrunden for lovforslaget og lovforslagets indhold I Opgavekommissionens betænkning nr. 1366, december  

 1998, foreslås en ændring af beredskabsloven, således at  

 der kan henlægges udvidet beslutningskompetence til fælles  

 beredskabskommissioner vedrørende de forebyggende foranstaltninger i  

 beredskabslovens kapitel 7. Regeringen og Kommunernes Landsforening er i  

 aftale af 11. juni 1999 om kommunernes økonomi og service 2000   2002  

 blevet enige om at søge en række af Opgavekommissionens konkrete  

 forslag til tilpasninger i opgavefordelingen gennemført i  

 folketingssamlingen 1999/2000.
 I overensstemmelse med Opgavekommissionens forslag  

 åbner lovforslaget mulighed for, at kommunalbestyrelserne i de  

 kommuner, der har samordnet deres redningsberedskab og derfor skal  

 nedsætte en fælles beredskabskommission, kan henlægge  

 beslutningskompetence til den fælles beredskabskommission  

 vedrørende de forebyggende foranstaltninger i beredskabslovens kapitel  

 7.
 Lovforslaget giver endvidere mulighed for, at en  

 beredskabskommission nedsat for en kommune, kan varetage den umiddelbare  

 forvaltning af opgaver vedrørende forebyggende foranstaltninger i  

 beredskabslovens kapitel 7.
 Med lovforslaget tilvejebringes også hjemmel til en  

 systematiseret offentliggørelse af brandsynsresultater.
 Efter branden i et forsamlingslokale i Göteborg den  

 29. oktober 1998, hvor 63 unge mennesker mistede livet, blev der under  

 Beredskabsstyrelsen nedsat en arbejdsgruppe med henblik på at vurdere  

 de gældende regler om brandsikkerhed i forsamlingslokaler m.v.
Arbejdsgruppen afgav den 17. februar 1999 en rapport til  

 indenrigsministeren.
I rapporten er det bl.a. anført, at en  

 systematiseret offentliggørelse af resultaterne af gennemførte  

 brandsyn vil kunne bidrage til, at de ansvarlige for landets  

 forsamlingslokaler tillægger brandsikkerhedsmæssige  

 spørgsmål yderligere opmærksomhed, og til at borgerne vil  

 få bedre mulighed for at orientere sig om beredskabsmyndighedens  

 seneste vurdering af brandsikkerheden.
 Justitsministeriet afgav den 19. december 1996 en  

 redegørelse til Folketingets Retsudvalg om bl.a. udviklingen i  

 forvaltningsmyndighedernes adgang til privat ejendom uden retskendelse.  

 Baggrunden for redegørelsen er den retssikkerhedsmæssige  

 diskussion, der har været ført om foreneligheden mellem på  

 den ene side bestemmelser i grundlovens § 72 og § 73  

 vedrørende henholdsvis boligens og ejendomsrettens ukrænkelighed  

 og på den anden side lovgivning om myndighedernes adgang til privat  

 ejendom uden retskendelse.
 I redegørelsen udtaler Justitsministeriet om  

 bestemmelser om myndigheders adgang til privat ejendom i  

 kontroløjemed, at det er vanskeligt at se, hvilket formål kravet  

 om retskendelse skulle tjene i de tilfælde, hvor domstolene reelt ikke  

 har noget at tage stilling til (underforstået, at domstolene normalt  

 ikke har et grundlag for at efterprøve myndighedens skøn over  

 kontrolbehovet).
Justitsministeriet udtaler videre, at det generelt  

 bør undgås, at der i lovgivningen unødigt medtages  

 bestemmelser, der gør det muligt for offentlige myndigheder at skaffe  

 sig adgang til privat ejendom uden retskendelse.
Det bør bl.a.  

 overvejes, at der i stedet kan fastsættes andre egnede, mindre  

 indgribende kontrolforanstaltninger.
Er der imidlertid et særligt behov  

 for adgang til privat ejendom uden retskendelse, bør der gives klar  

 hjemmel hertil, og bestemmelsens anvendelsesområde bør  

 afgrænses klart.
 På denne baggrund er der i lovforslaget medtaget  

 nogle ændringsforslag, således at der i det enkelte  

 tilfælde tilvejebringes klar hjemmel til kommunalbestyrelsens adgang  

 til privat ejendom uden retskendelse.
Kommunalbestyrelsen kan i dag med hjemmel i de almindelige  

 kommunalretlige grundsætninger opkræve gebyr for  

 redningsberedskabets udrykning til blinde alarmer fra automatiske  

 brandsikringsanlæg, der ifølge en aftale mellem  

 anlægsejeren og kommunalbestyrelsen er tilsluttet den kommunale  

 beredskabsstation.
Med lovforslaget tilvejebringes hjemmel for  

 kommunalbestyrelsen til at opkræve gebyr for redningsberedskabets  

 udrykning til blinde alarmer fra lovpligtige automatiske  

 brandsikringsanlæg.
Lovforslaget åbner herudover mulighed for, at  

 kvinder kan antages til tjeneste i redningsberedskabet på  

 værnepligtslignende vilkår.
Hermed skabes en ligestilling med  

 forsvaret, hvor kvindelige menige på værnepligtslignende  

 vilkår ved lov nr. 127 af 25. februar 1998 om ændring af lov om  

 forsvarets personel, lov om hjemmeværnet, lov om ferie og lov om orlov  

 blev omfattet af begrebet militært personel i lov om forsvarets  

 personel.
Der skabes hermed grundlag for en ordning, hvor også kvinder,  

 der ønsker at gøre tjeneste i redningsberedskabet med henblik  

 på i krise eller krig at kunne indgå i det statslige eller det  

 kommunale redningsberedskabs mobiliseringsstyrke, får mulighed for at  

 gennemgå det statslige redningsberedskabs uddannelser.
 Der er desuden i lovforslaget medtaget en bestemmelse om,  

 at en person skal være fyldt 18 år for at kunne  

 pålægges tjeneste i redningsberedskabet (beredskabspligt),  

 hvilket er i overensstemmelse med FN s udkast til tillægsprotokol til  

 FN-konventionen om barnets rettigheder.
 Endelig indeholder lovforslaget nogle præciseringer  

 og nogle redaktionelle ændringer.
2. Lovforslagets administrative og økonomiske konsekvenser for  

 det offentlige Lovforslaget har ingen administrative eller  

 økonomiske konsekvenser for staten.
 For kommunerne gør følgende sig  

 gældende:
Med lovforslagets § 1, nr. 7, tilvejebringes hjemmel  

 til, at kommunerne også kan opkræve gebyr ved udrykning til  

 blinde alarmer fra lovpligtige brandsikringsanlæg.
Gebyret  

 skønnes at indbringe en årlig kommunal merindtægt på  

 8,75 mio. kr.
Den endelige fastsættelse af beløbets  

 størrelse vil ske efter forhandling med de kommunale parter.  

 Beløbet er beregnet på grundlag af et skønnet antal  

 blinde alarmer fra lovpligtige ikke kommunale anlæg på ca. 2.500.  

 Der er i beregningerne forudsat et gebyr på 3.500 kr. pr. blind alarm.  

 I det omfang indførelse af gebyrer medfører en reduktion i  

 antallet af blinde alarmer, skønnes det, at kommunerne opnår en  

 tilsvarende besparelse som følge af færre udrykninger.
 De kommunale merindtægter vil i medfør af Det  

 Udvidede Totalbalanceprincip blive modregnet i statstilskuddet til  

 kommunerne.
3. Lovforslagets administrative konsekvenser for borgerne Lovforslaget har ikke administrative konsekvenser for  

 borgerne.
4. Lovforslagets erhvervsøkonomiske og erhvervsadministrative  

 konsekvenser Lovforslaget har hverken administrative eller  

 økonomiske konsekvenser for erhvervslivet.
5. Lovforslagets miljømæssige konsekvenser Lovforslaget har ikke miljømæssige  

 konsekvenser.
 6. Forholdet til EU-retten.
 Lovforslaget indeholder ikke EU-retlige aspekter.
 7. Hørte myndigheder m.v.
 Lovforslaget har været til høring hos  

 Arbejdsministeriet, By- og Boligministeriet, Erhvervsministeriet,  

 Finansministeriet, Forsvarsministeriet, Justitsministeriet, Miljø- og  

 Energiministeriet, Frederiksberg Kommune, Københavns Kommune,  

 Kommunernes Landsforening, Amtsrådsforeningen, Foreningen af Kommuner i  

 Københavns Amt, Foreningen af Kommunale Beredskabschefer, Beredskab  

 Storkøbenhavn, Beredskabs-Forbundet, Dansk Brandteknisk Institut,  

 Rådet for Dansk Forsikring og Pension, Dansk Arbejdsgiverforening,  

 Specialarbejderforbundet i Danmark, Horesta (Hotel-, Restaurant- og  

 Turisterhvervets Arbejdsgiverforening), Dansk Restaurant- og Cafeteria  

 Forening, Landsforeningen af Forsamlingshuse i Danmark, Hovedorganisationen  

 af Beredskabsofficerer i Danmark, Organisationen af Stampersonel i Danmark,  

 Landstalsmandsudvalget for Menige og Falck A/S.
Vurdering af konsekvenser af  

 lovforslaget Positive konsekvenser/mindre- udgifter (hvis ja, angiv omfang) Negative konsekvenser/mer-udgifter (hvis ja,  

 angiv omfang) Økonomiske konsekvenser for stat, amtskommuner og  

 kommuner Ja.
Kommunalbestyrelsen gives mulighed for opkrævning  

 af gebyr på skønnet årligt 8,75 mio. kr.
Nej Administrative konsekvenser for stat, amtskommuner og  

 kommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Forslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Den beredskabskommission, som en kommunalbestyrelse i  

 henhold til § 9 skal nedsætte, varetager som udgangspunkt  

 spørgsmål om planlægning af redningsberedskabet og  

 forbereder kommunalbestyrelsens beslutninger om redningsberedskabet.
I henhold til § 10 kan to eller flere kommuner  

 samordne deres redningsberedskab og skal da nedsætte en fælles  

 beredskabskommission til at varetage de opgaver, som kommunalbestyrelserne  

 henlægger til denne.
Kommunalbestyrelsen kan i henhold til  

 gældende lovgivning ikke overlade beredskabskommissionen kompetence til  

 at træffe beslutninger om bl.a. forebyggende foranstaltninger, der er  

 omfattet af beredskabslovens kapitel 7.
 I Opgavekommissionens betænkning nr. 1366 af  

 december 1998 foreslås, at kommunalbestyrelser, der opretter en  

 fælles beredskabskommission i henhold til beredskabslovens § 10 -  

 for at undgå barrierer for en hensigtsmæssig opgavevaretagelse -  

 skal have adgang til at overlade den fælles beredskabskommission  

 kompetence i sager om forebyggende foranstaltninger efter beredskabslovens  

 kapitel 7. Hjemmel hertil er medtaget under nr. 4.
Opgavekommissionen har alene behandlet  

 spørgsmålet om overladelse af den nævnte kompetence til en  

 fælles beredskabskommission.
Det findes hensigtsmæssigt, at  

 kommuner, der har nedsat en beredskabskommission i henhold til § 9,  

 også får adgang til at overlade den umiddelbare forvaltning i  

 henhold til beredskabslovens kapitel 7 til beredskabskommissionen.
Hjemmel  

 hertil er medtaget under nr. 1.
Til nr. 2 Der er tale om en konsekvensrettelse som følge af  

 § 1, nr. 8, i lov nr. 231 af 2. april 1997 om ændring af lov om  

 kommunernes styrelse (Københavns Kommunes inddragelse under  

 loven).
Til nr. 3 Der er tale om en redaktionel ændring.
Der henvises  

 i øvrigt til bemærkningerne til lovforslagets nr. 1.
Til nr. 4 Der henvises til de almindelige bemærkninger og  

 bemærkningerne til lovforslagets nr. 1.
Til nr. 5 Ifølge bemærkningerne til beredskabslovens  

 § 11 omfatter den obligatoriske samordning af opgaver inden for  

 redningsberedskabet i det storkøbenhavnske område alene det  

 krigsmæssige redningsberedskab.
 Forslaget tilsigter at sidestille de  

 storkøbenhavnske kommuner med landets øvrige kommuner for  

 så vidt angår mulighederne for at samordne det fredsmæssige  

 redningsberedskab efter § 10.
Til nr. 6 Med forslaget tilvejebringes klar hjemmel til, at  

 redningsberedskabet i forbindelse med indsats har adgang til privat ejendom  

 uden retskendelse.
Der vil være tale om situationer, hvor der er  

 uniformeret indsatsmandskab og rednings- og slukningskøretøjer  

 på skadestedet.
En effektiv redningsindsats, f.eks. brandslukning eller  

 bekæmpelse af et uheld med farlige stoffer, vil ikke være mulig,  

 såfremt redningsmandskabet ikke har uhindret og umiddelbar adgang til  

 skadestedet.
Der vil ikke i sådanne situationer være andre  

 egnede, mindre indgribende muligheder.
Det har endvidere været overvejet også at  

 præcisere formuleringen af beredskabslovens § 12, der rummer en  

 beskrivelse af det kommunale redningsberedskabs opgaver.
Den konkrete  

 indsats, hvor behovet for uhindret adgang til privat ejendom er til stede,  

 vil ske i medfør af § 21.
Til nr. 7 Med forslaget tilvejebringes hjemmel til at opkræve  

 gebyr ved redningsberedskabets udrykning til blinde alarmer fra lovpligtige  

 automatiske brandsikringsanlæg.
Automatiske brandsikringsanlæg  

 omfatter brandalarmanlæg (ABA-anlæg), sprinkleranlæg  

 (AVS-anlæg), gasalarmanlæg (AGA-anlæg) og  

 rumslukningsanlæg (ARS-anlæg).
Automatiske brandsikringsanlæg kan være  

 lovpligtige.
Kommunalbestyrelsen kan således i medfør af  

 forskrifter fastsat med hjemmel i f.eks. byggeloven eller beredskabsloven  

 kræve installeret automatiske brandsikringsanlæg f.eks. i  

 plejeinstitutioner med soveafsnit eller i særligt brandfarlige  

 virksomheder.
Brandsikringsanlæg kan endvidere af kommunalbestyrelsen  

 kræves etableret som vilkår i forbindelse med tilladelser, som  

 meddeles efter byggeloven eller beredskabsloven.
De lovpligtige anlæg  

 skal ifølge reglerne være direkte tilsluttet den lokale  

 beredskabsstation.
 Automatiske brandsikringsanlæg, der ikke er  

 lovpligtige, kan på frivilligt grundlag efter aftale med  

 kommunalbestyrelsen være direkte tilsluttet den lokale  

 beredskabsstation.
 Kommunalbestyrelsen kan i dag med hjemmel i almindelige  

 kommunalretlige grundsætninger om kommuners opgavevaretagelse  

 opkræve betaling til dækning af beredskabets udgifter i  

 forbindelse med udrykning til blinde alarmer fra ikke lovpligtige  

 brandsikringsanlæg.
 Indenrigsministeren har i et svar af 4. februar 1999  

 på spørgsmål nr. 22, stillet af Folketingets  

 Kommunaludvalg den 2. december 1998, vedrørende gebyrer for  

 beredskabets udrykning til blinde alarmer, tilkendegivet, at han ved en  

 revision af beredskabsloven vil overveje at indføre hjemmel for  

 kommunerne til at kunne opkræve gebyrer ved udrykninger til blinde  

 alarmer fra lovpligtige anlæg.
Lovpligtige automatiske brandsikringsanlæg kan som  

 nævnt ovenfor kræves installeret i f.eks. plejeinstitutioner med  

 soveafsnit og i særligt brandfarlige virksomheder.
Det er  

 anlægsejeren - altså den pågældende  

 institution/virksomhed - der har ansvaret for, at der ikke via anlægget  

 sker en utilsigtet tilkaldelse (alarmering) af redningsberedskabet.
Det er  

 derfor også anlægsejeren, der skal betale gebyret.
Ifølge Redningsberedskabets statistiske beretning  

 1998 foretog redningsberedskabet i 1998 udrykning til 6.561 blinde alarmer  

 på landsplan.
En undersøgelse for årene 1995 og 1996  

 vedrørende blinde alarmer i Kolding og Odense Kommuner viste, at 95%  

 af samtlige alarmer fra automatiske brandsikringsanlæg var blinde  

 alarmer.
Hverken Kommunernes Landsforening eller Beredskabsstyrelsen har  

 kendskab til fordelingen mellem antallet af udrykninger til blinde alarmer  

 fra lovpligtige anlæg og antallet af udrykninger til blinde alarmer fra  

 anlæg, der ikke er lovpligtige.
Det antages dog, at i hvert fald ikke  

 under 2.500 udrykninger i 1998 blev foretaget til blinde alarmer fra  

 lovpligtige ikke kommunale anlæg.
Gebyrets størrelse vil blive fastlagt af  

 indenrigsministeren på baggrund af kommunernes gennemsnitsomkostninger  

 i forbindelse med udrykninger til blinde alarmer fra lovpligtige automatiske  

 brandsikringsanlæg.
Dette indebærer, at nogle kommuner vil blive  

 overkompenseret, mens andre kommuner ikke vil blive kompenseret for hele  

 udgiften.
Til nr. 8 og 9 Af lovens § 25 fremgår, at kommunalbestyrelsen  

 skal udarbejde en samlet plan for kommunens redningsberedskab og civile  

 beredskab, og at amtsrådet skal udarbejde en samlet plan for  

 amtskommunens civile beredskab.
Planen skal i henhold til stk. 3  

 revideres mindst én gang i hver kommunal valgperiode.
Tidligere har  

 flere kommuner dog ikke overholdt kravet om udarbejdelse af  

 beredskabsplaner.
 Med bestemmelserne præciseres det derfor, at det er  

 kommunalbestyrelsen og amtsrådet, der har ansvaret for at udarbejde og  

 revidere beredskabsplanerne, og at vedtagelsen af en beredskabsplan ikke kan  

 overlades til beredskabskommissionen, et udvalg eller den kommunale eller  

 amtskommunale administration.
Til nr. 10 Med forslaget præciseres, i hvilke tilfælde  

 kommunalbestyrelsen kan bestemme, at der skal etableres brandvagt.
Den  

 gældende lovs § 35, stk. 3, har i enkelte tilfælde  

 givet anledning til tvivl om anvendelsesområdet.
Med den  

 foreslåede bestemmelse præciseres det derfor, at  

 kommunalbestyrelsen i overensstemmelse med gældende praksis har hjemmel  

 til at bestemme, at der skal udsættes brandvagt ved afholdelse af  

 f.eks. festivaler i det fri.
Det fastsættes endvidere, at en brandvagt har adgang  

 til de enkelte arrangementer uden retskendelse.
Der er tale om arrangementer,  

 hvor brandvagtens opgave er at kontrollere, at de  

 brandsikkerhedsmæssige forhold er i orden.
Dette kontrolhensyn kan ikke  

 opfyldes, såfremt brandvagten ikke har fri adgang til arrangementet.  

 Der vil ikke i sådanne situationer være andre egnede, mindre  

 indgribende muligheder.
 I praksis bruges bestemmelsen særligt i forbindelse  

 med lejlighedsvise arrangementer, men kan også anvendes, hvis  

 kommunalbestyrelsen vurderer, at der i særlige situationer er behov  

 for, at der etableres brandvagt i forbindelse med mere faste arrangementer.  

 Som eksempel kan nævnes diskoteksarrangementer i  

 forsamlingslokaler.
Til nr. 11 Formålet med bestemmelsens stk. 1 er at  

 præcisere kommunalbestyrelsens generelle pligt til at foretage brandsyn  

 af visse bygninger og virksomheder.
Vedrørende bestemmelsens stk. 3  

 bemærkes, at brandsyn foretages for at kontrollere, om de  

 brandværnsforanstaltninger, der er krævet i lovgivningen,  

 overholdes.
Dette kontrolhensyn kan ikke opfyldes, såfremt brandsynet  

 ikke kan foretages uden retskendelse.
For så vidt angår brandsyn af fredede  

 bygninger, der tillige er private boliger, skal brandsyn af den private bolig  

 dog anmeldes med passende varsel, hvilket allerede fremgår af den  

 gældende bekendtgørelse om brandsyn.
Ud over denne situation vil  

 der ikke være andre egnede, mindre indgribende muligheder.
Til nr. 12 Formålet med bestemmelsen er at tilvejebringe  

 hjemmel til, at kommunalbestyrelsen kan foretage en systematiseret  

 offentliggørelse af brandsynsresultater, jf. lovforslagets almindelige  

 bemærkninger.
En systematiseret offentliggørelse af resultaterne  

 af gennemførte brandsyn i forsamlingslokaler m.v. vil kunne bidrage  

 til, at de ansvarlige tillægger brandsikkerhedsmæssige  

 spørgsmål yderligere vægt, og give brugerne mulighed for  

 at gøre sig bekendt med lokalernes brandsikkerhedsmæssige  

 standard.
 Indenrigsministeriet vil i en bekendtgørelse  

 fastsætte nærmere regler om offentliggørelse af  

 resultaterne af brandsyn, herunder om, at eventuel offentliggørelse af  

 hensyn til brugerne skal ske umiddelbart efter, at brandsynet er foretaget.  

 Offentliggørelsen kan omfatte navne på fysiske og juridiske  

 personer, der har modtaget forbud/påbud om, at benyttelse af de  

 pågældende lokaliteter ikke må ske eller om  

 afhjælpning af mangler, der medfører brandfare.  

 Offentliggørelsen kan endvidere omfatte navne på fysiske og  

 juridiske personer, der har accepteret et bødeforlæg eller har  

 modtaget en dom for overtrædelse af beredskabslovgivningen.
Offentliggørelse vil f.eks. kunne foregå ved  

 udsendelse af en pressemeddelelse, men elektronisk offentliggørelse  

 kan også anvendes.
Hvis offentliggørelse sker elektronisk,  

 f.eks. på kommunens hjemmeside, skal brandsynsresultaterne fjernes,  

 når de forhold, der har givet anledning til påbud/forbud, er  

 bragt i orden.
Der vil endvidere blive fastsat en frist for, hvor lang tid en  

 meddelelse om sanktioner må fremgå af elektroniske medier.
Til nr. 13 Kommunalbestyrelsen skal føre tilsyn med, at  

 virksomheder, der i medfør af bestemmelsens stk. 1 i  

 tilfælde af krise eller krig pålægges bedriftværn,  

 opfylder forpligtelsen.
Det kontrolhensyn, der ligger bag  

 kommunalbestyrelsens tilsyn, vil forspildes, såfremt  

 kommunalbestyrelsen ikke har adgang til virksomheden uden retskendelse.
Til nr. 14 Der er tale om en redaktionel ændring.
Til nr. 15 Der er tale om en redaktionel ændring.
Til nr. 16 Til § 54 a:
Ved lov nr. 127 af 25. februar 1998 om ændring af  

 lov om forsvarets personel, lov om hjemmeværnet, lov om ferie og lov om  

 orlov (antagelse af kvinder på værnepligtslignende vilkår,  

 kulancemæssig godtgørelse, pensionsmæssig sikring af  

 overenskomstansat personel m.v.) blev der i lov om forsvarets personel indsat  

 bestemmelser, hvorefter kvinder kan antages til tjeneste på  

 værnepligtslignende vilkår i forsvaret og derved omfattes af  

 begrebet militært personel i lov om forsvarets personel.
Hermed blev  

 der tilvejebragt en ordning, hvorefter kvinder generelt kan antages til  

 tjeneste i forsvaret og uddannes til at kunne indgå i forsvarets  

 mobiliseringsstyrke.
Den foreslåede bestemmelse indebærer, at  

 kvinder ligeledes kan antages til tjeneste i det statslige redningsberedskab  

 på værnepligtslignende vilkår.
Der tilvejebringes hermed  

 grundlag for en ordning, hvorefter også kvinder, der ønsker at  

 gøre tjeneste i redningsberedskabet med henblik på i krise eller  

 krig at kunne indgå i det statslige eller det kommunale  

 redningsberedskabs mobiliseringsstyrke, får mulighed for at  

 gennemgå det statslige redningsberedskabs uddannelser.
Efter  

 afskedigelse eller hjemsendelse har kvinder, der antages til tjeneste i det  

 statslige redningsberedskab på værnepligtslignende vilkår,  

 i lighed med deres mandlige kolleger pligt til at stå til  

 rådighed for redningsberedskabet indtil udløbet af det år,  

 i hvilket de fylder 50 år.
Kvinder, der antages til tjeneste på  

 værnepligtslignende vilkår, gennemgår en  

 brandmandsuddannelse og eventuelt en udvidet uddannelse indeholdende bl.a.  

 redningstjeneste.
Uddannelsen kan åbne mulighed for en eventuel senere  

 ansættelse som hel- eller deltidsbrandmand i de kommunale  

 redningsberedskaber eller en videreuddannelse i det statslige  

 redningsberedskab.
 At kvinder kan gøre tjeneste i det statslige  

 redningsberedskab på værnepligtslignende vilkår skaber  

 tillige et bredere grundlag for rekruttering til holdlederuddannelsen og den  

 kommende fælles lederuddannelse, således at de  

 pågældende kan indgå på mellemleder- og lederniveau i  

 det statslige redningsberedskab.
 Til § 54 b:
Kvindeligt personel i redningsberedskabet er ikke omfattet  

 af lov om værnepligtens opfyldelse ved civilt arbejde, idet loven kun  

 gælder værnepligtige.
Kvindeligt personel i mobiliseringsstyrken  

 har dermed ikke samme muligheder som mandligt personel i redningsberedskabet  

 for at kunne udtræde af mobiliseringsstyrken.
For at ligestille personellet mest muligt på dette  

 område, foreslås det, at der tilvejebringes mulighed for, at  

 indenrigsministeren kan fritage kvindeligt personel i redningsberedskabet,  

 der er afskediget eller hjemsendt, og for hvem tjeneste af enhver art i  

 redningsberedskabet må anses for uforenelig med deres samvittighed, for  

 denne tjeneste.
Der tilvejebringes ikke noget retskrav på fritagelse.  

 Afgørelse vil blive truffet på grundlag af en konkret vurdering  

 efter tilsvarende kriterier som ved afgørelse om fritagelse efter lov  

 om værnepligtens opfyldelse ved civilt arbejde.
Fritagelse  

 medfører, at den pågældende udtræder af  

 redningsberedskabets mobiliseringsstyrke.
Fritagelsen vil ikke være  

 forbundet med en pligt til at udføre andet statsarbejde.
Til nr. 17 FN har fremlagt et udkast til en tillægsprotokol til  

 FN-konventionen om barnets rettigheder.
Protokoludkastet indeholder et forbud  

 mod såvel tvungen som frivillig rekruttering af personer under 18  

 år til væbnede styrker og indebærer en forpligtelse til at  

 træffe foranstaltninger til, at personer under 18 år ikke  

 deltager i stridigheder (hostilities).
 Formålet hermed er bl.a. at beskytte børn mod  

 de risici for fysisk og psykisk overlast, der kan følge af deltagelse  

 i stridigheder.
 På denne baggrund er det i forsvaret bestemt, at den  

 laveste aldersgrænse for nyansættelse som konstabelelev og  

 konstabel fremover er 18 år, og at værnepligtige først  

 må indkaldes til den første samlede tjeneste i forsvaret efter  

 det fyldte 18. år.
 Den samme aldersgrænse gælder for  

 værnepligtige, der indkaldes til tjeneste i redningsberedskabet.
Deltagelse i løsningen af redningsberedskabets  

 opgaver, jf. beredskabslovens § 1, kan som udgangspunkt ikke direkte
sidestilles med deltagelse i væbnede konflikter eller stridigheder,  

 jf. protokoludkastet.
Personer, der pålægges beredskabspligt, jf.  

 beredskabslovens § 56, vil imidlertid under krise eller krig  

 eller ved andre ekstraordinære forhold bl.a. skulle yde en omfattende  

 redningsindsats og vil på samme måde som bevæbnet personel  

 kunne blive udsat for alvorlige fysiske eller psykiske påvirkninger i  

 forbindelse hermed.
De hensyn, der ligger bag protokoludkastet,  

 tilsiger, at den nedre grænse for at pålægge  

 beredskabspligt hæves fra de nugældende 16 år til 18  

 år.
Til § 2 Til nr. 1 Forslaget er en konsekvens af forslaget til § 1, nr.  

 16, hvorefter beredskabslovens §§ 52 - 54 og §§ 60   66 tilsvarende  

 finder anvendelse på kvinder antaget til tjeneste i redningsberedskabet  

 på værnepligtslignende vilkår.
Til § 3 Til nr. 1 - 3 Forslaget er en konsekvens af forslaget til § 1, nr.  

 16, hvorefter beredskabslovens §§ 52 - 54 og §§ 60 - 66 tilsvarende  

 finder anvendelse på kvinder antaget til tjeneste i redningsberedskabet  

 på værnepligtslignende vilkår.
Til § 4 Det foreslås, at loven træder i kraft den 1.  

 juli 2000.
Bilag 1 Lovforslaget sammenholdt med gældende lov Gældende formulering Lovforslaget § 1 I beredskabsloven, jf. lov nr. 1054 af 23. december 1992, som senest  

 ændret ved § 2 i lov nr. 1092 af 29. december 1997, foretages  

 følgende ændringer:
 § 9. Det kommunale redningsberedskab hører under  

 kommunalbestyrelsen.
 1. I § 9, stk. 2, indsættes efter 1.  

 pkt. som nyt pkt.:
Stk. 2. Kommunalbestyrelsen skal nedsætte en  

 beredskabskommission til at varetage den umiddelbare forvaltning af  

 redningsberedskabet.
Kommunalbestyrelsen træffer bestemmelse om  

 kommissionens sammensætning.
Kommissionen, hvis medlemstal skal  

 være ulige, skal bestå af borgmesteren, der er formand,  

 politimesteren og et flertal valgt af kommunalbestyrelsen.  

 Kommunalbestyrelsen kan i særlige tilfælde med  

 indenrigsministerens samtykke udpege et andet medlem af kommunalbestyrelsen  

 end borgmesteren til at indtræde som formand for  

 beredskabskommissionen.
» Stk. 3. Reglerne i § 11, stk. 1, § 20,  

 stk. 1-3 og 5, § 21, § 22, § 28, § 29, stk. 1,  

 2 og 4, § 61, stk. 1 -5, og § 61 b, stk. 1, i lov om  

 kommunernes styrelse finder tilsvarende anvendelse på  

 beredskabskommissionen og dens medlemmer.
 2. I § 9, stk. 3, ændres »§ 29, stk. 1, 2 og 4« til: »29, stk. 1, 2 og  

 5«.
Stk. 4. Kommunalbestyrelsen, jf. stk. 2 og § 11,  

 stk. 1, eller den fælles beredskabskommission, jf. § 10,  

 stk. 2, og § 11, stk. 2, kan beslutte, at der ydes  

 beredskabskommissionens medlemmer diæter, erstatning for dokumenteret  

 tabt arbejdsfortjeneste og befordringsgodtgørelse m.v. efter reglerne  

 i § 16 i lov om kommunernes styrelse.
En beslutning efter 1. pkt. skal  

 omfatte alle medlemmer af beredskabskommissionen.
Dog kan  

 kommunalbestyrelsesmedlemmer, der modtager tillægsvederlag efter  

 § 16 a i den kommunale styrelseslov, og borgmestre og  

 magistratsmedlemmer ikke modtage diæter, ligesom kommunalt og statsligt  

 ansatte ikke kan modtage diæter, når varetagelsen af hvervet er  

 et led i de pågældendes embedsgerning.
 § 10 . To eller flere kommunalbestyrelser kan samordne deres  

 redningsberedskab.
Stk. 2. Kommuner, der samordner deres redningsberedskab, skal  

 nedsætte en fælles beredskabskommission til at varetage de  

 opgaver, som kommunalbestyrelserne henlægger til denne.  

 Beredskabskommissionen skal bestå af et ulige antal medlemmer, herunder  

 borgmestrene i de deltagende kommuner og politimesteren.
Kommunalbestyrelsen  

 kan i særlige tilfælde med indenrigsministerens samtykke udpege  

 et andet medlem af kommunalbestyrelsen end borgmesteren til at indtræde  

 i den fælles beredskabskommission.
 3. I § 10, stk. 2, 1. pkt., indsættes efter  

»varetage de opgaver«:  

»vedrørende redningsberedskabet«.
 4. I § 10, stk. 2, indsættes efter 1.  

 pkt. som nyt pkt.:
» Stk. 3. Samordning af kommuners redningsberedskab skal  

 godkendes af den kommunale tilsynsmyndighed, jf. § 60 i lov om  

 kommunernes styrelse.
 Stk. 4. Indenrigsministeren kan fastsætte nærmere  

 regler for kommuners samordning af deres redningsberedskab.
§ 11. Kommunalbestyrelserne i Københavns og  

 Frederiksberg Kommuner, kommunalbestyrelserne i Københavns Amt og  

 Københavns Amtsråd skal samordne opgaver inden for  

 redningsberedskabet.
Opgaver, der ikke er omfattet af samordningen, skal  

 varetages af kommunalbestyrelsen eller af en beredskabskommission, der er  

 nedsat i overensstemmelse med reglerne i § 9, stk. 2.
 5. I § 11, stk. 1, 2. pkt., indsættes efter  

»§ 9, stk. 2«: », eller § 10«.
Stk. 2. Samordningen efter stk. 1 skal godkendes af  

 indenrigsministeren, som i tilfælde af uenighed mellem  

 kommunalbestyrelserne fastsætter samordningens indhold.
De opgaver, der  

 er omfattet af samordningen, varetages af en fælles  

 beredskabskommission, hvis sammensætning fastsættes af  

 indenrigsministeren.
 Stk. 3. Indenrigsministeren kan godkende, at Frederiksborg og  

 Roskilde Amtsråd samt kommunalbestyrelser i Frederiksborg og Roskilde  

 Amter tilslutter sig samordningen efter stk. 1.
 § 21. Redningsberedskabet har i forbindelse med indsatsen ret  

 til i fornødent omfang at skaffe sig adgang til privat ejendom, om  

 nødvendigt ved at gennembryde og fjerne hindringer.
 6. I § 21, stk. 1, indsættes efter »i forbindelse med indsatsen«: », jf. § 12,  

 stk. 1, 1. pkt., uden retskendelse «.
 Stk. 2. Redningsberedskabet har ret til at nedrive bygninger  

 eller fjerne beplantninger, hvis den tekniske leder af indsatsen på  

 skadestedet finder det nødvendigt for at standse skadens  

 udbredelse.
Stk. 3. Den skade, som redningsberedskabet forvolder ved  

 brandslukning, betragtes som brandskade.
Rammer skaden marker, haver eller  

 beplantninger, der tilhører tredjemand, erstattes skaden dog af  

 kommunen.
 7. Efter § 23 indsættes i kapitel 4:
» § 25. Kommunalbestyrelsen skal udarbejde en samlet plan for  

 kommunens redningsberedskab og civile beredskab.
 8. I § 25, stk. 1, indsættes som 2.  

 pkt.:
» Stk. 2. Amtsrådet skal udarbejde en samlet plan for  

 amtskommunens civile beredskab.
 9. I § 25, stk. 2, indsættes som 2.  

 pkt.:
» Stk. 3. De planer, der er nævnt i stk. 1 og 2, skal  

 revideres i det omfang, udviklingen gør dette nødvendigt, dog  

 mindst een gang i hver kommunal valgperiode.
 Stk. 4. Planer og revisioner heraf indsendes til  

 Beredskabsstyrelsen.
 § 35. Kommunalbestyrelsen kan bestemme, at der skal  

 træffes foranstaltninger i det omfang, der fastsættes regler  

 herom i medfør af § 33, stk. 2, nr. 2.
Stk. 2. Kommunalbestyrelsen kan i øvrigt bestemme, at  

 der for bygninger og grundarealer, 1)	hvor der er særlig brandfarlige forhold, 2)	hvor der samles mange mennesker, eller 3)	hvor store værdier er udsat for  

 ødelæggelse, skal træffes driftsmæssige foranstaltninger til at forebygge  

 eller formindske brandfaren og til at sikre forsvarlige rednings- og  

 slukningsmuligheder i tilfælde af brand.
 Stk. 3. Kommunalbestyrelsen kan bestemme, at der skal  

 udsættes brandvagt ved benyttelse af forsamlingslokaler og lignende, og  

 at arrangøren skal betale herfor.
 10. § 35, stk. 3, affattes således:
» § 36. Indenrigsministeren fastsætter regler om brandsyn  

 af virksomheder, af fredede bygninger, af bygninger, hvor mange mennesker  

 samles, og af brandfarlige bygninger og oplag, herunder om pålæg  

 om afhjælpning af eventuelle mangler.
 11. § 36 affattes således:
» Stk. 2. Indenrigsministeren kan efter forhandling med  

 forsvarsministeren bestemme, at brandsyn for forsvarets etablissementer  

 ordnes på særlig måde.
 Stk. 2. Indenrigsministeren fastsætter nærmere  

 regler om brandsyn efter stk. 1, herunder om påbud om  

 afhjælpning af eventuelle mangler.
Stk. 3. Brandsyn i henhold til stk. 1 kan, hvis det  

 skønnes nødvendigt, til enhver tid uden retskendelse foretages  

 på ejendommen.
Den, der foretager brandsynet, skal være i  

 besiddelse af behørig legitimation.
Stk. 4. Indenrigsministeren kan efter forhandling med  

 forsvarsministeren bestemme, at brandsyn for forsvaret ordnes på  

 særlig måde.« 12. Efter § 36 indsættes:
» Stk. 2. Indenrigsministeren kan fastsætte regler om  

 formen for og omfanget af offentliggørelse, herunder at  

 offentliggørelse kan ske elektronisk.« § 37. Kommunalbestyrelsen kan efter regler, der  

 fastsættes af indenrigsministeren, pålægge offentlige  

 myndigheder og offentlige og private virksomheder og institutioner at  

 træffe foranstaltninger til deres beskyttelse under krise eller krig  

 (bedriftværn). Udgifterne afholdes af den, der pålægges at  

 træffe de nævnte foranstaltninger.
 Stk. 2. Kommunalbestyrelsen fører tilsyn med  

 bedriftværn.
 13. I § 37, stk. 2, indsættes som 2.  

 pkt.:
» § 47. Teleselskaberne skal bistå ved alarmering af  

 redningsberedskabet.
Indenrigsministeren kan fastsætte regler herom  

 efter forhandling med kommunikationsministeren.
 14. I § 47, 2. pkt., ændres »kommunikationsministeren«  

 til: »forskningsministeren«.
 § 53. Værnepligtige i det statslige regionale  

 redningsberedskab er med hensyn til indkvartering, forplejning,  

 beklædning, løn, fribefordring og lignende undergivet regler,  

 som svarer til dem, der gælder for hærens  

 værnepligtige.
 15. I § 53, stk. 1, ændres »hærens« til: »forsvarets«.
 Stk. 2. For øvrige værnepligtige i  

 redningsberedskabet kan indenrigsministeren fastsætte regler om de  

 forhold, der er nævnt i stk. 1.
 16. Efter § 54 indsættes:
»Kvinder antaget på værnepligtslignende  

 vilkår § 54 a.
Reglerne i §§ 52 - 54 og §§ 60 - 66 finder  

 tilsvarende anvendelse på kvinder antaget på  

 værnepligtslignende vilkår.
§ 54 b.
Kvindeligt personel i redningsberedskabet antaget  

 på værnepligtslignende vilkår, som er afskediget eller  

 hjemsendt, og for hvem tjeneste af enhver art i redningsberedskabet efter  

 foreliggende oplysninger må anses for at være uforenelig med  

 deres samvittighed, kan af indenrigsministeren fritages for tjeneste.  

 Indenrigsministeren fastsætter nærmere regler herom.« § 56. Den, der har bopæl eller ophold her i landet, kan  

 fra og med det år, i hvilket den pågældende fylder 16  

 år, til og med det år, i hvilket den pågældende  

 fylder 65 år, pålægges at gøre tjeneste i  

 redningsberedskabet (beredskabspligt), hvis særlige  

 omstændigheder gør det påkrævet.
Indenrigsministeren  

 kan fastsætte regler herom, herunder hvilke myndigheder der kan  

 pålægge beredskabspligt.
 17. § 56, stk. 1, 1. pkt., affattes  

 således:
» Stk. 2. Den, der skal møde ved forsvaret i  

 tilfælde af krise eller krig, er ikke omfattet af stk. 1.
§ 2 I lov om orlov, jf. lovbekendtgørelse nr. 6 af 5. januar 2000,  

 foretages følgende ændring:
 § 1. Loven har til formål at tilgodese  

 arbejdsmarkedspolitiske, uddannelsespolitiske og social- og familiepolitiske  

 behov ved at skabe økonomisk grundlag for, at personer med tilknytning  

 til arbejdsmarkedet kan opnå orlov til uddannelse og orlov til  

 børnepasning.
 Stk. 2. Loven gælder ikke for indkaldte  

 værnepligtige.
 Stk. 3. Lovens bestemmelser om orlov til uddannelse  

 gælder ikke for kvinder antaget i forsvaret på  

 værnepligtslignende vilkår.
 1. I § 1, stk. 3, indsættes efter »i forsvaret«: »eller i det statslige redningsberedskab«.
§ 3 I lov om ferie, jf. lovbekendtgørelse nr. 538 af 25. juni 1999,  

 foretages følgende ændringer:
§ 2. Loven gælder dog ikke for 1)	lønmodtagere i statens, folkeskolens eller folkekirkens  

 tjeneste, der er ansat som tjenestemænd 2)	lønmodtagere, hvis pension er sikret gennem medlemskab af en  

 pensionsordning, for hvis forpligtelse staten indestår, og som har ret  

 til ferie med løn efter samme regler som de i nr. 1 nævnte  

 tjenestemænd, 3)	lønmodtagere, der har indgået aftale i henhold til  

 § 9, stk. 2, i lov om visse arbejdsforhold i landbruget m.v.,  

 og 4)	kvinder, der er antaget i forsvaret på  

 værnepligtslignende vilkår, jf. dog § 9, stk. 5, og  

 § 20.
 1. I § 2, stk. 1, nr. 4, indsættes efter  

»i forsvaret«: »eller i det statslige redningsberedskab«.
 Stk. 2. De i stk. 1, nr. 2, nævnte personer, der  

 fratræder, uden at pensionsudbetaling påbegyndes i forbindelse  

 hermed, har ret til feriegodtgørelse efter § 14,  

 stk. 3.
 § 9. Af ferien skal mindst 18 dage gives i sammenhæng i  

 tiden mellem den 2. maj og den 30. september (ferieperioden). Er feriedagenes  

 antal under 18, skal hele ferien gives i sammenhæng i  

 ferieperioden.
Stk. 2. Resterende feriedage skal også gives i  

 sammenhæng, men kan lægges uden for ferieperioden.
Hvor hensynet  

 til virksomhedens drift gør det ønskeligt, kan denne del af  

 ferien dog gives i form af enkelte feriedage.
Stk. 3. For personer, der er beskæftiget i landbrug,  

 skal mindst 12 feriedage gives i sammenhæng i ferieperioden.
Af de  

 øvrige feriedage skal mindst 3 gives samlet eller delt i tiden fra 2.  

 maj-31. oktober.
Såfremt der i kollektiv overenskomst er en bestemmelse  

 herom eller aftale træffes mellem lønmodtageren og  

 arbejdsgiveren, kan de i 1. og 2. pkt. nævnte feriedage, i alt 15,  

 gives i sammenhæng i tiden fra 2. maj-31. oktober.
De øvrige  

 feriedage kan lægges uden for ferieperioden, men således at  

 mindst 9 feriedage gives i sammenhæng.
Stk. 4. Såfremt der i en kollektiv overenskomst er en  

 bestemmelse derom eller aftale træffes mellem lønmodtageren og  

 arbejdsgiveren, kan den ferie, der efter stk. 1 skal gives i  

 sammenhæng i ferieperioden, gives i sammenhæng uden for  

 ferieperioden.
Den kan under samme betingelser deles således, at mindst  

 12 dage gives i sammenhæng i eller uden for ferieperioden og de  

 resterende dage ligeledes gives i sammenhæng i eller uden for  

 ferieperioden.
 Stk. 5. Under aftjening af værnepligt og under tjeneste  

 i forsvaret på værnepligtslignende vilkår kan den  

 pågældende holde optjent ferie uden for ferieperioden, ligesom  

 ferien kan deles.
 2. I § 9, stk. 5, indsættes efter »i forsvaret«: »eller i det statslige redningsberedskab«.
 § 20. Arbejdsministeren fastsætter regler, hvorefter  

 udbetaling af tidligere optjent feriegodtgørelse kan ske, uden at  

 ferie holdes, for så vidt angår personer, der på grund af  

 aftjening af værnepligt, tjeneste i forsvaret på  

 værnepligtslignende vilkår, sygdom, ophold i udlandet eller andre  

 særlige forhold helt eller delvis er afskåret fra at holde  

 ferie.
 3. I § 20 indsættes efter »i forsvaret«: »eller i det statslige redningsberedskab«.
§ 4 Loven træder i kraft den 1. juli 2000.
