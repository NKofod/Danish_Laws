Betænkning afgivet af Finansudvalget den 21. december 2022 Betænkning over Forslag til midlertidig bevillingslov for finansåret 2023 [af finansministeren (Nicolai Wammen)]:
1. Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets forretningsordens § 8 a, stk. 2, om, at der skal gå 2 dage fra offentliggørelsen af betænkningen, til lovforslaget kommer til 2. behandling, fra bestemmelsen i § 13, stk. 1, således at 3. behandling kan finde sted tidligere end 2 dage efter 2. behandling, og fra bestemmelsen i § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.
2. Indstillinger Udvalget indstiller lovforslaget til vedtagelse uændret.
 Radikale Venstre, Siumut, Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Udvalgsarbejdet Lovforslaget blev fremsat den 19. december 2022 og var til 1. behandling den 20. december 2022. Lovforslaget blev efter 1. behandling henvist til behandling i Finansudvalget.
Møder Udvalget har behandlet lovforslaget i 1 møde.
Bilag Under udvalgsarbejdet er der omdelt 1 bilag på lovforslaget.
Spørgsmål Udvalget har stillet 9 spørgsmål til finansministeren til skriftlig besvarelse, som denne har besvaret.
Christina Olumeko (ALT) Benny Engelbrecht (S) Jens Joel (S) fmd.
Kasper Sand Kjær (S) Mogens Jensen (S) Thomas Jensen (S) Lisbeth Bech-Nielsen (SF) Jacob Mark (SF) Pelle Dragsted (EL) Kim Valentin (V) Torsten Schack Pedersen (V) nfmd.
Dennis Flydtkjær (DD) Ole Birk Olesen (LA) Rasmus Jarlov (KF) Lars Boje Mathiesen (NB) Peter Kofod (DF) Henrik Frandsen (M) Radikale Venstre, Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
