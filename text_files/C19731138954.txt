Hermed sendes et antal eksemplarer af direktoratets cirkulære af 29. juni  

 1973 om beregningen af frihedsstraf og om forhold, der midlertidigt afbryder  

 straffuldbyrdelsen.
Som bilag til cirkulæret er vedhæftet en afskrift af  

 straffelovens § 86, således som denne bestemmelse er ændret ved lov nr. 320  

 af 13. juni 1973. (* 2) Cirkulæret træder i kraft den 1. juli 1973.
 I tilslutning hertil bemærkes følgende:
 1. Efter den ny affattelse af straffelovens § 86 skal  

 en dom indeholde oplysning om varigheden af frihedsberøvelser (anholdelse og  

 varetægtsfængsling) og indlæggelser til mentalundersøgelse, der skal medføre  

 afkortning af en idømt frihedsstraf.
 Det påhviler de straffuldbyrdende myndigheder at påse, at afkortning  

 finder sted i overeensstemmelse hermed.
 2. Efter straffelovens § 86 skal der ikke længere, når  

 en anke afvises eller frafaldes, af retten træffes afgørelse om afkortning  

 for tiden efter dommen.
Frihedsberøvelse i tiden fra dommen, til anken afvises eller frafaldes,  

 skal medregnes i straffetiden.
Der er derfor i cirkulærets § 4 gennemført en  

 ændring af de hidtil gældende regler om, hvornår straffuldbyrdelsen skal  

 anses for påbegyndt.
 Afvises eller frafaldes en anke, påhviler det de straffuldbyrdende  

 myndigheder at påse, at der finder medregning sted i straffetiden af den tid,  

 den dømte har været frihedsberøvet efter dommen indtil ankens afvisning eller  

 frafald.
 3. I cirkulærets § 5, stk. 5, er der fastsat regler om  

 beregningen af en reststraffetid efter løsladelse på prøve eller benådning,  

 når den pågældende forinden indsættelse til udståelse af reststraf har været  

 varetægtfængslet (anholdt) på grund af overtrædelse af vilkår for  

 prøveløsladelse eller benådning.
 Den pågældende skal have afkortning ikke alene for varetægtsfængsling  

 (anholdelse) i genindsættelsessager, men også for varetægtsfængsling  

 (anholdelse), der har fundet sted i forbindelse med en tidligere i prøvetiden  

 rejst sag om overtrædelse af vilkår, der ikke har ført til genindsættelse.
 Det påhviler de straffuldbyrdende myndigheder at drage omsorg for, at  

 afkortningen finder sted.
4. Det følger af cirkulæret, at der ikke længere -  

 uanset straffens længde - skal noteres klokkeslet for strafudståelsens  

 iværksættelse, idet den dag, på hvilken iværksættelsen af straffen finder  

 sted, fuldt ud medregnes i straffetiden.
Ved beregning af fradrag for  

 varetægtsfængsling (anholdelse) følges ligeledes den fremgangsmåde, at dagen  

 for fængslingen (anholdelsen) medregnes fuldt ud, jfr. herved princippet i  

 straffelovens § 86, stk. 1.
 5. Med hensyn til tidspunktet for straffetidens udløb  

 er der i cirkulærets § 12, stk. 1, gennemført den nyordning, at udløbet sker  

 ved døgnets begyndelse på dagen for endt strafudståelse.
 Der henvises herved tillige til bestemmelsen i § 25, stk. 1, i  

 justitsministeriets bekendtgørelse af 21. juni 1973 om fuldbyrdelse af  

 frihedsstraf, hvorefter løsladelse, som sker efter endt strafudståelse, skal  

 finde sted på et sådant tidspunkt, at den løsladte ved benyttelse af  

 offentlige trafikmidler kan nå til en bopæl her i landet inden straffetidens  

 udløb.
 På tilsvarende måde er det i cirkulærets § 12, stk. 2, fastsat, at  

 straffetiden i tilfælde, hvor en straf i henhold til borgerlig straffelovs §  

 40, stk. 5, anses for udstået på det tidspunkt, da prøveløsladelse fandt  

 sted, betragtes som udløbet ved døgnets begyndelse på løsladelsesdagen.
 Også med hensyn til endt prøve- eller tilsynstid i forbindelse med  

 løsladelse på prøve eller benådning sker udløbet ved døgnets begyndelse, jfr.  

 cirkulærets § 14, stk. 3.
 Medens der i øvrigt ikke skal foretages omberegninger af allerede  

 foretagne beregninger af straffetiden m.v. efter reglerne i cirkulæret, skal  

 de under pkt. 5 omtalte nyordninger fra den 1. juli 1973 finde anvendelse i  

 alle tilfælde.
 6. Det påhviler den politimyndighed, der skal drage  

 omsorg for iværksættelse af straffuldbyrdelse, at meddele vedkommende anstalt  

 (arresthus) oplysning om varigheden af anholdelse, varetægtsfængsling og  

 mentalundersøgelse, der skal tages i betragtning ved beregning af  

 straffetiden.
 7. Tidligere udfærdigede administrative bestemmelser  

 om samme spørgsmål ophæves.
 8. Eksemplarer af denne skrivelse med bilag er sendt  

 direkte til arresthusene.
H.
H.
Brydensholt /J.
Waagensen Til politiet, kriminalforsorgens anstalter og arrestinspektørerne.
