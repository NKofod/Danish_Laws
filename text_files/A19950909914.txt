 Denne datasammenskrivning omfatter lov nr. 193 af  

 24/05/1972, lov nr. 1054 af 23/12/1992 og lov nr. 1096 af 21/12/1994.
 § 1.  Fyrværkeri må ikke fremstilles eller indføres  

 uden tilladelse af indenrigsministeren eller den, han bemyndiger dertil.
Stk. 2.  Ved fyrværkeri i denne lov forstås pyrotekniske  

 artikler.
Ved pyrotekniske artikler forstås artikler, der indeholder stoffer  

 eller en blanding af stoffer, som er fremstillet med henblik på at frembringe  

 en effekt i form af lys, lyd, varme, gas eller røg som et resultat af en  

 kemisk reaktion.
 Stk. 3.  Undtaget fra bestemmelserrne i denne lov er  

 pyrotekniske artikler, der er monteret som udløsermekanisme i  

 sikkerhedsudstyr og selvoppusteligt redningsudstyr.
Stk. 4.  Til brug ved behandlingen af ansøgninger om  

 tilladelse efter stk. 1 kan forlanges en teknisk undersøgelse af  

 fyrværkeriet.
Udgifterne hertil afholdes af ansøgeren.
 § 2.  Fyrværkeri må ikke overdrages, erhverves,  

 opbevares eller anvendes uden politiets tilladelse.
 Stk. 2.  Indenrigsministeren kan fastsætte bestemmelser,  

 hvorefter fyrværkeriartikler helt eller delvis undtages fra bestemmelsen i  

 stk. 1.
§ 3.  Indenrigsministeren kan fastsætte bestemmelser  

 om § 4.  Beredskabsstyrelsen og politiet har til enhver  

 tid uden retskendelse mod behørig legitimation adgang til virksomheder, der  

 fremstiller, indfører, opbevarer eller forhandler fyrværkeri, og kan i  

 forbindelse hermed for fabrikantens eller importørens regning udtage prøver  

 af fyrværkeriartikler og underkaste disse en teknisk undersøgelse.
 § 5.  Indenrigsministeren kan fastsætte gebyrer for  

 undersøgelser efter § 1, stk. 2, og § 4, der foretages af  

 Beredskabsstyrelsen.
 § 6.  Loven gælder ikke for offentlige myndigheder,  

 der anvender fyrværkeri som led i deres virksomhed.
 § 7.  Med bøde, hæfte eller under skærpende  

 omstændigheder fængsel indtil 2 år straffes den, der overtræder § 1, stk. 1,  

 og § 2, stk. 1. På samme måde straffes den, der tilsidesætter vilkår, som er  

 fastsat i tilladelser efter loven.
 Stk. 2.  I forskrifter, der udfærdiges efter loven, kan  

 der fastsættes straf af bøde, hæfte eller under skærpende omstændigheder  

 fængsel indtil 2 år for overtrædelse af bestemmelser i forskrifterne.
Stk. 3.  Er en overtrædelse begået af et selskab, en  

 forening, en selvejende institution, en fond eller lignende, kan bødeansvar  

 pålægges den juridiske person som sådan.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan bødeansvar pålægges staten, kommunen eller det kommunale  

 fællesskab.
 § 8.  Loven træder i kraft den 1. juli 1972.
 Stk. 2.  Lov nr. 18 af 28. januar 1966 om fyrværkeri  

 ophæves.
 § 9.  Ophævet.
 § 10.  Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de afvigelser, som  

 de særlige grønlandske forhold tilsiger.
