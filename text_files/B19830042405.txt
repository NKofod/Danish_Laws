 I medfør af § 7, stk. 4, § 26, § 37, stk. 5, §§ 46, 52, 60, § 70, stk. 2,  

 § 78, § 80, stk. 2, § 82, stk. 5, og § 84, stk. 2, i lov nr. 302 af 9. juni  

 1982 om vandløb fastsættes:
Bekendtgørelsens område § 1.  Bekendtgørelsens regler finder anvendelse ved  

 kommunalbestyrelsernes og amtsrådenes behandling af følgende sager:
 § 2.  Bekendtgørelsen fastsætter endvidere regler om  

 vandløbsmyndighedernes adgang til at opkræve gebyrer for behandlingen af  

 vandløbssager, jfr. lovens § 70, stk. 2.
Myndigheder § 3.  Amtsrådet er vandløbsmyndighed for amtsvandløb,  

 jfr. lovens § 9, stk. 1, og for offentlige pumpelag.
 Stk. 2.  Kommunalbestyrelsen er vandløbsmyndighed for  

 kommunevandløb, jfr. lovens § 9, stk. 2, og for private vandløb.
Stk. 3.  Udenfor hovedstadsområdet træffer amtsrådet dog  

 afgørelse i sager efter denne bekendtgørelse når, Stk. 4.  Uden for hovedstadsområdet kan  

 kommunalbestyrelsen efter aftale overlade behandlingen og afgørelsen af en  

 sag til amtsrådet, når der skal foretages foranstaltninger i et vandløb, der  

 er omfattet af reglerne i § 43 i naturfredningsloven.
 § 4.  Amtsrådets opgaver efter denne bekendtgørelse  

 varetages i Københavns kommune og Frederiksberg kommune af hovedstadsrådet.
 § 5.  Hvis en sag vedrører vandløbsforholdene i flere  

 kommuner eller amtskommuner, skal der forhandles mellem de berørte  

 vandløbsmyndigheder.
Stk. 2.  Uenighed mellem vandløbsmyndigheder afgøres af  

 miljøstyrelsen.
Miljøstyrelsens afgørelse kan ikke indbringes for anden  

 administrativ myndighed.
 Stk. 3.  Uenighed mellem vandløbsmyndigheder om  

 økonomiske spørgsmål, herunder om fordeling af udgifter, afgøres af  

 landvæsenskommissionen, jfr. lovens § 7, stk. 6.
Regulering m.v. af vandløb og anlæg af nye  

 vandløb Regulering af vandløb § 6.  Vandløb må kun reguleres efter  

 vandløbsmyndighedens bestemmelse, jfr. lovens § 17.
Tørlægning af eller sænkning af vandstanden i søer § 7.  Sænkning af vandstanden i eller tørlægning af  

 søer må kun foretages efter vandløbsmyndighedens bestemmelse, jfr. lovens §  

 18.
Anlæg af nye vandløb § 8.  Nye vandløb, jfr. dog lovens § 3, stk. 2, må kun  

 anlægges efter vandløbsmyndighedens bestemmelse, jfr. lovens § 21.
Udpumpningsanlæg med digeanlæg til afvanding Private anlæg § 9.  Private udpumpningsanlæg til brug for afvanding  

 må ikke etableres eller ændres, herunder driftsmæssigt, uden  

 vandløbsmyndighedens godkendelse, jfr. lovens § 38.
Offentlige anlæg § 10.  Amtsrådet kan træffe beslutning om oprettelse  

 eller ændring af offentlige pumpelag.
 Stk. 2.  Amtsrådet fastsætter, hvilke områder der skal  

 høre under pumpelaget og udfærdiger en vedtægt for laget.
 Stk. 3.  Vedtægten skal indeholde:
Stk. 4.  Amtsrådet lader vedtægten tinglyse på de  

 ejendomme, der er medlem af laget, og på de ejendomme, der i øvrigt yder  

 bidrag til laget.
Det samme gælder i fornødent omfang ved ændringer i  

 vedtægten.
§ 11.  Udgifterne i forbindelse med et offentligt  

 pumpelags anlæg og drift afholdes af de grundejere, der skønnes at have nytte  

 af anlægget.
Udgifterne fordeles mellem grundejerne efter den nytte, anlægget  

 har for den enkelte ejendom, jfr. lovens § 41.
§ 12.  Pumpelagets bestyrelse tilsender hvert år efter  

 amtsrådets nærmere bestemmelse amtsrådet et udgiftsbudget for det kommende  

 regnskabsår.
På grundlag af dette og foregående års regnskab beregner  

 amtsrådet hvilke bidrag, der vil være at opkræve til pumpelaget.
 § 13.  Pumpelagsbidrag opkræves sammen med og efter  

 samme regler som de kommunale ejendomsskatter, jfr. lovens § 65, stk. 3.
 Stk. 2.  Amtsrådet skal hvert år inden den 1. oktober  

 oplyse kommunalbestyrelsen om de bidrag, der påhviler hver enkelt ejendom.
 Broer, opstemningsanlæg, flodemål m.m.
 § 14.  Broer, overkørsler eller lignende må ikke  

 anlægges eller ændres uden vandløbsmyndighedens godkendelse, jfr. lovens §  

 47.
 Stk. 2.  Uden vandløbsmyndighedens godkendelse må  

 endvidere ikke nedlægges rørledninger, kabler m.v. i vandløbet.
 § 15.  Opstemningsanlæg eller andre anlæg, der kan  

 hindre vandets frie løb eller i øvrigt kan være til skade for vandløbet, må  

 ikke anlægges eller ændres, herunder driftsmæssigt, uden vandløbsmyndighedens  

 godkendelse, jfr. lovens § 48.
 § 16.  Vandløbsmyndigheden fastsætter flodemål for  

 alle opstemningsanlæg, jfr. lovens § 49. Anlæggets ejer afholder  

 omkostningerne ved anbringelse og vedligeholdelse af flodemålsmærker.
Vandløbsmyndighedens behandling og afgørelse af sager efter bekendtgørelsens kapitler 3, 4 og 5 § 17.  Forslag til regulering m.v. skal indeholde:
 Stk. 2.  Vandløbsmyndigheden kan indhente yderligere  

 oplysninger, som har betydning for vurderingen af projetet, jfr. lovens § 58.
§ 18.  Vandløbsmyndigheden indhenter udtalelse om  

 sagen fra andre interesserede myndigheder m.v.
Der skal indhentes udtalelser  

 fra kommunalbestyrelser og amtsråd, som antages at være interesserede i  

 sagen.
§ 19.  Finder vandløbsmyndigheden efter modtagelsen af  

 de indhentede udtalelser, at sagen bør fremmes, skal vandløbsmyndigheden  

 offentliggøre en meddelelse om projektet i stedlige blade.
Meddelelsen skal  

 indeholde en kort redegørelse for projektet og oplysning om, at eventuelle  

 indsigelser kan indgives skriftligt til vandløbsmyndigheden inden for en  

 frist på mindst 4 uger.
§ 20.  Vandløbsmyndigheden kan bestemme, at der skal  

 afholdes møde om sagen.
Mødet kan være offentligt.
Til offentligt møde  

 indkaldes med mindst 4 ugers varsel, og der fremlægges materiale til  

 belysning af sagen efter vandløbsmyndighedens nærmere bestemmelse.
Indtil 4  

 uger efter mødet kan der fremsættes indsigelser.
 § 21.  Vandløbsmyndigheden kan i sager efter §§ 8 og  

 14 fravige bestemmelserne i §§ 18-20, når sagen angår en foranstaltning, der  

 ikke skønnes at have væsentlig indflydelse på vandløbets afstrømningsmæssige  

 eller miljømæssige forhold, jfr. lovens § 1.
 § 22.  Vandløbsmyndigheden skal ved sin afgørelse tage  

 hensyn til samtlige afvandingsinteresser ved vandløbet samt sikre, at  

 projektet er foreneligt med hensynet til den miljømæssige målsætning, der er  

 fastlagt for vandløbet, jfr. lovens § 1.
 § 23.  Vandløbsmyndighedens godkendelse af en  

 foranstaltning, der forudsætter godkendelse efter bestemmelserne i  

 naturfredningsloven, miljøbeskyttelsesloven, vandforsyningsloven eller  

 ferskvandsfiskeriloven kan først meddeles, når der foreligger endelig  

 godkendelse efter disse bestemmelser.
 Stk. 2.  En godkendelse af en foranstaltning skal  

 indeholde endelig afgørelse om eventuelle økonomiske spørgsmål, om  

 arealerhvervelser og rådighedsindskrænkninger samt om erstatning for disse,  

 jfr. lovens kapitler 13 og 14.
 Stk. 3.  En godkendelse af en foranstaltning skal  

 endvidere indeholde følgende:
 § 24.  Vandløbsmyndigheden foranlediger ændringer i  

 ejendomsforholdene berigtiget i matriklen samt tinglysning af  

 rådighedsindskrænkninger m.v.
Gebyrer for behandlingen af sager efter bekendtgørelsen.
§ 25.  Vandløbsmyndigheden kan for behandlingen af  

 sager efter kapitlerne 3, 4 og 5 opkræve et gebyr på ikke over 2 pct. af  

 anlægsudgiften, jfr. § 17, stk. 1, nr. 4, dog mindst 3.000 kr.
Såfremt  

 anlagsarbejderne gennemføres, henregnes gebyret til anlægsudgiften.
 Stk. 2.  Gebyret forfalder til betaling, når sagen  

 fremmes efter reglen i § 19.
 Stk. 3.  Vandløbsmyndigheden kan undlade at opkræve  

 gebyr for behandlingen af sager efter bestemmelserne i §§ 8, 9 og 14.
 § 26.  Miljøstyrelsen kan for behandlingen af klager  

 over vandløbsmyndighedernes afgørelser efter kapitlerne 3, 4 og 5 opkræve  

 gebyr på ikke over 2 pct. af anlægsudgiften, jfr. § 17, stk. 1, nr. 4, dog  

 mindst 5.000 kr.
 Stk. 2.  Gebyret forfalder til betaling, når klagen  

 indgives.
 Stk. 3.  Den endelige fordeling af gebyret for  

 behandlingen af klagesagen afgøres af miljøstyrelsen.
 § 27.  Mindstegebyrerne, jfr. §§ 25 og 26, gælder ved  

 bekendtgørelsens ikrafttræden og pristalsreguleres efter det i medfør af lov  

 nr. 83 af 16. marts 1963 med senere ændringer beregnede reguleringspristal  

 med basis januar 1980 = 100. Reguleringen foretages hvert årsskifte på  

 grundlag af det senest offentliggjorte pristal.
Restaurering af vandløb § 28.  I offentlige vandløb, hvis tilstand ikke svarer  

 til den fastsatte målsætning, kan vandløbsmyndigheden forbedre tilstanden ved  

 følgende foranstaltninger, jfr. lovens § 37:
 § 29.  Vandløbsmyndighedens forslag til  

 restaureringsprojekt skal indeholde:
 § 30.  Forslag til restaureringsprojekter af  

 vandløbssystemer, der berører flere kommuner eller amtskommuner, udarbejdes i  

 samarbejde mellem de berørte vandløbsmyndigheder.
Stk. 2.  Uenighed mellem vandløbsmyndigheder afgøres af  

 miljøstyrelsen.
Miljøstyrelsens afgørelse kan ikke indbringes for anden  

 administrativ myndighed.
§ 31.  Forslag til restaureringsprojekt fremlægges for  

 offentligheden til gennemsyn i mindst 8 uger.
Tid og sted for fremlæggelsen  

 meddeles i stedlige blade.
Bredejere og andre interesserede underrettes  

 skriftligt om fremlæggelsen.
 Stk. 2.  Forslaget sendes samtidig til udtalelse hos  

 berørte myndigheder og til de klageberettigede organisationer, jfr. § 35,  

 stk. 2.
 Stk. 3.  Det meddeles samtidig, at eventuelle  

 indsigelser og ændringsforslag kan indgives skriftligt til  

 vandløbsmyndigheden inden for 8 ugers fristen, jfr. stk. 1.
 Stk. 4.  Vandløbsmyndigheden kan afholde et offentligt  

 møde om sagen.
 § 32.  Efter fremlæggelsesperiodens udløb afgør  

 vandløbsmyndigheden, om restaureringsprojektet skal vedtages under  

 hensyntagen til de indsigelser og ændringsforslag, der måtte være fremkommet.
 § 33.  Hvis vandløbsrestaureringen omfatter indgreb,  

 der forudsætter godkendelse efter naturfredningsloven, kan  

 restaureringsarbejderne ikke igangsættes, før der foreligger en endelig  

 godkendelse i medfør af naturfredningsloven.
Tilskud § 34.  Ansøgning om tilskud til gennemførelse af  

 restaureringsprojekter indsendes til miljøstyrelsen, jfr. lovens § 37, stk.  

 3. Ansøgningen skal indeholde en udførlig redegørelse for projektet, jfr. §  

 29.
 Stk. 2.  Forudsætter projektets gennemførelse, at der  

 ydes tilskud i medfør af stk. 1, må arbejderne ikke igangsættes, før der er  

 meddelt endeligt tilsagn om tilskud.
Klage § 35.  Vandløbsmyndighedens afgørelse kan påklages til  

 miljøstyrelsen efter bestemmelserne i lovens kapitel 16.
 Stk. 2.  Danmarks Naturfredningsforening og Danmarks  

 Sportsfiskerforbund kan påklage vandløbsmyndighedens afgørelser efter  

 bestemmelserne i §§ 6, 7 og 32.
 § 36.  Vandløbsmyndigheden kan efter ansøgning meddele  

 tilladelse til påbegyndelse af anlægsarbejder i sager efter bestemmelserne i  

 §§ 8 og 14, jfr. § 21, uanset om vandløbsmyndighedens afgørelse påklages,  

 jfr. lovens § 82, stk. 3.
 Stk. 2.  Bestemmelsen i stk. 1 indebærer ingen  

 begrænsning i klagemyndighedens adgang til at ændre eller ophæve en påklaget  

 afgørelse, jfr. lovens § 82, stk. 6.
Tilsyn § 37.  Vandløbsmyndigheden påser, at vilkår stillet i  

 forbindelse med afgørelser efter denne bekendtgørelse overholdes, og om der  

 ved vandløbet i øvrigt er forbehold, der er i strid med loven eller anden  

 lovgivning, som hindrer opfyldelsen af målsætningen for vandløbet.
 Ikrafttræden m.v.
 § 38.  Denne bekendtgørelse træder i kraft den 1.  

 november 1983.
 Stk. 2.  Samtidig ophæves § 4 i miljøministeriets  

 bekendtgørelse nr. 174 af 29. marts 1974 om behandling af sager om tilførsel  

 af spildevand til vandløb, søer eller havet m.v.
