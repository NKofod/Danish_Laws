Nr BSF 44 Forslag til folketingsbeslutning om begrænsning af dobbeltarbejde for  

 statsansatte Fremsat af Tommy Dinesen (SF) Gade (SF) Lilli Gyldenkilde (SF) Hanne  

 Thanning Jacobsen (SF) Rahbæk Møller (SF) Ebba Strange (SF) den 16. december 1992 Folketinget opfordrer regeringen til at gennemføre en undersøgelse i samtlige ministerier og andre statslige institutioner af, hvor mange ansatte der har dobbeltarbejde.
 Der udarbejdes en redegørelse, som skal være Folketinget i hænde senest  

 den 1. september 1993.
Bemærkninger til forslaget Formålet med beslutningsforslaget er at begrænse dobbeltarbejdet inden for  

 staten for at få flere arbejdsløse i beskæftigelse.
 Det forekommer uforståeligt og urimeligt for størstedelen af befolkningen,  

 at kontrollen med, om der forekommer dobbeltarbejde inden for statens område,  

 f.eks. i ministerierne, i en tid med over 300.000 arbejdsløse, er så  

 lemfældig.
 Dette skal ses på baggrund af den overordentlig stramme kontrol, der føres  

 med, om de arbejdsløse virkelig er aktivt jobsøgende til de få job, der er at  

 søge.
Det er således ikke nogen sjældenhed, at flere hundrede ansøgere  

 reflekterer på en stillingsannonce i dagspressen.
På et møde i  

 Arbejdsmarkedsudvalget i folketingsåret 1991-92, hvor arbejdsløse håndværkere  

 havde foretræde, blev det oplyst, at det hidtil højeste antal ansøgere til en  

 stilling var 1200.
 I et svar fra justitsministeren til Tommy Dinesen (s. 1096, jf.  

 Folketingstidende 1991-92, forhandlingerne sp. 11471) blev det således  

 oplyst, at ca. 1700 af politiets ansatte havde dobbeltarbejde.
