§ 1 I bekendtgørelse nr. 554 af 22. juni 1992 om uddannelsesstøtte, som ændret  

 ved bekendtgørelse nr. 1144 af 15. december 1992 og bekendtgørelse nr. 413 af  

 22. juni 1993, foretages følgende ændringer:
 1. Indledningen affattes således:
 »I medfør af § 2, stk. 3, § 2 a, stk. 2, § 3, stk. 7 og 9, § 3 a,  

 stk. 1 og 2, § 3 b, § 5, stk. 2, § 5 a, § 7, stk. 3, § 7 a, stk. 3, § 8 a,  

 stk. 5 og 6, § 9, stk. 2 og 6, § 11, § 12, stk. 1 og 5, § 13, stk. 1, § 13 a,  

 stk. 1 og 3, § 14, stk. 2 og 3, § 20 a, § 20 b, § 22, stk. 2 og 3, § 23 og §  

 24 a, stk. 1, i lov om statens uddannelsesstøtte, jf. lovbekendtgørelse nr.  

 621 af 10. juli 1992, som ændret ved lov nr. 513 af 30. juni 1993, samt i  

 medfør af § 2, stk. 4, i lov nr. 823 af 21. december 1988 om ændring af lov  

 om statens uddannelsesstøtte, og § 2, stk. 5, i samme lov, som denne er  

 ændret ved § 2, stk. 16, i lov nr. 412 af 6. juni 1991 om ændring af lov om  

 statens uddannelsesstøtte og § 2, stk. 5, 8, 12 og 13, i lov nr. 412 af 6.  

 juni 1991 om ændring af lov om statens uddanelsesstøtte, fastsættes:».
 2. Efter § 13 indsættes:
 » § 13 a.  Uddannelsessøgende, der har afsluttet  

 visse videregående uddannelser, der ikke er adgangsvej til  

 kandidatuddannelse, kan få uddannelsesstøtte til en bacheloruddannelse, der  

 er adgangsvej til en kandidatuddannelse, efter reglerne i stk. 3.
 Stk. 2.  Undervisningsministeriet bestemmer, hvilke  

 videregående uddannelser de uddannelsessøgende skal have afsluttet for at få  

 uddannelsesstøtte efter stk. 3.
Stk. 3.  Der gives klip under eet til bachelor- og  

 kandidatuddannelsen, når der søges om uddannelsesstøtte til  

 bacheloruddannelsen.
Fra dette samlede antal klip trækkes tidligere brugte  

 klip.«.
 3. I § 23 indsættes som stk. 4:
» Stk. 4.  Uddannelsessøgende i uddannelse, hvor  

 der indgår måneder med lønnet praktik, og lønnen udbetales sidst i måneden,  

 kan efter ansøgning i måneden før den første praktikmåned få udbetalt  

 uddannelsesstøtte med to klip.
Den uddannelsessøgende skal have mindst to  

 klip tilbage ved begyndelsen af denne måned.
Ansøgningen skal være  

 uddannelsesinstitutionen i hænde senest i den måned, hvor udbetaling med de  

 to klip kan finde sted.
Ansøgningen skal dog være uddannelsesinstitutionen i  

 hænde senest den 1. oktober i et støtteår, når den vedrører dette  

 støtteår.« 4. I § 38, stk. 2, indsættes efter 1. pkt. som nyt punktum:
 »Ved opgørelsen af, hvornår den uddannelsessøgende begynder på de  

 sidste 3 år af uddannelsen, ses der bort fra perioder med lønnet  

 praktik.«.
§ 2 Bekendtgørelsen træder i kraft dagen efter bekendtgørelsen i Lovtidende. §  

 1, nr. 1-3, har virkning fra den 2. juli 1993. § 1, nr. 4, har virkning fra  

 den 1. januar 1994.
Undervisningsministeriet, den 6. juli  

 1993 P.M.V.
