En ejendom har, under hensyn til at der er tale om et lavenergihus,  

 fået dispensation fra det i området gældende elvarmeforbud.
Denne  

 dispensation påklages af det kollektive forsyningsselskab, der endvidere  

 opfatter ejendommen som omfattet af tilslutningspligt.
 Under henvisning til § 15, stk. 3 i Energiministeriets bekendtgørelse  

 nr. 98 af 19. marts 1982 opretholder ministeriet den givne dispensation.  

 Endvidere udtaler Energiministeriet, at da ejendommen ikke har været omfattet  

 af den høring, der fandt sted i forbindelse med projektgodkendelsen, er  

 ejendommen ikke omfattet af tilslutningspligten, jfr. § 1 i  

 Energiministeriets bekendtgørelse nr.
 98 af 19. marts 1982.
 I skrivelse af 24. marts har varmeværket klaget til Energiministeriet over  

 Energistyrelsens afgørelse af 1. februar 1988, hvoraf det fremgår, at  

 Energistyrelsen omstøder Horsens Kommunes afgørelse vedrørende  

 tilslutningspligt til varmeværkets forsyningsnet for Carl  Jørgensens  

 ejendom, Bjerrevej 150a.
 Som begrundelse for klagen anfører varmeværket, at man betragter  

 ejendommen som tilslutningspligtig til varmeværkets forsyningsnet i henhold  

 til Horsens Byråds beslutning af 10. april 1984 om tilslutningspligt for  

 ubebyggede grunde, idet der samtidig henvises til Energiministeriets  

 afgørelse af 28. februar 1986 vedrørende »Juvelvej 6, hvor en  

 tilsvarende sag blev afgjort af Energiministeriet i overensstemmelse med  

 Horsens Kommunes beslutning, og hvoraf det fremgik, at kommunens skøn, som  

 den ansvarlige myndighed for varmeplanens gennemførelse, burde tillægges  

 betydelig vægt.
 Fra varmeværkets side ser man ingen principielle forskelle mellem de to  

 sager og finder det uholdbart at skulle fastholde tilslutningen  

 af Juvelvej 6, såfremt Energistyrelsens afgørelse vedrørende Bjerrevej 150a  

 skal være endelig.
Af sagen fremgår det, at Horsens Kommune gav Carl Jørgensen afslag på hans  

 ansøgning om dispensation fra et gældende elvarmeforbud med henblik på  

 opførelse af et lavenergihus på hans ejendom matr. nr. 2  

 cf Dagnæs, »Bjerrevej 150a, Horsens.
I sit afslag henviste kommunen til,  

 at der var tinglyst tilslutningspligt til fjernvarmeforsyning på den  

 pågældende ejendom, og at der var er nedlagt forbud mod etablering af direkte  

 elvarme i det pågældende område.
Kommunen bestred således ikke, at det  

 drejede sig om et egentligt lavenergihus.
Det fremgår endvidere af sagen, at ejendommen var fremkommet ved  

 udstykning fra en bebygget parcel (nr. 150), der ikke var pålagt  

 tilslutningspligt, og at ejendommen var beliggende i et område, der ifølge  

 varmeplanen var udlagt til fjernvarmeforsyning.
Efterhånden som nye,  

 ubebyggede grunde opstod ved frastykning fra bebyggede grunde, havde kommunen  

 tinglyst deklaration om tilslutningspligt for disse ubebyggede grunde.  

 Bjerrevej 150a var ikke omfattet af byrådets beslutning af 10. april 1984 om  

 tilslutningspligt for ubebyggede grunde.
På denne baggrund fastslog Energistyrelsen i sin afgørelse, at  

 tilslutningspålægget for ejendommen nr. 150a ikke var givet på grundlag af et  

 godkendt projekt omfattende ejendommen, og at pålægget derfor var meddelt med  

 urette, jfr. § 1 i bekendtgørelse nr. 98 af 19. marts 1982 om tilslutning  

 m.v. til kollektive varmeforsyningsanlæg.
Ejendommen var ikke  

 tilslutningspligtig, og den tinglyste deklaration ville følgelig være at  

 aflyse.
 Forsåvidt angår elvarmeforbuddet udtalte Energistyrelsen, at der, ifølge  

 ovennævnte bekendtgørelse § 15, stk. 3 og det dertil hørende cirkulære af 22.  

 juni 1982, kan gives dispensation på grundlag af en konkret vurdering af den  

 enkelte sag f.eks. for at sikre, at lavenergihuse kan opføres i områder, hvor  

 der er nedlagt forbud mod anvendelse af elvarme.
 I Energistyrelsens overvejelser, der byggede på en konkret vurdering af  

 det foreliggende tilfælde, indgik foruden hensynet til det af kommunen  

 udøvede skøn også det i cirkulæret fremhævede hensyn til fremme af  

 lavenergihusbyggeri, bl.a. fordi anvendelsen af denne hustype var udtryk for  

 den energibesparelse, der indgik i den almindelige energipolitik på lige fod  

 med bestræbelserne for at fremme de kollektive varmeforsyningssystemer.
 I styrelsens bedømmelse af det pågældende fjernvarmesystems brugerunderlag  

 indgik også en vurdering af risikoen for, at dispensationen for det  

 omhandlede grundstykke eventuelt skulle skabe præcedens for en fremtidig  

 udvikling i området til skade for fjernvarmesystemet.
 Ud fra en samlet vurdering af sagen fandt Energistyrelsen ikke grundlag  

 for at stadfæste kommunens afgørelse og tillagde det herved særlig vægt, at  

 det pågældende område, som oplyst overfor styrelsen, reelt var udbygget,  

 således at »tilvækst« kun kunne ske ved frastykning af eksisterende  

 grunde, hvorfor der ikke fandtes at være risiko for en præcedens ved denne  

 dispensation, - og at afslaget på Carl Jørgensens ansøgning om dispensation,  

 foruden med en generel henvisning til ønsket om at fremme det kollektive  

 forsyningssystem, også blev begrundet med ønsket om at fastholde en  

 tilslutningspligt, der, som ovenfor anført af styrelsen, ikke kunne  

 opretholdes.
Energiministeriet har til brug for sin behandling af sagen anmodet Horsens  

 Kommune om en udtalelse.
Kommunen har i skrivelse af 23. juni 1988 oplyst, at  

 kommunens bemærkning om, at man er enig i Dagnæs-Bækkelund Varmeværks  

 synspunkt om, at det er uholdbart at fastholde tilslutning af  

 ejendommen Juvelvej 6, såfremt Energistyrelsen måtte give ejeren  

 af Bjerrevej 150a medhold i den indgivne klage, skal ses i lyset af, at  

 kommunen på daværende tidspunkt var af den opfattelse, at den af kommunen  

 valgte fremgangsmåde med hensyn til pålæg af tilslutningspligt for ny  

 bebyggelse var i overensstemmelse med de gældende regler.
 Energistyrelsen var ikke enig heri, jfr. styrelsens breve til Horsens  

 Kommune af 1. februar 1988 og 8. april 1988.
Kommunen har herefter måtte erkende, at den valgte fremgangsmåde nok er  

 forkert, men på den anden side er man af den opfattelse, at reglerne så må  

 ændres, så den af kommunen benyttede fremgangsmåde kan lovliggøres.
Kommunen  

 henviser i denne forbindelse til det med kommunens ovennævnte skrivelse  

 vedlagte brev til Kommunernes Landsforening af 1. juni 1988.
 Når den af kommunen valgte fremgangsmåde ikke har hjemmel på nuværende  

 tidspunkt, må kommunen tilbagetrække påstanden om, at sagerne Juvelvej 6  

 og Bjerrevej 150a er direkte sammenlignelige.
Energiministeriet skal efter en gennemgang af sagen udtale, at man kan  

 tilslutte sig Energistyrelsens afgørelse jfr. styrelsens skrivelser af 1.  

 februar 1988 og 8. april 1988, således at Kommunens beslutning om  

 tilslutningspligt omstødes og således at dispensation fra forbudet mod  

 elvarme imødekommes.
Forsåvidt angår den af varmeforsyningslovens foreskrevne  

 procedure ved pålæggelse af tilslutningspligt i forbindelse med  

 projektgodkendelse skal Energiministeriet endvidere udtale, at man er enig  

 med styrelsen i, at såfremt ejendomme, der ikke har været omfattet af den  

 høring, der fandt sted i forbindelse med godkendelsen af det oprindelige  

 projektforslag, ønskes pålagt tilslutningspligt, må dette ske ved en fornyet  

 høring i forbindelse med en ny projektgodkendelse.
Det er ikke  

 Energiministeriets opfattelse, at denne fremgangsmåde iøvrigt har givet  

 anledning til problemer og dermed overvejelser om ændring af de eksisterende  

 bestemmelser på dette område.
 P.M.V.
 E.B.
