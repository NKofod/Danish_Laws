Resumé En studerende klagede over at SUstyrelsen og Ankenævnet for  

 Uddannelsesstøtte havde givet afslag på en ansøgning om supplerende  

 stipendium  

 til en uddannelse i Norge som trafikflyver.
Ombudsmanden kritiserede at myndighederne ved  

 vurderingen af ansøgningen anvendte bestemmelser i SU-bekendtgørelsen som  

 ikke  

 indeholdt hjemmel for afslaget.
Ombudsmanden mente imidlertid ikke der var  

 grundlag for at bede myndighederne om at genoptage sagen da afslaget kunne  

 have  

 været truffet i henhold til en anden bestemmelse.
 Om udformningen af myndighedernes begrundelser for  

 afslaget udtalte ombudsmanden at myndighederne på afgørelsestidspunktet var  

 af  

 den opfattelse at de omtalte bestemmelser indeholdt hjemmel for afslaget.  

 Kravene i forvaltningslovens § 24 til udformningen af begrundelser kunne  

 herefter ikke i sig selv give ombudsmanden grundlag for kritik. (J.nr.  

 2000-2845-730).
Afslag på supplerende stipendium til uddannelse i Norge A havde  

 tegnet en uddannelseskontrakt med SAS med det formål at uddanne sig til  

 trafikflyver.
I april 1999 påbegyndte A sin uddannelse i Norge.
Uddannelsen  

 var  

 delvis sponsoreret af SAS.
 I februar 1999 godkendte  

 SUstyrelsen As pilotuddannelse i Norge som støtteberettigende.
Den 28. februar 2000 søgte A  

 om supplerende stipendium som tilskud til dækning af undervisningsafgiften.
I  

 en afgørelse af 21. marts 2000 meddelte SUstyrelsen afslag herpå idet  

 styrelsen  

 anførte:
Vi kan ikke imødekomme  

 ansøgningen om at få supplerende stipendium til dækning af  

 undervisningsafgift.  

 Din uddannelse er ikke på listen over de uddannelser, der giver ret til  

 supplerende stipendium.
Listen revideres en gang årligt.
En uddannelse kan  

 komme på listen, hvis den dækker et særligt erhvervsbehov i Danmark, og der  

 ikke findes en uddannelse med samme erhvervssigte her.
Vi henviser til § 52, stk. 1  

 og 3, § 55, § 59 og punkt B i bilaget til bekendtgørelse nr. 715 af 6.  

 september 1999 om statens uddannelsesstøtte. A påklagede afgørelsen til  

 Ankenævnet for Uddannelsesstøtte (herefter ankenævnet). As klage var  

 vedlagt  

 en erklæring af 30. marts 2000 fra SAS, Flight Operations, hvoraf fremgår  

 følgende:
Elever til den af SAS/SAS  

 Commuter delvist sponsorerede pilotuddannelse er udtaget gennem SAS/SAS  

 Commuters pilotrekrutteringssystem.
Efter gennemførelse af denne  

 uddannelse  

 opfylder eleverne de formelle krav for ansættelse som pilot i SAS/SAS  

 Commuter.  

 Ansættelse vil finde sted efter behov.
 Det er en betingelse for at  

 være direkte kvalificeret for ansættelse, at pilotuddannelsen er gennemført  

 på  

 en af SAS/SAS Commuter godkendt flyveskole.
 Følgende skoler er således  

 anvendt for denne uddannelse:
( ), Norge ( ), England Ingen andre skoler er  

 aktuelle for denne uddannelse.
Der har således ikke på det aktuelle tidspunkt  

 været nogen pilotskole i Danmark eller Sverige, som har opfyldt de af SAS/SAS  

 Commuter stipulerede krav til et oplæg med sponsorering fra SAS. Den 10. maj 2000 afgav  

 SUstyrelsen en udtalelse til ankenævnet.
Styrelsen anførte bl.a.:
 Vi fastholder vores  

 afgørelse af 21. marts 2000.
 Der kan gives supplerende  

 stipendium til undervisningsafgiften til uddannelser i Norden, hvis  

 uddannelsen  

 skønnes at dække et særligt erhvervsbehov i Danmark, og hvis der ikke findes  

 en  

 uddannelse med samme erhvervssigte her.
Klageren vedlægger et brev  

 fra SAS om, at det er en betingelse for at være direkte kvalificeret til  

 ansættelse, at pilotuddannelsen er gennemført på en af SAS/SAS Commuter  

 godkendt flyveskole.
Ifølge det oplyste anvender SAS Norwegian Aviation  

 College  

 i Norge og Oxford Aviation College i England til uddannelsen.
Det er vores opfattelse, at  

 selv om SAS som led i en delvis SAS sponsoreret pilotuddannelse stiller krav  

 om  

 gennemførsel af uddannelse i udlandet, er det ikke det samme som, at  

 uddannelsen skønnes at dække et særligt erhvervsbehov her, der skulle  

 berettige  

 til, at der gives supplerende stipendium til undervisningsafgiften.  

 Pilotuddannelsen i Norge har samme erhvervssigte som lignende danske  

 pilotuddannelser.
Betingelserne for at få supplerende stipendium er derfor  

 efter vores opfattelse ikke opfyldt.
Vi henviser til § 55, i  

 bekendtgørelse nr. 715 af 6. september 1999 om statens  

 uddannelsesstøtte. I en udtalelse af 22. maj  

 2000 til ankenævnet anførte A bl.a.:
 Afgørelsen forsvares ud fra  

 den betragtning at: Pilotuddannelsen i Norge har samme erhvervssigte  

 som  

 lignende danske pilotuddannelser.
Det er imidlertid tilfældet,  

 at også lignende danske pilotuddannelser modtager supplerende  

 stipendium til  

 dækning af undervisningsafgift.
Pilotaspiranter ved Center Air i Roskilde er  

 således berettiget til stipendiet.
Denne uddannelse har præcis samme  

 erhvervssigte som uddannelsen i Bardufoss og Oxford, bortset fra, at den ikke  

 giver eleven de formelle forudsætninger for at søge ansættelse i SAS. SUstyrelsen anførte i en  

 supplerende udtalelse af 24. august 2000 bl.a.:
 SU-godkendelsen af  

 pilotuddannelse i Danmark omfatter foruden almindeligt stipendium og  

 studielån  

 også supplerende stipendium som tilskud til dækning af undervisningsafgiften.  

 Pilotuddannelsen ved Center Air og Copenhagen Airtaxi giver således ret til  

 supplerende stipendium.
Supplerende stipendium til  

 dækning af undervisningsafgiften gives til uddannelser i Norden, hvis  

 uddannelsen skønnes at dække et særligt erhvervsbehov i Danmark, og hvis der  

 ikke findes en uddannelse med samme erhvervssigte her.
Disse betingelser  

 opfylder pilotuddannelsen i Norge efter vores opfattelse ikke.
Supplerende  

 stipendium til dækning af undervisningsafgiften til uddannelser i det øvrige  

 udland, gives til uddannelser, der er optaget på fortegnelsen i bilaget til  

 SU-bekendtgørelsen.
Pilotuddannelsen er ikke optaget på fortegnelsen.
Vi henviser til § 55, § 59,  

 og fortegnelsen i bilag B i bekendtgørelse nr. 715 af 6. september 1999 om  

 statens uddannelsesstøtte. Ankenævnet tiltrådte den 25.  

 august 2000 SUstyrelsens afgørelse med følgende begrundelse:
 Det fremgår af § 55 i  

 Undervisningsministeriets bekendtgørelse nr. 715 af 6. september 1999 om  

 statens uddannelsesstøtte, at uddannelsessøgende kun kan få supplerende  

 stipendium som tilskud til dækning af betaling for undervisning til de  

 uddannelser, der er nævnt i § 50 og § 52, stk. 1 og 3, hvis uddannelsen  

 skønnes  

 at dække et særligt erhvervsbehov i Danmark, og hvis der ikke findes en  

 uddannelse med samme erhvervssigte her.
 Det fremgår af  

 bekendtgørelsens § 59, stk. 1, at styrelsen udarbejder en fortegnelse over  

 uddannelser, der giver ret til uddannelsesstøtte efter § 52, stk. 1 og 3, og  

 som samtidig giver ret til supplerende stipendium efter § 55.
 Da den uddannelse, De  

 gennemgår i Norge, ikke er anført i fortegnelsen i bilaget til  

 bekendtgørelsen,  

 er De ikke berettiget til supplerende stipendium.
Det fremgår af  

 bekendtgørelsens § 60, stk. 1, at der nedsættes et Nævn om Støtteberettigende  

 Uddannelser i Udlandet.
Ifølge § 60, stk. 3, skal nævnet efter anmodning fra  

 styrelsen fastlægge retningslinier for, hvilke uddannelser i udlandet der kan  

 gives uddannelsesstøtte til, og nævnet skal udtale sig i særlige tilfælde, om  

 enkelte uddannelser i udlandet giver ret til uddannelsesstøtte.
Ankenævnet finder herefter,  

 at nævnet ikke har kompetence til at tage stilling til, om en bestemt  

 uddannelse skal optages i fortegnelsen. Den 9. september 2000 klagede  

 A til Forbrugerstyrelsen, der videresendte klagen til mig, over SUstyrelsens  

 og  

 ankenævnets afgørelser.
Jeg anmodede herefter den 2.  

 oktober 2000 ankenævnet og SUstyrelsen om en udtalelse.
Jeg anførte i den  

 forbindelse bl.a.:
   såvel SUstyrelsen som  

 ankenævnet [har] i de begrundelser som er meddelt klageren, indholdsmæssigt  

 henvist til at klagerens uddannelse ikke er på listen over de uddannelser der  

 giver ret til supplerende stipendium.
 For så vidt angår spørgsmålet  

 om supplerende stipendium efter § 55 til uddannelse i udlandet  

  

 uden for de nordiske lande  

  

 , er det min  

 umiddelbare opfattelse - og derfor uden nærmere undersøgelse heraf - at en  

 ansøgning herom vil kunne afslås efter bestemmelsen i bekendtgørelsens § 59,  

 stk. 2, hvis den pågældende uddannelse ikke er optaget på fortegnelsen.
I den konkrete sag drejer det  

 sig derimod om supplerende stipendium efter § 55 til uddannelse i udlandet  

  

 inden for de nordiske lande.
Der rejser  

 sig derfor et spørgsmål om hvorvidt bekendtgørelsens regler også i en sådan  

 situation indeholder et krav om at en given uddannelse skal være optaget på  

 fortegnelsen.
Efter min umiddelbare opfattelse er det tvivlsomt om  

 bekendtgørelsens §§ 50, 52, stk. 1 og 3, 55 og 59, stk. 1, indeholder et  

 sådant  

 krav.
Udtalelserne af 10. maj og  

 24. august 2000 fra SUstyrelsen der er afgivet til støtte for styrelsens  

 afgørelse - udtalelser som ankenævnet har anført i afgørelsens afsnit om  

 sagsfremstilling - forstår jeg umiddelbart sådan at styrelsen alene har  

 vurderet hvorvidt uddannelsen i Norge skønnes at dække et særligt  

 erhvervsbehov  

 i Danmark og/eller hvorvidt der findes en uddannelse med samme erhvervssigte  

 her.
Altså en vurdering der ikke inddrager spørgsmålet om hvorvidt  

 uddannelsen  

 er optaget i den nævnte fortegnelse.
På den baggrund anmoder jeg  

 myndighederne om en nærmere udtalelse til de meddelte begrundelser for de  

 trufne afgørelser.
Jeg anmoder i den forbindelse SUstyrelsen om i udtalelsen  

 til mig at præcisere hvorvidt styrelsen har vurderet såvel spørgsmålet om et  

 særligt erhvervsbehov i Danmark, som spørgsmålet om hvorvidt der findes en  

 uddannelse med samme erhvervssigte her. Ankenævnet afgav den 2. marts  

 2001 en udtalelse.
Udtalelsen var vedlagt en udtalelse af 9. februar 2001 fra  

 SUstyrelsen der bl.a. anførte følgende:
 Vi henviste til § 52, stk. 1  

 og stk. 3, § 55, § 59 og punkt B i bilaget til bekendtgørelse nr. 715 af 6.  

 september 1999 om statens uddannelsesstøtte (SU-bekendtgørelsen).
Vi har således ved en fejl  

 henvist til de betingelser og regler, som gælder for supplerende stipendium  

 til  

 dækning af betaling for undervisningsafgiften for lande uden for Norden.
Det  

 beklager vi.
Vi skulle i stedet have henvist til §§ 50 og 55 i  

 SU-bekendtgørelsen, der indeholder betingelserne for at give supplerende  

 stipendium til dækning af betaling af undervisningsafgift i Norden.
 Sustyrelsen har i breve af  

 10. maj og 24. august 2000 til ankenævnet forklaret nærmere om betingelserne  

 for at få supplerende stipendium som tilskud til betaling for undervisning  

 til  

 uddannelser i Norden.
Vi skrev i brevene af 10. maj  

 og 24. august 2000, at der kan gives supplerende stipendium til  

 undervisningsafgiften til uddannelser i Norden, hvis uddannelsen skønnes at  

 dække et særligt erhvervsbehov i Danmark, og hvis der ikke findes en  

 uddannelse  

 med samme erhvervssigte her.
Vi har foretaget en vurdering af, om begge  

 betingelser er opfyldt.
Det er vores opfattelse, at den norske uddannelse må  

 skønnes at dække et særligt erhvervsbehov i Danmark.
Vi beklager at dette  

 ikke  

 klart fremgik af vores breve af 10. maj og 24. august 2000. Derimod er  

 betingelsen om, at der ikke findes en uddannelse med samme erhvervssigte her,  

 ikke opfyldt.
 Statens Luftfartsvæsen har  

 oplyst til Sustyrelsen, at der i en årrække har været trafikflyveruddannelser  

 i  

 Danmark, som giver grundlag for at søge ansættelse også i SAS.
På baggrund af ovenstående  

 fastholder styrelsen, at betingelserne for at tildele supplerende stipendium  

 til den norske pilotuddannelse ikke er opfyldt. Ankenævnet anførte i sin  

 udtalelse bl.a.:
 Ankenævnet har behandlet  

 sagen på ny.
 Nævnet skal beklage, at  

 afgørelsen af 25. august 2000 ikke har været fuldstændig korrekt begrundet,  

 idet der rettelig alene skulle have været henvist til  

 Undervisningsministeriets  

 bekendtgørelse nr. 715 af 6. september 1999 om statens uddannelsesstøtte, §  

 55  

 (om undervisningsafgift), jf. § 50 (om uddannelse i et andet nordisk land),  

 medens der ikke burde have været henvist til § 59 (om fortegnelse over  

 uddannelser), § 60, stk. 1 og 3 (om Nævn om Støtteberettigende Uddannelser i  

 Udlandet) og fortegnelsen i bilaget til bekendtgørelsen.
 Det fremgår af § 55, at  

 uddannelsessøgende kun kan få supplerende stipendium som tilskud til dækning  

 af  

 betaling for undervisning til de uddannelser, der er nævnt i § 50 og § 52,  

 stk.  

 1 og 3, hvis uddannelsen skønnes at dække et særligt erhvervsbehov i Danmark,  

 og hvis der ikke findes en uddannelse med samme erhvervssigte her.
Nævnet har ikke haft  

 bemærkninger til styrelsens vurdering af, at den norske uddannelse må skønnes  

 at dække et særligt erhvervsbehov i Danmark.
Nævnet finder endvidere fortsat  

 at  

 måtte lægge SUstyrelsens opfattelse af, at der findes en uddannelse med samme  

 erhvervssigte her i landet, til grund, således som denne opfattelse er  

 gengivet  

 bl.a. under sagsfremstillingen i nævnets afgørelse af 25. august 2000.
Nævnet finder derfor at måtte  

 fastholde afgørelsen af 25. august 2000 med tiltrædelse af SUstyrelsens  

 afgørelse om, at (A) ikke kan få supplerende stipendium som tilskud til  

 dækning  

 af betaling for undervisningsafgiften ved pilotuddannelsen i Norge. Jeg anmodede den 18. maj 2001  

 ankenævnet og SUstyrelsen om bl.a. uddybende bemærkninger til betydningen af  

 erklæringen af 30. marts 2000 fra SAS, Flight Operations, for sagens  

 afgørelse.
Ankenævnets supplerende  

 udtalelse af 9. november 2001 var vedlagt en supplerende udtalelse af 3.  

 august  

 2001 fra SUstyrelsen.
SUstyrelsen anførte bl.a.:
Styrelsen skal beklage sagsbehandlingen  

 i denne sag.
Afgørelsen af 21. marts 2000 burde under henvisning til  

 SU-bekendtgørelsens § 55 have været begrundet med, at der her i landet findes  

 en uddannelse med samme erhvervssigte, nemlig en trafikflyveruddannelse, som  

 er  

 godkendt efter de fælles-europæiske bestemmelser - JAR/FCL - og således  

 kvalificerer til at søge beskæftigelse i i hvert fald alle europæiske  

 flyselskaber.
Havde disse forhold, som er almindelig viden blandt  

 sagsbehandlere i styrelsen, været inddraget, da styrelsen traf sin afgørelse,  

 burde man have partshørt over dem.
 Sustyrelsen har ikke kendskab  

 til, i hvilket omfang ansøgere fra trafikflyveruddannelser i Danmark ikke kun  

 har søgt, men også har opnået ansættelse i SAS.
Ombudsmanden anmoder også om  

 uddybende bemærkninger til udtalelsen af 30. marts 2000 fra SAS, Flight  

 Operations.
I den anledning skal vi bemærke, at i spørgsmålet om samme  

 erhvervssigte finder styrelsen det afgørende, om uddannelserne er godkendt  

 efter de fælles-europæiske bestemmelser, JAR/FCL-reglerne.
Både den norske  

 uddannelse og de danske trafikflyveruddannelser er godkendt efter disse  

 regler.  

 Styrelsen finder ikke, at det kan tillægges nogen betydning, at uddannelsen i  

 Norge kan give adgang til direkte ansættelse i SAS og dermed altså er  

 tilpasset  

 et bestemt selskab.
SU-bekendtgørelsens § 55 kræver efter styrelsens  

 opfattelse  

 ikke fuld identitet mellem uddannelserne.
Der skal blot foreligge samme  

 erhvervssigte. Ankenævnet anførte bl.a.:
 Ankenævnet bemærker  

 indledningsvis, at det i erklæringen af 30. marts 2000 fra SAS, Flight  

 Operations, anføres, at det er en betingelse for at være direkte kvalificeret  

 til ansættelse i SAS, at pilotuddannelsen er gennemført på skolerne i Norge  

 eller England, men ikke, at uddannelse andre steder ikke kan føre til  

 ansættelse  

 i SAS.
 Endvidere anføres i SASs  

 uddannelseskontrakt, at uddannelsen vil bevirke, at eleven opfylder de  

 formelle  

 betingelser for ansættelse i SAS, men ikke giver eleven ret til at blive  

 ansat  

 i SAS.
Ankenævnet har ved afgørelsen  

 af, om der her i landet findes en uddannelse med samme erhvervssigte som den  

 af  

 SAS i Norge placerede, fundet, at det afgørende må være, om uddannelsen her i  

 landet giver mulighed for opnåelse af ansættelse som pilot i et flyselskab,  

 f.eks.
SAS, medens det efter ankenævnets opfattelse ikke, for at kunne  

 betragtes som havende samme erhvervssigte, kan kræves, at uddannelsen retter  

 sig specifikt mod ansættelse i SAS.
 Ankenævnet har med denne  

 vurdering ikke fundet grund til at betvivle SUstyrelsens bemærkning om, at  

 pilotuddannelsen i Norge har samme erhvervssigte som lignende danske  

 pilotuddannelser (nemlig uddannelse med sigte på ansættelse som  

 trafikflyver),  

 jf. styrelsens brev af 10. maj 2000 til ankenævnet, og har ikke fundet grund  

 til at partshøre om dette spørgsmål, ligesom ankenævnet heller ikke har  

 fundet  

 grund til at søge oplysning om, hvorvidt SAS har ansat piloter, der har  

 gennemført uddannelse i andet regi.
Nævnet må herefter fastholde  

 afgørelsen af 25. august 2000 om, at (A) ikke er berettiget til supplerende  

 stipendium som tilskud til dækning af betaling for undervisning til sin  

 pilotuddannelse i Norge. Ombudsmandens udtalelse 1. Regelgrundlag Bekendtgørelse nr. 715 af 6. september 1999 om statens uddannelsesstøtte  

 (SU-bekendtgørelsen) indeholder følgende bestemmelser:
  

  

 Uddannelse i et andet nordisk land § 50.  

  

 Uddannelsessøgende kan få uddannelsesstøtte til uddannelse i et andet nordisk  

 land, når uddannelsen er af en sådan art, at den ville kunne offentligt  

 anerkendes i Danmark, og har en sammenhængende varighed, der mindst svarer  

 til et undervisningsår.
Stk. 2.  

  

 Uddannelsen skal give en erhvervskompetence, der kan finde almindelig anvendelse i Danmark,  

 eller kunne indgå som en del af eller give adgang til en kompetencegivende  

 uddannelse i Danmark.
Uddannelse i udlandet i øvrigt § 52.  

  

 Uddannelsessøgende kan få uddannelsesstøtte i den normerede uddannelsestid  

 målt i måneder til erhvervsrettet uddannelse i udlandet af op til 4 års  

 normeret uddannelsestid.
 Stk. 3. Uddannelsessøgende kan få uddannelsesstøtte i hele den normerede  

 uddannelsestid til erhvervsrettet uddannelse i udlandet af mere end 4 års  

 normeret uddannelsestid, hvis uddannelsen skønnes at dække et særligt  

 erhvervsbehov i Danmark, og hvis der ikke findes en uddannelse med samme  

 erhvervssigte her.
Undervisningsafgift § 55.  

  

 Uddannelsessøgende kan kun få supplerende stipendium som  

 tilskud til dækning af betaling for undervisning til de uddannelser, der er  

 nævnt i § 50 og § 52, stk. 1 og 3, hvis uddannelsen skønnes at dække et  

 særligt  

 erhvervsbehov i Danmark, og hvis der ikke findes en uddannelse med samme  

 erhvervssigte her.
 Administration m.v.
§ 59.  

  

 Styrelsen udarbejder en fortegnelse over uddannelser, der  

 giver ret til uddannelsesstøtte efter § 52, stk. 1 og 3, og som samtidig  

 giver  

 ret til supplerende stipendium efter § 55. Styrelsen kan herunder begrænse en  

 godkendelse til bestemte uddannelsesinstitutioner.
Fortegnelsen revideres før  

 hvert støtteår.
Stk. 2.  

  

 Uddannelsessøgende kan kun få uddannelsesstøtte efter § 52,  

 stk. 3, og supplerende stipendium efter § 55 til uddannelse i udlandet uden  

 for  

 de nordiske lande til uddannelser, der er optaget på fortegnelsen.
Hvis en  

 uddannelse udgår af fortegnelsen, giver den fortsat ret til uddannelsesstøtte  

 efter § 52, stk. 3, og til supplerende stipendium efter § 55 til  

 uddannelsessøgende, der er begyndt på uddannelsen.
Fortegnelsen er optaget i  

 bilaget til bekendtgørelsen.
 § 60.  

  

 Der nedsættes et Nævn om Støtteberettigende Uddannelser i  

 Udlandet.
 Stk. 3.  

  

 Efter anmodning fra styrelsen:
 Fastlægger nævnet retningslinier for, hvilke  

 uddannelser i udlandet der kan gives uddannelsesstøtte til.
Udtaler nævnet sig i særlige tilfælde, om enkelte  

 uddannelser i udlandet giver ret til uddannelsesstøtte. 2. Hjemmel I såvel  

 SUstyrelsens afgørelse af 21. marts 2000 som ankenævnets afgørelse af 25.  

 august 2000 henviste myndighederne til at Deres uddannelse ikke er på listen  

 over de uddannelser der giver ret til supplerende stipendium.
SUstyrelsen  

 henviste til SU-bekendtgørelsens § 52, stk. 1 og 3, § 55, § 59 og punkt B i  

 bilaget til bekendtgørelsen.
Ankenævnet henviste tillige til bekendtgørelsens  

 §  

 60, stk. 1 og 3.
 I mit brev af 2. oktober 2000  

 til ankenævnet anførte jeg at for så vidt angår supplerende stipendium efter  

 §  

 55 til uddannelse i udlandet  

  

 inden for de  

 nordiske lande,  

  

 er det efter min umiddelbare opfattelse tvivlsomt om  

 bekendtgørelsen som betingelse for at imødekomme en ansøgning herom kræver at  

 uddannelsen er på nævnte fortegnelse.
Afgørende for om en ansøgning  

 om supplerende stipendium efter § 55 til uddannelse i udlandet  

  

 inden for de nordiske lande  

  

 skal  

 imødekommes, må således være at uddannelsen skønnes at dække et særligt  

 erhvervsbehov i Danmark, og at der ikke findes en uddannelse med samme  

 erhvervssigte her, jf.
SU-bekendtgørelsens § 55, jf. § 50. En ansøgning herom  

 vil således ikke kunne afslås efter bestemmelsen i SU-bekendtgørelsens § 59,  

 stk. 2, hvis den pågældende uddannelse ikke er optaget på fortegnelsen.
Jeg  

 må  

 forstå myndighedernes udtalelser til mig i forbindelse med min behandling af  

 sagen sådan at myndighederne er enige i denne opfattelse.
 Lone Basse mfl. udtaler  

 ligeledes I SU-loven med kommentarer, 1. udgave (1996), s. 65, vedrørende  

 supplerende stipendium til uddannelser i udlandet:
Studerende kan få tilskud  

 til dækning af undervisningsafgift, jf. lovens § 7, stk. 2, og § 11, til en  

 uddannelse, som er godkendt som støtteberettigende, i hele  

 uddannelsesforløbet.  

 Det vil sige kun til de uddannelser, som er opført på den såkaldte  

 positivliste, se bekendtgørelsens § 58 [nu § 59].
Herudover kan der gives  

[tilskud til dækning af] undervisningsafgift til uddannelse, som foregår i et  

 nordisk land, hvis uddannelsen skønnes at dække et særligt erhvervsbehov, og  

 der ikke findes en uddannelse med samme erhvervssigte i Danmark. De bestemmelser i  

 SU-bekendtgørelsen som myndighederne anvendte ved vurderingen af Deres  

 ansøgning om supplerende stipendium, herunder bekendtgørelsens § 59, stk. 2,  

 gav således ikke hjemmel for myndighedernes afslag.
 Jeg har gjort SUstyrelsen og  

 ankestyrelsen bekendt med at jeg er enig med myndighederne i at dette er  

 kritisabelt.
Hvis det ikke kan udelukkes  

 at en retlig fejl har haft indflydelse på en sags udfald, vil ombudsmanden så  

 godt som altid henstille til myndighederne at overveje sagen på ny, forudsat  

 det stadig er meningsfuldt at ændre afgørelsen.
Jeg henviser til Kaj Larsen  

 mfl., Forvaltningsret, 1. udgave (1994), s. 603f.
Jeg mener imidlertid ikke  

 at  

 der er grundlag for at henstille til myndighederne at genoptage behandlingen  

 af  

 Deres sag.
Min afgørelse bygger på følgende forhold:
 I forbindelse med min  

 sagsbehandling har SUstyrelsen og ankenævnet fastholdt afslaget på Deres  

 ansøgning med henvisning til SU- bekendtgørelsens § 55, jf. § 50. Det er  

 således myndighedernes opfattelse at Deres uddannelse i Norge dækker et  

 erhvervsbehov i Danmark, men at betingelsen om at der ikke her i landet  

 findes  

 en uddannelse med samme erhvervssigte, ikke er opfyldt.
Ved vurderingen af  

 spørgsmålet om erhvervssigte henviser SUstyrelsen i sin udtalelse til mig af  

 3.  

 august 2001 til at der her i landet findes en trafikflyveruddannelse som er  

 godkendt efter de fælleseuropæiske bestemmelser - JAR/FCL - og således  

 kvalificerer til at søge beskæftigelse i i hvert fald alle europæiske  

 flyselskaber.
I relation til erklæringen af 30. marts 2000 fra SAS, Flight  

 Operations, finder styrelsen det afgørende om uddannelserne er godkendt efter  

 ovennævnte fælleseuropæiske bestemmelser hvilket er tilfældet for såvel den  

 norske uddannelse som de danske trafikflyveruddannelser.
Efter styrelsens  

 opfattelse kan det ikke tillægges nogen betydning at uddannelsen i Norge er  

 tilpasset et bestemt selskab.
Bekendtgørelsens § 55 kræver efter styrelsens  

 opfattelse ikke fuld identitet mellem uddannelserne for at statuere samme  

 erhvervssigte.
I ankenævnets udtalelse til  

 mig af 9. november 2001 anfører nævnet ligeledes i relation til erklæringen  

 af  

 30. marts 2000 fra SAS, Flight Operations, at det afgørende for vurderingen  

 af  

 spørgsmålet om erhvervssigte må være om uddannelsen her i landet giver  

 mulighed  

 for opnåelse af ansættelse som pilot i et flyselskab, f.eks.
SAS, mens det  

 efter nævnets opfattelse ikke for at kunne betragtes som havende samme  

 erhvervssigte kan kræves at uddannelsen retter sig specifikt mod ansættelse i  

 SAS.
Jeg er enig i SUstyrelsens og  

 ankenævnets vurdering af spørgsmålet om erhvervssigte i relation til  

 SU-bekendtgørelsens § 55, jf. § 50. Jeg har herved ligesom myndighederne lagt  

 vægt på at det ikke som betingelse for at statuere samme erhvervssigte kan  

 kræves at trafikflyveruddannelsen her i landet retter sig specifikt mod  

 ansættelse i SAS.
Jeg finder på den baggrund ikke grundlag for at henstille  

 til  

 myndighederne at genoptage behandlingen af Deres ansøgning om supplerende  

 stipendium.
3. Begrundelse Efter  

 forvaltningslovens § 24, stk. 1, skal en begrundelse for en afgørelse  

 indeholde  

 en henvisning til de retsregler i henhold til hvilke afgørelsen er truffet,  

 og  

 i det omfang afgørelsen beror på et administrativt skøn, skal begrundelsen  

 tillige angive de hovedhensyn der har været bestemmende for skønsudøvelsen.
Det følger af bestemmelserne  

 i forvaltningslovens § 24 at en begrundelse skal være subjektivt rigtig i den  

 forstand at begrundelsen skal angive de forhold af retlig og faktisk art som  

 reelt blev tillagt betydning ved afgørelsen, jf.
Garde, Nørgaard og Revsbech,  

 Forvaltningsret - Sagsbehandling, 5. udgave (2001), s. 295ff.
Dette gælder  

 uanset om begrundelsen herved måtte vise at de bestemmelser som afgørelsen er  

 truffet efter, ikke indeholder hjemmel for afgørelsen.
Den angivne  

 begrundelse  

 skal således kunne danne grundlag for en vurdering af om afgørelsen er  

 retligt  

 holdbar.
 Som anført i afsnit 2 om  

 hjemmel gav de bestemmelser i SU-bekendtgørelsen som henholdsvis SUstyrelsen  

 og  

 ankenævnet henviste til i afgørelserne af 21. marts og 25. august 2000, ikke  

 hjemmel for myndighedernes afslag.
Efter min gennemgang af sagen  

 har jeg imidlertid lagt til grund at såvel SUstyrelsen som ankenævnet på  

 afgørelsestidspunktet var af den opfattelse at de i afgørelserne omtalte  

 bestemmelser gav hjemmel for afslaget.
Senere under sagsforløbet ændrede  

 myndighederne opfattelse og begrundede afslaget under henvisning til andre  

 bestemmelser, jf. nærmere afsnit 2 ovenfor.
 Kravene i forvaltningslovens  

 § 24 til udformningen af den begrundelse som skal ledsage en afgørelse (jf. §  

 22), kan herefter ikke i sig selv give mig grundlag for kritik af at  

 myndighederne i de begrundelser der ledsagede deres afgørelser, henviste til  

 bestemmelser som ikke gav hjemmel for de trufne afgørelser.
