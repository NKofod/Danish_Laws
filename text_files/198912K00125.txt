Nr LSF 125 Forslag til Lov om udveksling af forsikringstjenesteydelser inden for  

 direkte skadesforsikringsvirksomhed Fremsat af industriministeren (Anne Birgitte Lundholt) den 17. januar 1990 Vedtaget ved tredjebehandling den 10. maj 1990 Lov nr. 304 af 16/05/1990 § 1. Denne lov finder anvendelse på skadesforsikring, der udøves i form af forsikringstjenesteydelsesvirksomhed af:
 1) Udenlandske forsikringsselskaber med vedtægtsmæssigt hjemsted inden for  

 De Europæiske Fællesskaber (EF-forsikringsselskaber) her i landet.
 2) Udenlandske EF-forsikringsselskaber her i landet gennem et  

 forretningssted, der er etableret i en anden EF-medlemsstat end det  

 vedtægtsmæssige hjemsted.
 3) Forsikringsselskaber med vedtægtsmæssigt hjemsted her i landet i en  

 anden medlemsstat i De Europæiske Fællesskaber.
 4) Her i landet etablerede forretningssteder af udenlandske  

 forsikringsselskaber med vedtægtsmæssigt hjemsted i De Europæiske  

 Fællesskaber i en anden medlemsstat i De Europæiske Fællesskaber.
 Stk. 2. Industriministeren kan bestemme, at loven tillige finder  

 anvendelse på:
 1) Forsikringsselskaber, der omfattes af stk. 1, nr. 3 eller 4, i et land,  

 der ikke er medlem af De Europæiske Fællesskaber.
 2) Udenlandske forsikringsselskaber og disses forretningssteder, der ikke  

 omfattes af stk. 1, nr. 1 eller 2, her i landet.
 Stk. 3. Ved forsikringstjenesteydelse forstås, at et forsikringsselskab  

 fra et etableret forretningssted i en medlemsstat dækker en  

 forsikringsrisiko, der består i en anden medlemsstat.
 Stk. 4. Ved skadesforsikring forstås virksomhed, der omfattes af de af De  

 Europæiske Fællesskaber fastsatte forsikringsklasser 1-18, der er optaget i  

 bilaget til loven.
 § 2. Denne lov finder ikke anvendelse på:
 1) De af forsikringsklasse 1 omfattede risici, som vedrører lovpligtig  

 arbejdsskadeforsikring.
 2) De af forsikringsklasse 10 omfattede risici, bortset fra fragtførerens  

 ansvar.
 3) De af forsikringsklasse 13 omfattede risici, som vedrører skader af  

 nuklear oprindelse, eller som skyldes brug af medicin.
 4) Direkte forsikringer for her i landet bosiddende personer, danske skibe  

 eller andre her i landet beliggende risici, der i ikkeerhvervsmæssigt øjemed  

 formidles tegnet af en her domicileret mellemmand hos forsikringsselskaber,  

 som ikke er etableret her i landet.
 5) Direkte forsikringer for her i landet bosiddende personer, danske skibe  

 eller andre her i landet beliggende risici, der tegnes af et  

 forsikringsselskab, som ikke er etableret her i landet, uden at selskabet fra  

 et etableret forretningssted har foretaget en personligt stilet henvendelse  

 her i landet om forsikringstegning.
 § 3. Ved et forsikringsselskabs etablerede forretningssted forstås:
 1) Det vedtægtsmæssige hjemsted.
 2) En forretningsafdeling (generalagentur).
 3) Et kontor, der ledes af det udenlandske EF-forsikringsselskabs eget  

 personale.
 4) En uafhængig person, som har en fast bemyndigelse til at handle på det  

 udenlandske EF-forsikringsselskabs vegne i lighed med en forretningsafdeling.
 § 4. Ved den medlemsstat, hvor risikoen er beliggende, forstås:
1) Den medlemsstat, hvor det forsikrede gode befinder sig, såfremt  

 forsikringen dækker enten fast ejendom eller fast ejendom og indbo, i det  

 omfang indboet er dækket af samme forsikringspolice, 2) den medlemsstat, hvor registreringen er foretaget, såfremt forsikringen  

 vedrører et transportmiddel, der skal registreres, eller 3) den medlemsstat, hvor forsikringstageren har indgået aftalen, når denne  

 er af højst 4 måneders varighed og vedrører risici i forbindelse med rejser  

 eller ferie.
 Stk. 2. I andre tilfælde end de i stk. 1, nr. 1-3, anførte forstås ved den  

 medlemsstat, hvor risikoen er beliggende, den medlemsstat, hvor  

 forsikringstageren har sin sædvanlige bopæl eller, hvis forsikringstageren er  

 et selskab m.m., den medlemsstat, hvor den i aftalen omhandlede virksomhed er  

 beliggende.
 § 5. Ved store risici forstås:
 1) Risici, der er omfattet af forsikringsklasserne 4, 5, 6, 7, 11 og 12.
 2) Risici, der er omfattet af forsikringsklasserne 14 og 15, når  

 forsikringstageren i erhvervsmæssigt øjemed udøver industri-, handels- eller  

 liberal virksomhed og risikoen vedrører denne virksomhed.
 3) Risici, der er omfattet af forsikringsklasserne 8, 9, 13 og 16, når  

 forsikringstageren opfylder mindst to af følgende tre kriterier:
a) statussum: 6,2 mio.
ECU b) nettoomsætning: 12,8 mio.
ECU c) gennemsnitligt antal ansatte i løbet af regnskabsåret: 250.
 Stk. 2. Faglige sammenslutninger, interessentskaber, joint ventures og ad  

 hoc-sammenslutninger betragtes som een forsikringstager efter stk. 1, hvis de  

 opfylder to af tre kriterier nævnt i stk. 1, nr. 3.
 Stk. 3. Ved beregning efter stk. 1, nr. 3, litra c, benyttes de regler,  

 industriministeren har fastsat efter aktieselskabslovens § 178, stk. 1, nr.  

 2.
 Stk. 4. Finanstilsynet fastsætter årlige modværdier i danske kroner af de  

 i stk. 1, nr. 3, litra a og b, nævnte beløb.
 § 6. Et forsikringsselskab med vedtægtsmæssigt hjemsted her i landet eller  

 en herværende forretningsafdeling af et udenlandsk EF-forsikringsselskab, som  

 ønsker at drive forsikringstjenesteydelsesvirksomhed i en anden medlemsstat,  

 skal anmelde dette til Finanstilsynet.
 Stk. 2. Finanstilsynet kan kræve forelæggelse af driftsplan i forbindelse  

 med anmeldelsen.
 Stk. 3. Finanstilsynet fastsætter nærmere regler om anmeldelsen og  

 driftsplanen.
 § 7. Et EF-forsikringsselskab, der har vedtægtsmæssigt hjemsted i en anden  

 medlemsstat, og som ikke er etableret her i landet, men som ønsker at drive  

 forsikringstjenesteydelsesvirksomhed her i landet, skal meddele dette til  

 Finanstilsynet.
 Stk. 2. En forretningsafdeling etableret i en anden medlemsstat end den,  

 hvori selskabet har sit vedtægtsmæssige hjemsted, og som ønsker at drive  

 forsikringstjenesteydelsesvirksomhed her i landet, skal meddele dette til  

 Finanstilsynet.
 Stk. 3. Adgang til at dække andet end store risici, jf. § 5, er betinget  

 af Finanstilsynets tilladelse (koncession).
Stk. 4. Finanstilsynet fastsætter regler om meddelelse og tilladelse,  

 herunder om gebyr.
Tilsynet kan fastsætte særlige regler, hvis  

 forsikringstjenesteydelsesvirksomheden omfatter lovpligtig forsikring.
 § 8. Et EF-forsikringsselskab med vedtægtsmæssigt hjemsted i en anden  

 medlemsstat, men som er etableret her i landet, kan som  

 forsikringstjenesteydelser her i landet dække store risici, jf. § 5, samt  

 risici, som selskabets herværende forretningsafdeling ikke har koncession  

 til.
 Stk. 2. § 7, stk. 3 og 4, finder tilsvarende anvendelse.
 § 9. Udenlandske EF-forsikringsselskaber, der dækker risici efter denne  

 lov, kan pålægges at deltage i ordninger, der garanterer opfyldelse af  

 erstatningskrav fra de sikrede eller skadelidte tredjemænd.
 Stk. 2. Udenlandske EF-forsikringsselskaber, der dækker  

 bygningsbrandforsikring her i landet, skal anvende de regler, der er fastsat  

 efter § 209, stk. 1, i lov om forsikringsvirksomhed.
 Stk. 3. Lov om forsikringsvirksomhed, kapitel 23, finder tilsvarende  

 anvendelse.
 Stk. 4. De i lovgivningen inden den 30. juni 1988 fastsatte regler for  

 godkendelse af almindelige og specielle betingelser ved tegning af  

 lovpligtige forsikringer finder anvendelse på  

 forsikringstjenesteydelsesvirksomhed.
 § 10. Et forsikringsselskab kan overdrage hele sin  

 skadesforsikringsbestand, der er tegnet som forsikringstjenesteydelser, eller  

 en bestemt del af denne til et andet forsikringsselskab, således at det  

 førstnævnte forsikringsselskab derved befries for ansvar over for  

 forsikringstagerne.
 Stk. 2. Finanstilsynet fastsætter regler om overdragelsen.
 § 11. Præmieindtægten for forsikringsaktiviteter, der i henhold til denne  

 lov udøves af et her i landet etableret forretningssted, indberettes til  

 Finanstilsynet inden 6 måneder efter regnskabsårets udløb.
Stk. 2. Når præmieindtægten inden fradrag af reassurancepræmier for den i  

 stk. 1 nævnte forsikringsaktivitet i en anden medlemsstat overstiger et af  

 Finanstilsynet fastsat beløb, skal det etablerede forretningssted føre et  

 teknisk driftsregnskab for sine forsikringsaktiviteter.
Finanstilsynet kan  

 forlange dette regnskab indberettet i stedet for den i stk. 1 nævnte  

 indberetning.
 Stk. 3. Indberetningspligten i stk. 2 kan tillige gøres gældende for andre  

 etablerede forretningssteder, hvis præmieindtægten sammen med præmieindtægten  

 fra forsikringsselskabets eventuelle øvrige etablerede forretningssteder i  

 alt overstiger det efter stk. 2 fastsatte beløb.
 Stk. 4. Finanstilsynet fastsætter, hvorledes de krævede oplysninger skal  

 gives.
 § 12. For forsikringsaktiviteter, der udøves her i landet i henhold til  

 denne lov og vedrører andet end store risici, fastsætter Finanstilsynet  

 regler om opgørelse og værdiansættelse af forsikringsmæssige hensættelser.
 Stk. 2. Finanstilsynet kan fastsætte bestemmelser om anbringelse af  

 forsikringsselskabets midler, dog højst svarende til de forsikringsmæssige  

 hensættelser efter stk. 1.
 Stk. 3. Finanstilsynet fastsætter regler om kongruens og lokalisering i  

 forhold til de valutaer og de medlemsstater, i hvilke de forsikringsmæssige  

 forpligtelser efter stk. 1 skal afvikles.
 § 13. Såfremt et forsikringsselskab træder i likvidation, opfyldes  

 forpligtelserne i forbindelse med en forsikringsaftale, der er indgået i  

 henhold til denne lov, på samme måde som forpligtelserne i forbindelse med  

 dette forsikringsselskabs andre forsikringsaftaler uanset de forsikredes  

 eller de begunstigedes nationalitet.
 § 14. Finanstilsynet kan af etablerede forretningssteder samt mellemmænd  

 kræve meddelt de oplysninger, som skønnes nødvendige for dets virksomhed,  

 herunder til afgørelse af, om en forsikringsaktivitet er omfattet af loven.
§ 15. Finanstilsynet kan som led i et samarbejde med andre medlemsstaters  

 tilsynsmyndigheder videregive oplysninger til disse, såfremt oplysningerne er  

 undergivet tavshedspligt i det pågældende land.
Oplysninger, som  

 Finanstilsynet modtager fra andre landes tilsynsmyndigheder med angivelse af,  

 at oplysningerne er hemmelige eller fortrolige, eller hvor dette følger af  

 oplysningernes karakter, er undergivet tavshedspligt efter lov om  

 forsikringsvirksomhed § 240, stk. 4.
 § 16. Finanstilsynet kan forbyde adgangen til udøvelse af  

 forsikringstjenesteydelsesvirksomhed, herunder helt eller delvis tilbagekalde  

 koncessionen, såfremt forsikringsselskabet groft eller gentagne gange  

 overtræder denne lov, forskrifter, der udstedes i medfør af denne lov, eller  

 efter forbrugerombudsmandens opfattelse markedsføringsloven.
 Stk. 2. Finanstilsynet kan i forbindelse med tilbagekaldelsen af et  

 selskabs koncession forbyde selskabet at råde over dets herværende aktiver  

 eller begrænse dets rådighed herover.
 § 17. Finanstilsynet kan fastsætte særlige regler til gennemførelse af §  

 1, stk. 2.
 § 18. Afgørelser truffet af Finanstilsynet i henhold til loven eller  

 forskrifter udstedt i medfør af loven kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
 § 19. Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt overtræder §§ 6-8, § 9,  

 stk. 1 og 2, §§ 11-14 og § 16.
 Stk. 2. I forskrifter, der udstedes af Finanstilsynet i medfør af denne  

 lov, kan der fastsættes straf af bøde for forsætlig eller groft uagtsom  

 overtrædelse af bestemmelserne i forskrifterne.
 Stk. 3. For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges forsikringsvirksomheden som  

 sådan bødeansvar.
 § 20. Loven gælder ikke for Grønland og Færøerne.
 § 21. Loven træder i kraft den 1. juli 1990. Dog fastsætter  

 industriministeren tidspunktet for ikrafttræden af § 1, stk. 2, og § 17.
 Stk. 2. Indtil den 31. december 1992 gælder i stedet for de i § 5, stk. 1,  

 nr. 3, anførte tal:
a) statussum: 12,4 mio.
ECU b) nettoomsætning: 24 mio.
ECU c) gennemsnitligt antal ansatte i løbet af regnskabsåret: 500.
Bilag Klassifikation af risici ved hjælp af forsikringsklasser 1. Ulykker  

 (herunder arbejdsulykker og erhvervssygdomme): summaforsikring, erstatning af  

 økonomiske tab, kombinationer heraf og personbefordring.
 2. Sygdom: summaforsikring, erstatning af økonomiske tab og kombinationer  

 heraf.
 3. Kaskoforsikring for landkøretøjer (bortset fra jernbaners rullende  

 materiel): alle skader på motordrevne landkøretøjer og ikke-motordrevne  

 landkøretøjer.
 4. Kaskoforsikring for jernbanekøretøjer: alle skader på  

 jernbanekøretøjer.
 5. Kaskoforsikring for luftfartøjer: alle skader på luftfartøjer.
 6. Kaskoforsikring for fartøjer til sejlads på have, indsøer og floder:  

 alle skader på havfartøjer, indsøfartøjer og flodfartøjer.
 7. Godstransport (herunder varer, bagage og alt andet gods): alle skader  

 på transporterede varer eller bagage uanset arten af transportmidlet.
 8. Brand og naturkræfter: alle skader på ejendom (bortset fra ejendom  

 omfattet af klasserne 3, 4, 5, 6 og 7), når de er forårsaget af brand,  

 eksplosion, storm, naturkræfter (bortset fra storm), kerneenergi eller  

 jordskred.
 9. Andre skader på ejendom: alle skader på ejendom (bortset fra ejendom  

 omfattet af klasserne 3, 4, 5, 6 og 7), når disse skader skyldes hagl eller  

 frost samt årsager af enhver art f.eks. tyveri, undtagen de, der er anført  

 under nr. 8.
 10. Ansvarsforsikring for motordrevne landkøretøjer: ethvert ansvar  

 hidrørende fra brugen af motordrevne landkøretøjer (herunder førerens  

 ansvar).
 11. Ansvarsforsikring for luftfartøjer: ethvert ansvar hidrørende fra  

 brugen af luftfartøjer (herunder førerens ansvar).
 12. Ansvarsforsikring for fartøjer til sejlads på have, indsøer og floder:  

 ethvert ansvar hidrørende fra anvendelsen af hav-, indsø- og flodfartøjer  

 (herunder førerens ansvar).
 13. Almindelig ansvarforsikring: ethvert ansvar, der ikke er anført under  

 numrene 10, 11 og 12.
 14. Kredit: almindelig insolvens, eksportkredit, salg på afbetaling,  

 hypotekforsikring og landbrugsforsikring.
 15. Kaution: direkte kaution og indirekte kaution.
 16. Diverse økonomiske tab: arbejdsløshedsrisici, incassotab  

 (almindeligt), dårligt vejr, tab af fortjeneste, fortsatte  

 generalomkostninger, uforudsete handelsudgifter, tab af salgsværdi, husleje-  

 eller indtægtstab, indirekte handelstab, bortset fra de ovenfor nævnte, ikke  

 forretningsmæssige økonomiske tab og andre økonomiske tab.
 17. Retshjælpsforsikring: retshjælpsforsikring.
 18. Assistance: assistance til personer, der kommer i vanskeligheder under  

 befordring eller under fravær fra bopælen eller det faste opholdssted.
Oprindeligt fremsat forslag § 1. Denne lov finder anvendelse på skadesforsikring, der udøves i form af forsikringstjenesteydelsesvirksomhed af:
 1) Udenlandske forsikringsselskaber med vedtægtsmæssigt hjemsted inden for  

 De Europæiske Fællesskaber (EF-forsikringsselskaber) her i landet.
 2) Udenlandske EF-forsikringsselskaber her i landet gennem et  

 forretningssted, der er etableret i en anden EF-medlemsstat end det  

 vedtægtsmæssige hjemsted.
 3) Forsikringsselskaber med vedtægtsmæssigt hjemsted her i landet i en  

 anden medlemsstat i De Europæiske Fællesskaber.
 4) Her i landet etablerede forretningssteder af udenlandske  

 forsikringsselskaber med vedtægtsmæssigt hjemsted i De Europæiske  

 Fællesskaber i en anden medlemsstat i De Europæiske Fællesskaber.
 Stk. 2. Industriministeren kan bestemme, at loven tillige finder  

 anvendelse på:
 1) Forsikringsselskaber, der omfattes af stk. 1, nr. 3 eller 4, i et land,  

 der ikke er medlem af De Europæiske Fællesskaber.
 2) Udenlandske forsikringsselskaber og disses forretningssteder, der ikke  

 omfattes af stk. 1, nr. 1 eller 2, her i landet.
 Stk. 3. Ved forsikringstjenesteydelse forstås, at et forsikringsselskab  

 fra et etableret forretningssted i en medlemsstat dækker en  

 forsikringsrisiko, der består i en anden medlemsstat.
 Stk. 4. Ved skadesforsikring forstås virksomhed, der omfattes af de af De  

 Europæiske Fællesskaber fastsatte forsikringsklasser 1-18, der er optaget i  

 bilaget til loven.
 § 2. Denne lov finder ikke anvendelse på:
 1) De af forsikringsklasse 1 omfattede risici, som vedrører lovpligtig  

 arbejdsskadeforsikring.
 2) De af forsikringsklasse 10 omfattede risici, bortset fra fragtførerens  

 ansvar.
 3) De af forsikringsklasse 13 omfattede risici, som vedrører skader af  

 nuklear oprindelse, eller som skyldes brug af medicin.
 4) Direkte forsikringer for her i landet bosiddende personer, danske skibe  

 eller andre her i landet beliggende risici, der i ikke-erhvervsmæssigt øjemed  

 formidles tegnet af en her domicileret mellemmand hos forsikringsselskaber,  

 som ikke er etableret her i landet.
 5) Direkte forsikringer for her i landet bosiddende personer, danske skibe  

 eller andre her i landet beliggende risici, der tegnes af et  

 forsikringsselskab, som ikke er etableret her i landet, uden at selskabet fra  

 et etableret forretningssted har foretaget en personligt stilet henvendelse  

 her i landet om forsikringstegning.
 § 3. Ved et forsikringsselskabs etablerede forretningssted forstås:
 1) Det vedtægtsmæssige hjemsted.
 2) En forretningsafdeling (generalagentur).
 3) Et kontor, der ledes af det udenlandske EF-forsikringsselskabs eget  

 personale.
 4) En uafhængig person, som har en fast bemyndigelse til at handle på det  

 udenlandske EF-forsikringsselskabs vegne i lighed med en forretningsafdeling.
 § 4. Ved den medlemsstat, hvor risikoen er beliggende, forstås:
1) Den medlemsstat, hvor det forsikrede gode befinder sig, såfremt  

 forsikringen dækker enten fast ejendom eller fast ejendom og indbo, i det  

 omfang indboet er dækket af samme forsikringspolice, 2) den medlemsstat, hvor registreringen er foretaget, såfremt forsikringen  

 vedrører et transportmiddel, der skal registreres, eller 3) den medlemsstat, hvor forsikringstageren har indgået aftalen, når denne  

 er af højst 4 måneders varighed og vedrører risici i forbindelse med rejser  

 eller ferie.
 Stk. 2. I andre tilfælde end de i stk. 1, nr. 1-3, anførte forstås ved den  

 medlemsstat, hvor risikoen er beliggende, den medlemsstat, hvor  

 forsikringstageren har sin sædvanlige bopæl eller, hvis forsikringstageren er  

 et selskab m.m., den medlemsstat, hvor den i aftalen omhandlede virksomhed er  

 beliggende.
 § 5. Ved store risici forstås:
 1) Risici, der er omfattet af forsikringsklasserne 4, 5, 6, 7, 11 og 12.
 2) Risici, der er omfattet af forsikringsklasserne 14 og 15, når  

 forsikringstageren i erhvervsmæssigt øjemed udøver industri-, handels- eller  

 liberal virksomhed, og risikoen vedrører denne virksomhed.
 3) Risici, der er omfattet af forsikringsklasserne 8, 9, 13 og 16, når  

 forsikringstageren opfylder mindst to af følgende tre kriterier:
a) statussum: 6.2 mill.
ECU b) nettoomsætning: 12,8 mill.
ECU c) gennemsnitligt antal ansatte i løbet af regnskabsåret: 250.
 Stk. 2. Faglige sammenslutninger, interessentskaber, joint ventures og ad  

 hoc-sammenslutninger betragtes som een forsikringstager efter stk. 1, hvis de  

 opfylder to af tre kriterier nævnt i stk. 1, nr. 3.
 Stk. 3. Ved beregning efter stk. 1, nr. 3, litra c, benyttes de regler,  

 industriministeren har fastsat efter aktieselskabslovens § 178, stk. 1, nr.  

 2.
 Stk. 4. Finanstilsynet fastsætter årlige modværdier i danske kroner af de  

 i stk. 1, nr. 3, litra a og b, nævnte beløb.
 § 6. Et forsikringsselskab med vedtægtsmæssigt hjemsted her i landet,  

 eller en herværende forretningsafdeling af et udenlandsk  

 EF-forsikringsselskab, som ønsker at drive  

 forsikringstjenesteydelsesvirksomhed i en anden medlemsstat, skal anmelde  

 dette til Finanstilsynet.
 Stk. 2. Finanstilsynet kan kræve forelæggelse af driftsplan i forbindelse  

 med anmeldelsen.
 Stk. 3. Finanstilsynet fastsætter nærmere regler om anmeldelsen og  

 driftsplanen.
 § 7. Et EF-forsikringsselskab, der har vedtægtsmæssigt hjemsted i en anden  

 medlemsstat, og som ikke er etableret her i landet, men som ønsker at drive  

 forsikringstjenesteydelsesvirksomhed her i landet, skal meddele dette til  

 Finanstilsynet.
 Stk. 2. En forretningsafdeling etableret i en anden medlemsstat end den,  

 hvori selskabet har sit vedtægtsmæssige hjemsted, og som ønsker at drive  

 forsikringstjenesteydelsesvirksomhed her i landet, skal meddele dette til  

 Finanstilsynet.
 Stk. 3. Adgang til at dække andet end store risici, jf. § 5, er betinget  

 af Finanstilsynets tilladelse (koncession).
Stk. 4. Finanstilsynet fastsætter regler om meddelelse og tilladelse,  

 herunder om gebyr.
Tilsynet kan fastsætte særlige regler, hvis  

 forsikringstjenesteydelsesvirksomheden omfatter lovpligtig forsikring.
 § 8. Et EF-forsikringsselskab med vedtægtsmæssigt hjemsted i en anden  

 medlemsstat, men som er etableret her i landet, kan som  

 forsikringstjenesteydelser her i landet dække store risici, jf. § 5, samt  

 risici, som selskabets herværende forretningsafdeling ikke har koncession  

 til.
 Stk. 2. § 7, stk. 3 og 4, finder tilsvarende anvendelse.
 § 9. Udenlandske EF-forsikringsselskaber, der dækker risici efter denne  

 lov, kan pålægges at deltage i ordninger, der garanterer opfyldelse af  

 erstatningskrav fra de sikrede eller skadelidte trediemænd.
 Stk. 2. Udenlandske EF-forsikringsselskaber, der dækker  

 bygningsbrandforsikring her i landet, skal anvende de regler, der er fastsat  

 efter § 209, stk. 1, i lov om forsikringsvirksomhed.
 Stk. 3. De i lovgivningen inden den 30. juni 1988 fastsatte regler for  

 godkendelse af almindelige og specielle betingelser ved tegning af  

 lovpligtige forsikringer finder anvendelse på  

 forsikringstjenesteydelsesvirksomhed.
 § 10. Et forsikringsselskab kan overdrage hele sin  

 skadesforsikringsbestand, der er tegnet som forsikringstjenesteydelser, eller  

 en bestemt del af denne til et andet forsikringsselskab, således at det  

 førstnævnte forsikringsselskab derved befries for ansvar over for  

 forsikringstagerne.
 Stk. 2. Finanstilsynet fastsætter regler om overdragelsen.
 § 11. Præmieindtægten for forsikringsaktiviteter, der i henhold til denne  

 lov udøves af et her i landet etableret forretningssted, indberettes til  

 Finanstilsynet inden 6 måneder efter regnskabsårets udløb.
Stk. 2. Når præmieindtægten inden fradrag af reassurancepræmier for den i  

 stk. 1 nævnte forsikringsaktivitet i en anden medlemsstat overstiger et af  

 Finanstilsynet fastsat beløb, skal det etablerede forretningssted føre et  

 teknisk driftsregnskab for sine forsikringsaktiviteter.
Finanstilsynet kan  

 forlange dette regnskab indberettet i stedet for den i stk. 1 nævnte  

 indberetning.
 Stk. 3. Indberetningspligten i stk. 2 kan tillige gøres gældende for andre  

 etablerede forretningssteder, hvis præmieindtægten sammen med præmieindtægten  

 fra forsikringsselskabets eventuelle øvrige etablerede forretningssteder i  

 alt overstiger det efter stk. 2 fastsatte beløb.
 Stk. 4. Finanstilsynet fastsætter, hvorledes de krævede oplysninger skal  

 gives.
 § 12. For forsikringsaktiviteter, der udøves her i landet i henhold til  

 denne lov og vedrører andet end store risici, fastsætter Finanstilsynet  

 regler om opgørelse og værdiansættelse af forsikringsmæssige hensættelser.
 Stk. 2. Finanstilsynet kan fastsætte bestemmelser om anbringelse af  

 forsikringsselskabets midler, dog højst svarende til de forsikringsmæssige  

 hensættelser efter stk. 1.
 Stk. 3. Finanstilsynet fastsætter regler om kongruens og lokalisering i  

 forhold til de valutaer og de medlemsstater, i hvilke de forsikringsmæssige  

 forpligtelser efter stk. 1 skal afvikles.
 § 13. Såfremt et forsikringsselskab træder i likvidation, opfyldes  

 forpligtelserne i forbindelse med en forsikringsaftale, der er indgået i  

 henhold til denne lov, på samme måde som forpligtelserne i forbindelse med  

 dette forsikringsselskabs andre forsikringsaftaler, uanset de forsikredes  

 eller de begunstigedes nationalitet.
 § 14. Finanstilsynet kan af etablerede forretningssteder samt mellemmænd  

 kræve meddelt de oplysninger, som skønnes nødvendige for dets virksomhed,  

 herunder til afgørelse af, om en forsikringsaktivitet er omfattet af loven.
§ 15. Finanstilsynet kan som led i et samarbejde med andre medlemsstaters  

 tilsynsmyndigheder videregive oplysninger til disse, såfremt oplysningerne er  

 undergivet tavshedspligt i det pågældende land.
Oplysninger, som  

 Finanstilsynet modtager fra andre landes tilsynsmyndigheder med angivelse af,  

 at oplysningerne er hemmelige eller fortrolige, eller hvor dette følger af  

 oplysningernes karakter, er undergivet tavshedspligt efter lov om  

 forsikringsvirksomhed, § 240, stk. 4.
 § 16. Finanstilsynet kan forbyde adgangen til udøvelse af  

 forsikringstjenesteydelsesvirksomhed, herunder helt eller delvist  

 tilbagekalde koncessionen, såfremt forsikringsselskabet groft eller  

 gentagende gange overtræder denne lov, forskrifter, der udstedes i medfør af  

 denne lov, eller efter forbrugerombudsmandens opfattelse markedsføringsloven.
 Stk. 2. Finanstilsynet kan i forbindelse med tilbagekaldelsen af et  

 selskabs koncession forbyde selskabet at råde over dets herværende aktiver  

 eller begrænse dets rådighed herover.
 § 17. Finanstilsynet kan fastsætte særlige regler til gennemførelse af §  

 1, stk. 2.
 § 18. Afgørelser truffet af Finanstilsynet i henhold til loven eller  

 forskrifter udstedt i medfør af loven kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
 § 19. Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt overtræder §§ 6-8, § 9,  

 stk. 1 og 2, §§ 11-14 og § 16.
 Stk. 2. I forskrifter, der udstedes af Finanstilsynet i medfør af denne  

 lov, kan der fastsættes straf af bøde for forsætlig eller groft uagtsom  

 overtrædelse af bestemmelserne i forskrifterne.
 Stk. 3. For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges forsikringsvirksomheden som  

 sådan bødeansvar.
 § 20. Loven gælder ikke for Grønland og Færøerne.
 § 21. Loven træder i kraft den 1. juli 1990. Dog fastsætter  

 industriministeren tidspunktet for ikrafttræden af § 1, stk. 2, og § 17.
 Stk. 2. Indtil den 31. december 1992 gælder i stedet for de i § 5, stk. 1,  

 nr. 3, anførte tal:
a) statussum: 12,4 mill.
ECU b) nettoomsætning: 24 mill.
ECU c) gennemsnitligt antal ansatte i løbet af regnskabsåret: 500.
Bilag Klassifikation af risici ved hjælp af forsikringsklasser 1. Ulykker  

 (herunder arbejdsulykker og erhvervssygdomme): summaforsikring, erstatning af  

 økonomiske tab, kombinationer heraf og personbefordring.
 2. Sygdom: summaforsikring, erstatning af økonomiske tab og kombinationer  

 heraf.
 3. Kaskoforsikring for landkøretøjer (bortset fra jernbaners rullende  

 materiel): alle skader på motordrevne landkøretøjer og ikke-motordrevne  

 landkøretøjer.
 4. Kaskoforsikring for jernbanekøretøjer: alle skader på  

 jernbanekøretøjer.
 5. Kaskoforsikring for luftfartøjer: alle skader på luftfartøjer.
 6. Kaskoforsikring for fartøjer til sejlads på have, indsøer og floder:  

 alle skader på havfartøjer, indsøfartøjer og flodfartøjer.
 7. Godstransport (herunder varer, bagage og alt andet gods): alle skader  

 på transporterede varer eller bagage uanset arten af transportmidlet.
 8. Brand og naturkræfter: alle skader på ejendom (bortset fra ejendom  

 omfattet af klasserne 3, 4, 5, 6 og 7), når de er forårsaget af brand,  

 eksplosion, storm, naturkræfter (bortset fra storm), kerneenergi eller  

 jordskred.
 9. Andre skader på ejendom: alle skader på ejendom (bortset fra ejendom  

 omfattet af klasserne 3, 4, 5, 6 og 7), når disse skader skyldes hagl eller  

 frost samt årsager af enhver art f.eks. tyveri, undtagen de, der er anført  

 under nr. 8.
 10. Ansvarsforsikring for motordrevne landkøretøjer: ethvert ansvar  

 hidrørende fra brugen af motordrevne landkøretøjer (herunder førerens  

 ansvar).
 11. Ansvarsforsikring for luftfartøjer: ethvert ansvar hidrørende fra  

 brugen af luftfartøjer (herunder førerens ansvar).
 12. Ansvarsforsikring for fartøjer til sejlads på have, indsøer og floder:  

 ethvert ansvar hidrørende fra anvendelsen af hav-, indsø- og flodfartøjer  

 (herunder førerens ansvar).
 13. Almindelig ansvarforsikring: ethvert ansvar, der ikke er anført under  

 numrene 10, 11 og 12.
 14. Kredit: almindelig insolvens, eksportkredit, salg på afbetaling,  

 hypotekforsikring og landbrugsforsikring.
 15. Kaution: direkte kaution og indirekte kaution.
 16. Diverse økonomiske tab: arbejdsløshedsrisici, incassotab  

 (almindeligt), dårligt vejr, tab af fortjeneste, fortsatte  

 generalomkostninger, uforudsete handelsudgifter, tab af salgsværdi, husleje-  

 eller indtægtstab, indirekte handelstab, bortset fra de ovenfor nævnte, ikke  

 forretningsmæssige økonomiske tab og andre økonomiske tab.
 17. Retshjælpsforsikring: retshjælpsforsikring.
 18. Assistance: assistance til personer, der kommer i vanskeligheder under  

 befordring eller under fravær fra bopælen eller det faste opholdssted.
Bemærkninger til lovforslaget Almindelige bemærkninger 1. Lovforslagets formål er at implementere De Europæiske Fællesskabers  

 Råds 2. direktiv 88/357/EØF af 22. juni 1988 om samordning af love og  

 administrative bestemmelser vedrørende direkte forsikringsvirksomhed bortset  

 fra livsforsikring, om fastsættelse af bestemmelser, der kan lette den  

 faktiske gennemførelse af den frie udveksling af tjenesteydelser og om  

 ændring af Rådets direktiv 73/239/EØF om adgangen til udøvelse af direkte  

 forsikringsvirksomhed bortset fra livsforsikring (2.  

 skadesforsikringsdirektiv). Direktivets regler skal træde i kraft senest den  

 1. juli 1990.
2. I efteråret 1988 nedsatte Industriministeriet en arbejdsgruppe under  

 Finanstilsynet, der fik til opgave at afklare omfanget af de  

 gennemførelsesforpligtelser, direktivet pålægger Danmark og fremgangsmåden  

 ved gennemførelsen.
Arbejdsgruppen afgav i juli 1989 en rapport om  

 gennemførelse af direktivet med udkast til lov om udveksling af  

 forsikringstjenesteydelser inden for direkte skadesforsikringsvirksomhed.  

 Dette lovforslag bygger på rapporten.
3. Ved udveksling af forsikringstjenesteydelser forstås, at et  

 forsikringsselskab fra et etableret forretningssted i en medlemsstat dækker  

 en risiko, der består i en anden medlemsstat.
Hensigten med udveksling af  

 forsikringstjenesteydelser på forsikringsområdet er at udvikle  

 forsikringsmarkedet ved at gøre det lettere dels for forsikringsselskaber,  

 der har deres vedtægtsmæssige hjemsted inden for EF, at udøve  

 forsikringstjenesteydelsesvirksomhed i medlemslandene, dels for EF-borgere at  

 tegne forsikringer i forsikringsselskaber, der er etableret i andre  

 medlemslande.
Det bemærkes, at lovforslaget muliggør, at tredielande  

 ligestilles, hvis dette i fremtiden viser sig ønskeligt.
4. Muligheden for at udøve forsikringstjenesteydelsesvirksomhed gør sig  

 især gældende for, hvad direktivet benævner store risici.
Som store risici  

 betragtes alle transportrisici, samt kredit- og kautionsrisici, når den  

 forsikrede driver industri eller handel eller udfører et liberalt erhverv.  

 Endvidere er risici i forsikringsklasserne brand og naturkræfter, andre  

 skader på ejendom, almindelige ansvarsforsikring, og diverse økonomiske tab  

 at betragte som store risici, såfremt den forsikrede opfylder mindst to af  

 følgende tre krav:
1) Mere end 250 ansatte 2) Omsætning på 12,8 mill.
ECU, ca. 100 mill. kr.
3) Regnskabsbalance på mindst 6,2 mill.
ECU, ca. 50 mill. kr.
Som en overgangsordning fra 1. juli 1990 frem til 1. januar 1993 gælder  

 dog de dobbelte grænser, altså 500 ansatte o.s.v.
Hvis den forsikrede udgør  

 en del af en koncern, er det koncernens samlede beskæftigelse og  

 konsoliderede regnskab, der skal opfylde de nævnte krav.
Medlemslandene har  

 derudover ifølge direktivet adgang til at klassificere sammenslutninger eller  

 joint ventures som store risici, når to af ovennævnte kriterier er opfyldt.
5. Med udgangspunkt i sondringen store risici og masserisici fastlægger  

 direktivet de procedurer, som et forsikringsselskab, der vil påbegynde  

 forsikringstjenesteydelsesvirksomhed, skal følge.
Forsikringsselskabet skal  

 give tilsynsmyndigheden i såvel etablerings- som risikolandet meddelelse  

 herom samt oplyse, hvilke forsikringsklasser det agter at dække.
For  

 forsikringstjenesteydelsesvirksomhed gælder der herefter forskellige regler  

 for henholdsvis store risici og masserisici.
For store risici gælder alene en notifikationsprocedure, hvorefter  

 forsikringsselskabet i risikolandet skal fremlægge certifikat udstedt af  

 hjemlandsmyndigheden om solvensen, og om hvilke forsikringsklasser  

 forsikringsselskabet er godkendt til.
Forsikringsselskabet kan påbegynde  

 forsikringstjenesteydelsesvirksomheden fra det tidspunkt, hvor myndighederne  

 i tjenesteydelseslandet er i besiddelse af de nævnte dokumenter.
For masserisici, som er alle andre risici end store risici, hjemler  

 direktivet en ret, men ikke en pligt for medlemsstaterne til at lade  

 forsikringstjenesteydelsesvirksomhed være betinget af en administrativ  

 tilladelse (koncession). Medlemslandene kan således ud over solvenscertifikat  

 og certifikat vedrørende forsikringsklasser kræve, at forsikringsselskabet  

 fremlægger en driftsplan indeholdende: Arten af risici, almindelige og  

 specielle forsikringsbetingelser, tariffer og formularer m.v.
Risikolandets  

 myndigheder har herefter en frist på et halvt år til at indrømme eller nægte  

 tilladelse.
Myndigheden kan kun nægte tilladelse, hvis driftsplanen ikke er i  

 overensstemmelse med statens love og administrative bestemmelser.
 I lovforslaget er forsikringstjenesteydelsesvirksomhed til Danmark for så  

 vidt angår masserisici gjort betinget af koncession fra Finanstilsynet, jfr.  

 lovforslagets § 7.
6. Lov om forsikringsvirksomhed finder alene anvendelse på her i landet  

 etablerede selskaber og er efter sit indhold således ikke egnet til at  

 regulere forsikringstjenesteydelsesvirksomhed, der drives af selskaber, der  

 ikke er etableret i Danmark.
Med den øgede mulighed for  

 tjenesteydelsesvirksomhed er det fundet mest hensigtsmæssigt at regulere al  

 forsikringstjenesteydelsesvirksomhed såvel fra Danmark som til Danmark i en  

 selvstændig lov.
Lovforslaget indeholder således de specielle regler, der  

 ifølge 2. skadesforsikringsdirektiv gælder for tjenesteydelsesvirksomhed.
7. Lov om forsikringsvirksomhed finder sammen med dette lovforslag  

 anvendelse på her i landet etablerede selskaber.
Da lov om  

 forsikringsvirksomhed ikke finder anvendelse på udenlandske selskaber, der  

 udøver forsikringstjenesteydelsesvirksomhed i Danmark, er det nødvendigt i  

 lovforslaget at indføje regler svarende til bestemmelser i denne lov til  

 sikring af danske forsikringstageres interesser.
Dette gælder således  

 bestemmelserne om overdragelse af bestande (§ 10), om likvidation (§ 13), om  

 oplysningspligt overfor Finanstilsynet (§ 14), og om videregivelse af  

 oplysninger (§ 15).
8. Direktivet indeholder forbud mod, at medlemsstaterne for visse risici  

 fastsætter bestemmelser om, at der kræves godkendelse af »almindelige og  

 specielle betingelser i forsikringspolicer«.
Dette medfører, at der ikke  

 fremover vil kunne kræves godkendelse af betingelserne for  

 bygningsbrandforsikring forud for udstedelse af koncession, og den nugældende  

 danske ordning kan derfor ikke opretholdes.
Dette gælder kun for forsikring  

 af store risici, og bygningsbrandforsikring kan være såvel en stor risiko som  

 en masserisiko, afhængigt af forsikringstagerens økonomiske størrelse.
Af  

 administrative og praktiske grunde vil den nugældende ordning blive erstattet  

 af en bekendtgørelse udstedt af Finanstilsynet, i hvilken der fastsættes  

 minimumsbetingelser for bygningsbrandforsikring.
Direktivets bestemmelser  

 forhindrer således ikke, at medlemsstaterne ved generelle retsakter (love  

 eller administrative forskrifter) fastsætter, under hvilke betingelser store  

 risici må tegnes.
9. Direktivet omfatter ikke den såkaldte korrespondentforsikring, der er  

 karakteriseret ved, at forsikringstageren selv retter henvendelse til et  

 forsikringsselskab i et andet land.
Lovforslaget indeholder derfor ikke  

 bestemmelser om korrespondentforsikring, og disse forsikringer vil som hidtil  

 kunne tegnes frit, dog med undtagelse af visse lovpligtige forsikringer.
 10. Lovforslaget har været forelagt Assurandør-Societetet,  

 Pensionskasserådet og Forbrugerrådet.
 11. Forslaget forventes ikke at få administrative eller statsfinansielle  

 konsekvenser, da der pr. 1. januar 1990 gennemføres en omstrukturering af  

 Finanstilsynet bl.a. med henblik på den fortsatte internationalisering af de  

 finansielle virksomheder.
Bemærkninger til lovforslagets enkelte bestemmelser Til § 1 Bestemmelsen angiver lovens anvendelsesområde som  

 »forsikringstjenesteydelsesvirksomhed«.
Da denne efter 2.  

 skadesforsikringsdirektiv kan forekomme i flere former, opremses de i stk. 1.  

 EF-tjenesteydelserne omfatter efter nr. 1 til 4 såvel udenlandske  

 EF-forsikringsselskaber samt disses ikke-herværende (d.v.s. ikke i Danmark  

 etablerede), i EF etablerede forretningssteder, der ønsker at udøve  

 forsikringstjenesteydelsesvirksomhed i Danmark, som danske selskaber og  

 herværende forretningssteder af udenlandske EF-forsikringsselskaber, der  

 ønsker at udøve forsikringstjenesteydelsesvirksomhed i en anden medlemsstat.  

 Til forskel fra lov om forsikringsvirksomhed er det i denne lov således ikke  

 selskaber eller generalagenturet, der er genstanden for regulering eller  

 tilsyn, men alene deres tjenesteydelsesvirksomhed.
 Den gældende lov om forsikringsvirksomhed (jf. lovbekendtgørelse nr. 127  

 af 23. marts 1984 med senere ændringer) tillader ikke udenlandske  

 forsikringsselskaber at tilbyde forsikringstjenesteydelser her i landet, mens  

 den omfatter danske selskabers samlede virksomhed, herunder  

 forsikringstjenesteydelsesvirksomhed i udlandet.
Både for danske og udenlandske selskaber er det derfor nødvendigt at give  

 særlige regler om tjenesteydelser til gennemførelse af EF-rettens krav.
Det  

 er mest hensigtsmæssigt at samle disse regler i een lov.
Den vil for danske  

 selskaber være et supplement til lov om forsikringsvirksomhed.
Udenlandske  

 selskabers forhold reguleres derimod bortset fra denne lov alene af  

 udenlandsk tilsynslovgivning.
Herudover skal danske selskaber, der efter stk.  

 1, nr. 3-4, og stk. 2, nr. 1, driver tjenesteydelsesvirksomhed i et fremmed  

 land, selvsagt underkaste sig de regler, der gælder der, d.v.s. regler med  

 samme formål som dette lovforslag.
Selv om lovforslaget primært skal gennemføre 2. skadesforsikringsdirektiv,  

 er det af praktiske, tilsynsmæssige og erhvervspolitiske grunde ønskeligt, at  

 også tjenesteydelser i relation til tredielande omfattes.
Det betyder, at  

 alle tjenesteydelser undergives et ensartet, betryggende tilsyn, at der  

 bliver regler for danske forsikringsselskabers udenlandske virksomhed, og at  

 den liberale danske holdning i udenrigsøkonomi fastholdes.
Derfor medtages  

 disse situationer i stk. 2.
Stk. 2 træder i henhold til § 21 først i kraft efter industriministerens  

 nærmere bestemmelse.
Det skyldes, at reguleringen af tredielands relationen  

 kræver visse tilpasninger i forhold til lovudkastet, som skal fastsættes i  

 henhold til § 17, og at dette i øvrigt er mindre hastende.
 Forsikringstjenesteydelsesvirksomhed består efter stk. 3 i, at det  

 etablerede forretningssted i en EF-medlemsstat tilbyder en forsikring, der  

 dækker en risiko, der er beliggende i en medlemsstat forskellig fra den, hvor  

 det etablerede forretningssted er beliggende.  

 Forsikringstjenesteydelsesvirksomhed kan udøves fra såvel selskabets  

 vedtægtsmæssige hjemsted (hovedsædet) som fra et af dets forretningssteder,  

 jf. § 3, nr. 2-4, i et andet EF-medlemsland.
 De i stk. 4 nævnte forsikringsklasser, der er optaget i bilaget til loven,  

 er de i § 8, stk. 1, i bekendtgørelsen om koncession til  

 forsikringsvirksomhed omhandlede forsikringsklasser (fremgår endvidere af 1.  

 skadesforsikringsdirektivs bilag), jf. også bemærkningerne til § 11.
Til § 2 Undtagelserne i nr. 1-3 skyldes, at enkelte dele af en række risici ifølge  

 artikel 12 i 2. skadeforsikringsdirektiv er undtaget fra direktivets regler  

 om forsikringstjenesteydelsesvirksomhed.
 I lovforslaget er kun de undtagelser medtaget, der har betydning for  

 Danmark.
Udover det i nr. 1-3 undtagne undtager 2. skadesforsikringsdirektiv  

 lovpligtig ansvarsforsikring for visse motorbåde.
Denne forsikring findes kun  

 i Italien.
Endvidere undtages lovpligtig forsikring for bygningsarbejde af  

 hensyn til Frankrig.
Ved udarbejdelsen af lovforslaget er det lagt til grund, at  

 arbejdsskadeforsikring omfatter både arbejdsulykker og erhvervssygdomme.
Det  

 bemærkes, at i de fleste andre EF-lande dækkes erhvervssygdomme af en social  

 sikringsordning.
 Nr. 4 angår alle former for mellemmænd, som formidler forsikringer, uden  

 at dette sker erhvervsmæssigt.
 En professionel mellemmand, der modtager betaling enten af selskabet eller  

 af forsikringstageren, vil som hovedregel være at betragte som en  

 erhvervsmæssig formidler.
 Endvidere formidler en mellemmand forsikringer erhvervsmæssigt, når han  

 formidler forsikringer til bestemte, ikke-herværende (dvs. ikke i Danmark  

 etablerede) udenlandske forsikringsselskaber og modtager betaling herfor.
 Et yderligere indicium for, at formidlingen er erhvervsmæssig, vil være,  

 hvis mellemmanden markedsfører sig her i landet med, at der formidles  

 forsikringer til selskaber i andre EF-lande.
 Derimod vil den lejlighedsvise formidling af enkeltstående forsikringer  

 til ikke-herværende udenlandske forsikringsselskaber uden forudgående aftale  

 med forsikringsselskabet ikke blive betragtet som erhvervsmæssig.
 Det bemærkes, at det nugældende forbud mod at formidle forsikringer til  

 andre end danske eller her i landet registrerede udenlandske  

 forsikringsselskaber i lov om forsikringsvirksomhed § 220 ligeledes er  

 afgrænset ud fra et erhvervsmæssigt kriterium.
 Retstilstanden for Lloyds-mæglere, som omhandles i lov om  

 forsikringsvirksomhed § 220, stk. 2, forbliver uændret.
Til nr. 5 bemærkes, at udover ved forsikringstjenesteydelsesvirksomhed kan  

 der - som efter gældende ret - i et udenlandsk forsikringsselskab ske dækning  

 af risici i et land, hvor selskabet ikke er etableret, ved de såkaldte  

 korrespondentforsikringer.
Korrespondentforsikringer er ikke omfattet af  

 tjenesteydelsesreglerne i 2. skadesforsikringsdirektiv og kan efter gældende  

 ret fortsat tegnes frit.
Ved korrespondentforsikring forstås den situation,  

 hvor forsikringstageren foretager den grænseoverskridende handling og  

 uopfordret samt på eget initiativ henvender sig til et selskabs etablerede  

 forretningssted (hovedsæde eller forretningsafdeling) i et andet  

 EF-medlemsland, det være sig skriftligt, personligt eller telefonisk.
Denne  

 situation er fuldt ud undergivet vedkommende fremmede lands tilsyns- og  

 markedsføringslovgivning.
Forsikringstageren anses for at have foretaget den  

 grænseoverskridende handling, såfremt forsikringstageren henvender sig til  

 selskabet som følge af reklame i hans hjemland, for så vidt der ikke er tale  

 om en personligt stilet henvendelse, det såkaldte »direct mail«.  

 Sidstnævnte er en udvidelse i forhold til den hidtidige forståelse af  

 begrebet korrespondentforsikring og begrundet i, at man ved forhandlingerne  

 om forslaget til Rådets 2. livsforsikringsdirektiv har anlagt denne  

 fortolkning.
Da der bør være overensstemmelse mellem grænserne for fri  

 reklame inden for livsforsikringsvirksomhed og skadesforsikringsvirksomhed,  

 har man valgt at udvide begrebet korrespondentforsikring også inden for  

 skadesforsikringsvirksomhed, uanset at 2. skadesforsikringsdirektiv ikke i  

 sig selv nødvendiggør dette.
Lovpligtige forsikringer kan dog være  

 underkastet særregler.
 Lovforslaget baserer afgrænsningen af forsikringstjenesteydelsesvirksomhed  

 over for korrespondentforsikring ved at lægge vægt på, om der foretages en  

 personlig henvendelse.
 Derimod vil enhver form for markedsføring uden for Danmark, uanset om den  

 henvender sig til det danske marked, altid kunne foretages uden at blive  

 betragtet som forsikringstjenesteydelsesvirksomhed i Danmark.
Til § 3 Kravene til at opnå tilladelse til at udøve  

 forsikringstjenesteydelsesvirksomhed er lempeligere end kravene til at opnå  

 tilladelse til at drive etableret virksomhed.
Det er derfor nødvendigt at  

 have en sondring mellem, hvornår et forsikringsselskab driver etableret  

 virksomhed, og hvornår det udøver forsikringstjenesteydelsesvirksomhed.
Til  

 klargørelse heraf er der i § 3 en definition af etablering.
Den tjener flere  

 formål.
For det første bestemmer den, i hvilken anden medlemsstat en  

 tjenesteyder er etableret, og dermed også om et selskab er omfattet af  

 EF-rettens begunstigelser.
For det andet udsiger den omvendt, under hvilke  

 omstændigheder det vil blive antaget, at et forsikringsselskab her i landet  

 udøver en virksomhed, der er eller kan sidestilles med etableret virksomhed,  

 og dermed omfattes af lov om forsikringsvirksomhed.
Nr. 3 og nr. 4 er en udvidelse af begrebet etablering i forhold til den  

 hidtidige forståelse heraf.
Ifølge Romtraktatens artikel 52 kan etablering  

 (når bortses fra et selskabs hovedsæde) foreligge i form af datterselskab,  

 agentur eller filial.
Da disse begreber ikke er entydigt defineret, har man  

 ment, at der også i andre tilfælde kunne foreligge etablering.
EF-domstolen  

 støttede i et vist omfang denne holdning i den afsagte dom i sag 205/84,  

 Kommissionen mod Vesttyskland, om begrænsninger i den tyske lovgivning  

 vedrørende den frie udveksling af tjenesteydelser inden for  

 forsikringsvirksomhed.
Domstolen udtalte således, at etablering også kan  

 forekomme i form af det under pkt. 3 og 4 nævnte, og dette blev indarbejdet i  

 2. skadesforsikringsdirektiv (art. 3). Pkt. 3 og 4 er en ordret gengivelse af  

 artikel 3.
Med hensyn til nr. 3 kan nævnes, at det ved et kontor, der ledes af  

 virksomhedens eget personale, må antages, at een ansat er tilstrækkeligt til,  

 at der foreligger et etableret forretningssted.
Det er dog en forudsætning,  

 at den ansatte er ansat og lønnet af det udenlandske selskab og har  

 indflydelse på virksomheden.
 Hvis en person for eksempel bor på et hotel, og derfra repræsenterer  

 selskabet, skal spørgsmålet, om der er tale om et etableret forretningssted,  

 især afgøres ud fra dels tidsfaktoren, dels om det er en gentagende  

 foreteelse.
En forretningsafdeling som nævnt i nr. 4 vil typisk være et  

 generalagentur.
Det er derfor nødvendigt at definere den bemyndigelse, en  

 generalagent har, for at kunne fastslå, hvornår en person, placeret i  

 Danmark, kan betragtes som en virksomheds etablerede forretningssted.
 Spørgsmålet om, hvorvidt der foreligger et etableret forretningssted,  

 afgøres ud fra, om en persons bemyndigelse svarer til en generalagents  

 fuldmagt.
For de i nr. 2 - 4 nævnte etablerede forretningssteder finder kapitel 24 i  

 lov om forsikringsvirksomhed anvendelse.
Af kapitel 24 fremgår de krav, som  

 stilles til etableringen af et udenlandsk forsikringsselskabs  

 forretningsafdeling (generalagentur) i Danmark.
Til § 4 Paragraffen er en gengivelse af direktivets artikel 2, litra d.
Ved ordene »hvor risikoen er beliggende« forstås en angivelse  

 af, hvor den forsikrede interesse geografisk anses at være beliggende.  

 Bestemmelser om risikoens beliggenhed kan således anvendes til at afgøre,  

 hvornår der er tale om udbud af tjenesteydelser over grænserne.
Også ved  

 kongruensreglernes bestemmelser om valg af valuta har risikoens beliggenhed  

 betydning (se bemærkningerne til § 12).
 Reglerne om risikoens beliggenhed angives i prioriteret rækkefølge i § 4,  

 stk. 1, nr. 1-3, og stk. 2. Residualbestemmelsen i stk. 2 må dog siges at  

 være den praktiske hovedregel.
 Reglerne om risikoens beliggenhed er i direktivet fastsat ud fra praktiske  

 hensyn og ønsket om at beskytte forsikringstageren, idet forsikringsaftalen  

 herefter vil være undergivet hans hjemlands lovgivning, kun med undtagelse af  

 de tilfælde, hvor andet vil være mere hensigtsmæssigt.
 Der findes en yderligere bestemmelse om risikoens beliggenhed, som er en  

 undtagelse til § 4. I relation til skat, afgift og gebyr, ved anvendelsen af  

 særlige regler herom, fastsat i medfør af direktivets artikel 25, betragtes  

 indboet i en ejendom, der er beliggende på en medlemsstats område, med  

 undtagelse af goder i erhvervsmæssig transit, som risiko, der består i denne  

 medlemsstat, selvom ejendommen og dens indbo ikke er dækket af samme  

 forsikringspolice.
Med direktivets udførligt beskrevne tilfældegrupper må reglerne om  

 risikoens beliggenhed anses for udtømmende og ufravigelige, i hvert fald med  

 hensyn til tilsynsmyndighed, tilsynsregler og skatter.
Dette  

 ufravigelighedskrav er begrundet i de ovenfor nævnte beskyttelseshensyn.
Tvivl om risikoens beliggenhed vil kunne opstå, for så vidt angår de  

 tilfælde, hvor en forsikringsaftale dækker flere risici fordelt på flere  

 medlemsstater.
Herom fremgår af Rådets mødeprotokol, at medlemsstaten, hvor  

 hver af disse risici består, i sådanne tilfælde bestemmes individuelt i  

 medfør af en prioriteringsrækkefølge som i § 4 angivet.
 Som et eksempel på en situation, hvor en forsikringsaftale dækker flere  

 risici fordelt på flere medlemsstater, kan nævnes følgende:
En person, der er bosat i Danmark, ejer en fabrik såvel i Danmark som i  

 Vesttyskland.
Den pågældende har en bygnings- og løsøreforsikring hos et  

 dansk forsikringsselskab, der både dækker fabrikken i Danmark og fabrikken i  

 Vesttyskland.
Risikoens beliggenhed for så vidt angår de faste ejendomme,  

 d.v.s. fabriksbygningen i Danmark og fabriksbygningen i Vesttyskland, skal  

 afgøres efter stk. 1, nr. 1. »Den forsikrede genstand« vil her  

 befinde sig i både Danmark og i Vesttyskland.
Der skal således bestemmes hver  

 for sig for de 2 risici, hvorefter risikoen for fabriksbygningen i Danmark er  

 beliggende i Danmark, og risikoen for fabriksbygningen i Vesttyskland er  

 beliggende i Vesttyskland.
Hvad angår andet end de faste ejendomme  

 (fabriksbygningerne), f.eks. varelagre og lignende, afgøres risikoens  

 beliggenhed efter stk. 2, hvorefter risikoen er beliggende i  

 forsikringstagerens bopælsland (Danmark).
Et andet tilfælde kan være en række virksomheder i forskellige  

 medlemsstater, der ønsker at tegne en fælles forsikring.
Her vil risikoen,  

 både for så vidt angår den faste ejendom og for så vidt angår andet, have  

 beliggenhed i de pågældende medlemsstater, da alle virksomhederne er  

 forsikringstagere.
I de 2 eksempler vil tilfældet imidlertid ofte være det, at  

 forsikringstageren/erne selv opsøger et i udlandet etableret  

 forsikringsselskab og tager initiativ til forsikringstegningen.
Dette vil  

 være korrespondentforsikring, og man er i så fald uden for  

 tjenesteydelsesreglerne i 2. skadesforsikringsdirektiv, jf. bemærkningerne  

 til § 2.
Som et eksempel, hvor der ikke foreligger korrespondentforsikring, kan  

 nævnes den situation, hvor et fransk forsikringsselskab, der tegner  

 forsikring for en fransk afdeling af en dansk virksomhed, henvender sig til  

 den danske virksomhed med tilbud om at dække alle den danske virksomheds  

 afdelinger i udlandet.
For så vidt angår den faste ejendom, vil risikoen ved  

 denne forsikringsaftale ligge i hvert af de lande, ejendommene er beliggende  

 i.
For så vidt angår anden risiko, må den være beliggende i  

 forsikringstagerens hjemland, hvilket vil sige Danmark, da den danske  

 virksomhed er forsikringstager for aftalen.
Til § 5 Sondringen mellem store risici og masserisici spiller en væsentlig rolle i  

 2. skadesforsikringsdirektiv, idet der gælder forskellige regler for adgangen  

 til og udøvelsen af forsikringstjenesteydelsesvirksomhed for de to grupper af  

 risici.
Baggrunden herfor er den forskel i beskyttelsesbehov, der ligger hos  

 henholdsvis erhvervslivets store forsikringstagere og hos små handlende og  

 forbrugere.
 De i nr. 1 angivne risici omfatter transport (klasserne 4, 5, 6, 7,  

 11 og 12). De er efter deres natur altid store risici.
 De i nr. 2 angivne risici omfatter kredit og kaution (klasserne 14  

 og 15). De er store risici på de angivne betingelser (kvalitativ  

 afgrænsning).
De i nr. 3 angivne risici (klasserne 8, 9, 13 og 16) omfatter  

 navnlig brand, ejendom og ansvar.
De er store risici, såfremt  

 forsikringstageren opfylder 2 ud af 3 bestemte kriterier (kvantitativ  

 afgrænsning). De talmæssige grænser er identiske med grænserne i 4. og 7.  

 selskabsdirektiv.
Derfor henviser beregningsreglen i stk. 3 også til  

 aktieselskabslovens regler om beregning af det beskæftigede antal  

 arbejdstagere.
 Til bestemmelsen knytter sig overgangsregelen i § 21, stk. 2.
Stk. 2 er begrundet i, at der ikke gør sig de samme beskyttelseshensyn  

 gældende for de i stk. 2 nævnte grupper, f.eks. advokater, revisorer og andre  

 liberale professioner, som for små handlende og forbrugere.
De førstnævnte må  

 anses for at være i stand til at varetage egne interesser.
Til § 6 Bestemmelsen fastslår, at forsikringstjenesteydelsesvirksomhed, der udøves  

fra Danmark til udlandet, skal anmeldes til Finanstilsynet, og at  

 Finanstilsynet kan kræve driftsplan indsendt.
Bestemmelsen giver endvidere Finanstilsynet bemyndigelse til at fastsætte  

 de nærmere regler for, hvordan anmeldelse og driftsplan skal være.
For så  

 vidt angår forsikringsselskaber med vedtægtsmæssigt hjemsted her i landet har  

 Finanstilsynet intention om at følge den hidtidige praksis vedrørende  

 indsendelse af driftsplan.
For så vidt angår forretningsafdelinger agter  

 Finanstilsynet at anvende samme praksis, dog vil man samordne praksis med  

 hjemlandenes tilsynsmyndigheder.
Til § 7 Bestemmelsen fastslår, at forsikringstjenesteydelsesvirksomhed, der ønskes  

 udøvet til Danmark, skal anmeldes til Finanstilsynet.
Det fremgår af stk. 3, at når masserisici tegnes som  

 forsikringstjenesteydelsesvirksomhed, kræver dette, at Finanstilsynet giver  

 tilladelse (koncession) til at dække disse risici.
Da selskaberne ikke er  

 etableret her i landet, skal de derimod ikke registreres.
Stk. 4 indeholder bemyndigelse for Finanstilsynet til at fastsætte de  

 nærmere regler for, hvordan anmeldelses-, tilladelsesproceduren skal være,  

 herunder regler om svarfrist, og andre forhold, som direktivet kræver  

 reguleret.
Tilsynet kan endvidere kræve administrationsgebyr.
 Bestemmelsen om anmeldelse og eventuel tilladelse findes i direktivets  

 artikel 15 for masserisici og i artikel 16 for store risici.
 Det er frivilligt for medlemsstaterne, om de vil indføre  

 koncessionssystemet ved masserisici ifølge artikel 15. Indføres det ikke,  

 gælder den lettere procedure ifølge artikel 16.
 Den foreslåede bestemmelse i stk. 3 medfører, at koncessionssystemet ved  

 masserisici indføres i Danmark.
 Bestemmelserne i artikel 15, litra a og b, virker forskelligt, afhængigt  

 af, om det er et hovedsæde eller en sekundær etablering, der vil udbyde  

 tjenesteydelser.
Er det hovedsædet, der vil udbyde tjenesteydelser, skal hovedsædet  

 fremlægge et certifikat, der skal være udstedt af de kompetente myndigheder i  

 den medlemsstat, hvor det vedtægtsmæssige hjemsted er beliggende, d.v.s.  

 myndighederne i hovedsædets hjemstat.
Ifølge litra a skal dette certifikat  

 indeholde oplysninger om solvensen og om, at der foreligger tilladelse til,  

 at virksomheden kan virke udenfor hjemstaten.
Ifølge litra b skal  

 certifikatet endvidere indeholde oplysninger om, hvilke klasser virksomheden  

 har ret til at virke indenfor.
Direktivet synes at tale om to certifikater, et ifølge litra a og et  

 ifølge litra b.
Imidlertid er de udstedende myndigheder ifølge litra a og  

 litra b sammenfaldende i »hovedsædesituationen«, hvorfor der reelt  

 kun kan være tale om, at der skal udstedes eet certifikat.
Af samme grund må  

 kravet ifølge litra b om myndighedernes bekræftelse på, at de ikke gør  

 indsigelser mod, at virksomheden præsterer forsikringstjenesteydelser, falde  

 bort i »hovedsædesituationen«, da det ikke giver nogen mening her.
 Er der tale om, at det er en sekundær etablering , der ønsker at udbyde  

 forsikringstjenesteydelserne, er situationen følgende:
Ifølge litra a udsteder myndighederne i hovedsædets hjemstat  

 certifikatet vedrørende solvensen.
Det skal endvidere fremgå af dette  

 certifikat, at tilladelsen til at udøve forsikringsvirksomhed også angår  

 virksomhed udenfor de medlemsstater, hvor hovedsædet og den sekundære  

 etablering er beliggende.
Dette indebærer, at hovedsædet skal være vidende  

 om, og have accepteret, at den sekundære etablering vil udøve  

 forsikringstjenesteydelsesvirksomhed.
Ifølge litra b skal der fremlægges et certifikat udstedt af myndighederne  

 i den stat, hvor den sekundære etablering er beliggende.
I dette  

 certifikat anføres de tilladte klasser tillige med myndighedernes bekræftelse  

 på, at de ikke har indsigelser mod, at den sekundære etablering præsterer  

 forsikringstjenesteydelser.
 Udover det i litra a og b krævede, kræves der ifølge litra c, at der til  

 staten, hvor forsikringstjenesteydelserne agtes præsteret, fremlægges en  

 driftsplan, hvortil kravet højst må være følgende:
- arten af de risici, som virksomheden har til hensigt at dække i den  

 medlemsstat, hvor der skal præsteres tjenesteydelser, - de almindelige og specielle forsikringsbetingelser i de policer, den har  

 til hensigt at benytte, - de tariffer, som virksomheden har til hensigt at anvende for de enkelte  

 kategorier af dispositioner, - de formularer og øvrige trykte dokumenter, den agter at anvende over for  

 forsikringstagerne, i det omfang, hvor de også kræves af de etablerede  

 virksomheder.
 Det ovenfor nævnte kan ifølge stk. 2 kræves meddelt på statens officielle  

 sprog.
Myndighederne har op til 6 måneder til at afgøre, om de vil give eller  

 nægte at give tilladelse til at udbyde forsikringstjenesteydelser.
Har  

 myndighederne ikke taget stilling inden for de 6 måneder, anses tilladelsen  

 for nægtet.
Der er ikke i direktivet taget stilling til, hvorledes der skal  

 forholdes med hensyn til begrundelsespligten i sidstnævnte tilfælde.  

 Imidlertid kan sidstnævnte situation ikke antages at ville blive aktuel i  

 Danmark.
Finanstilsynets normale sagsbehandlingstid idag er ikke så lang, at  

 6-måneders-fristen vil blive overskredet.
I øvrigt vil afslag i medfør af  

 forvaltningslovens begrundelsespligt altid skulle begrundes.  

 Forvaltningsloven finder anvendelse på alle dele af den offentlige  

 forvaltning og gælder for behandlingen af sager, hvori der er eller vil blive  

 truffet afgørelse af en forvaltningsmyndighed, og må således også gælde  

 Finanstilsynets behandling af ansøgninger fra udenlandske  

 forsikringsselskaber.
 Afgørelsen af, hvorvidt tilladelse som udgangspunkt skal gives eller  

 afslås, træffes ud fra, hvorvidt driftsplanen ud fra en samlet bedømmelse vil  

 kunne holde, når den realiseres.
 Afslag skal være klart begrundet og meddeles den pågældende virksomhed, og  

 det skal kunne ankes.
 Er der tale om udøvelse af forsikringstjenesteydelsesvirksomhed som  

store risici , er der alene tale om en simpel notifikationsprocedure.  

 Værtslandet kan alene udover det ovenfor under litra a og b nævnte kræve  

 oplysninger om arten af de risici, som virksomheden har til hensigt at dække  

 i den medlemsstat, hvor der præsteres forsikringstjenesteydelser.
 Ved store risici kan virksomheden begynde sin virksomhed fra den  

 attesterede dato, hvor værtslandets tilsynsmyndigheder er i besiddelse af de  

 ovennævnte dokumenter.
Lovpligtige forsikringer kan vise sig at give særlige problemer.
Derfor  

 får tilsynet i stk. 4 bemyndigelse til at give særlige regler herom, hvis det  

 viser sig påkrævet.
Til § 8 Sondringen mellem etablering og forsikringstjenesteydelser rejser det  

 problem, som normalt betegnes kumulation (artikel 13 i 2.  

 skadesforsikringsdirektiv). Problemet består i at hindre »omgåelse«  

 i den form, at en virksomhed sælger forsikringer i en anden stat både gennem  

 sekundær etablering og i form af forsikringstjenesteydelser.  

 Kumulationsproblemet er i § 8 løst således, at et selskab fra sin etablering  

 i en anden medlemsstat må tilbyde forsikringstjenesteydelser her i landet,  

 selvom det har en sekundær etablering her, såfremt det drejer sig om store  

 risici samt andre risici, som den pågældende sekundære etablering ikke har  

 koncession til at dække.
Til § 9 Bestemmelsen i stk. 1 sikrer i overensstemmelse med direktivets artikel  

 24, at i udlandet etablerede selskaber, som ønsker at tegne forsikringer som  

 forsikringstjenesteydelser i Danmark, vil kunne pålægges at deltage i  

 forsikringsordninger, der sikrer erstatningskrav for sikrede eller skadelidte  

 trediemænd.
Som eksempel på en ordning tilknyttet en lovpligtig forsikring,  

 kan nævnes den lovpligtige ansvarforsikring for hunde, hvor en pool-ordning  

 sikrer bl.a., at en sagesløs skadelidt altid vil kunne få erstatning for en  

 skade forårsaget af en hund, uanset om hunden er identificeret eller ej.
 Endvidere kan nævnes den særlige ordning om gensidig hæftelse for  

 selskaber, der tegner bygningsbrandforsikring for bygninger beliggende her i  

 landet. (Industriministeriets bekendtgørelse nr. 429 af 24. august 1984).
Stk. 2. Den hidtidige procedure med Finanstilsynets godkendelse af  

 forsikringsbetingelser for bygningsbrandforsikring vil ikke kunne  

 opretholdes, idet direktivet (artikel 18, stk. 2) fastslår, at  

 medlemsstaterne, for så vidt angår store risici, ikke må fastsætte  

 bestemmelser om, at der (bl.a.) kræves godkendelse af almindelige og  

 specielle betingelser i forsikringspolicer.
En godkendelsesprocedure som den  

 nuværende ville ganske vist kunne opretholdes for bygningsbrand i det omfang,  

 det er en masserisiko, men af administrative og praktiske grunde foreslås en  

 ensartet procedure.
Finanstilsynets nuværende godkendelsesprocedure foreslås  

 derfor i forslag til lov om forsikringsvirksomhed afløst af en bekendtgørelse  

 udstedt af Finanstilsynet, i hvilken der fastsættes minimumsbetingelser for  

 bygningsbrandforsikring.
Indholdet og udformningen af bekendtgørelsen vil  

 tage sit udgangspunkt i de nugældende minimumsforsikringsbetingelser.
Det  

 forudsættes, at bygningsbrandforsikringer, der opfylder bekendtgørelsens  

 krav, tillige opfylder pantebrevsformularernes krav om forsikring i et af  

 staten godkendt bygningsbrandforsikringsselskab.
Tjenesteydere skal selvsagt  

 opfylde bekendtgørelsens krav.
Stk. 2 præciserer dette.
Bestemmelsen fastslår endvidere i stk. 3 (2. skadesforsikringsdirektiv's  

 artikel 8 b), at de i lovgivningen inden den 30. juni 1988 fastsatte regler  

 for godkendelse af almindelige og specielle betingelser finder anvendelse på  

 forsikringstjenesteydelsesvirksomhed.
Indholdet af disse regler vil kunne  

 ændres, men ikke skærpes.
 Af sådanne almindelige og specielle betingelser findes der indenfor lovens  

 dækningsområde i øjeblikket kun de af Trafikministeriet fastsatte regler for  

 godkendelse af almindelige og specielle betingelser, jf. luftfartslovens §  

 130.
Til § 10 Bestemmelsen vedrører overdragelse af forsikringsbestande tegnet som  

 forsikringstjenesteydelsesforsikringer af selskaber etableret såvel i Danmark  

 som i udlandet.
Bestemmelsen har sit grundlag i 2. skadeforsikringdirektivs  

 artikel 11. Bestemmelsen finder anvendelse i alle tilfælde af  

 porteføljeoverdragelse, hvad enten det overdragende selskab er i  

 vanskeligheder eller ikke.
Det bemærkes, at Finanstilsynet ved overdragelse  

 af forsikringstjenesteydelsesbestande vil tilgodese forsikringstagernes tarv,  

 i lighed med det, som er tilfældet ved den nuværende administration af  

 overdragelse af bestande efter lov om forsikringsvirksomhed.
Bestemmelsen  

 giver endvidere Finanstilsynet bemyndigelse til at fastsætte de nærmere  

 regler alt efter, hvilken porteføljeoverdragelse der er tale om.
Til § 11 Ifølge direktivets artikel 22 påhviler det Finanstilsynet at virke som  

 opsamlingscentral for indberetning af oplysninger om forsikringsaktiviteter,  

 der udøves af her etablerede forsikringsselskaber i henhold til reglerne om  

 udveksling af forsikringstjenesteydelser.
Efter bestemmelsen i stk. 2, skal forretningsstedet, når præmieindtægten  

 inden fradrag af reassurancepræmier overstiger et beløb, der med direktivet  

 er fastsat til 2,5 mio.
ECU, føre et teknisk driftsregnskab omfattende  

 oplysninger om præmieindtægt, erstatningsudgifter og provision for den nævnte  

 forsikringsaktivitet på grupper af forsikringsklasser.
 Finanstilsynets bemyndigelse i stk. 2 og stk. 3 til at forlange det  

 tekniske driftsregnskab indberettet er en naturlig konsekvens af, at  

 direktivet giver tilsynsmyndigheden i den medlemsstat, hvor der præsteres  

 forsikringstjenesteydelser, en ret men ikke pligt til at forlange den  

 udvidede oplysningspligt effektueret.
 Grupperne af klasser er i direktivet defineret således:
- ulykker og sygdom (1 og 2) - brand og andre skader på ejendom (8 og 9) - luftfarts-, sø- og transportforsikring (3, 4, 5, 6, 7, 11 og 12) - almindelig ansvarsforsikring (13) - kredit og kaution (14 og 15) - øvrige klasser (16, 17 og 18).
Til § 12 Bestemmelsen i stk. 1 giver Finanstilsynet bemyndigelse til at  

 fastsætte regler om opgørelse og værdiansættelse af forsikringsmæssige  

 hensættelser for de såkaldte masserisici tegnet her i landet i henhold til  

 reglerne om udveksling af forsikringstjenesteydelser.
Bestemmelsen er analog  

 til § 123, stk. 1, i lov om forsikringsvirksomhed.
 Bemyndigelsen i stk. 2 giver Finanstilsynet mulighed for at fastsætte  

 samme placeringsregler som gældende for udenlandske forsikringsselskabers  

 herværende forretningsafdelinger (generalagenturer), jf. lov om  

 forsikringsvirksomhed § 224, stk. 3.
Stk. 3 giver Finanstilsynet mulighed for at fastsætte detaljerede regler  

 om kongruens og lokalisering inden for de grænser, som EF-medlemskabet  

 påbyder, jf. bilag 1 til direktivet.
Normalt vil der for etableret virksomhed  

 og forsikringstjenesteydelsesvirksomhed gælde samme regler.
Til § 13 I overensstemmelse med direktivets artikel 20 fastslår bestemmelsen, at  

 såfremt et enten i Danmark eller i udlandet etableret forsikringsselskab  

 træder i likvidation, skal forsikringsforpligtelserne, der er tegnet som  

 forsikringstjenesteydelsesvirksomhed, behandles ligeligt med andre  

 tilsvarende forsikringsforpligtelser, uanset de forsikredes eller de  

 begunstigedes nationalitet.
Til § 14 Bestemmelsen giver Finanstilsynet bemyndigelse til at indhente de  

 oplysninger, som er nødvendige til at påse, om loven overholdes.  

 Finanstilsynet kan efter denne bestemmelse for eksempel afkræve en mellemmand  

 oplysninger til afklaring af, om vedkommendes aktivitet kan betragtes som  

 erhvervsmæssig.
Til § 15 Bestemmelsen fastslår, at Finanstilsynet kan videregive oplysninger, som  

 Tilsynet har modtaget vedrørende tjenesteydelsesvirksomhed til andre landes  

 tilsynsmyndigheder under forudsætning af, at disse er undergivet  

 tavshedspligt.
Bestemmelsen fastslår endvidere, at meddelelser fra  

 udenlandske tilsynsmyndigheder vil være omfattet af Finanstilsynets  

 tavshedspligt, hvis dette er ønsket af den udenlandske tilsynsmyndighed.
Til § 16 Bestemmelsen giver Finanstilsynet mulighed for at forbyde en i udlandet  

 etableret virksomhed at udøve forsikringstjenesteydelsesvirksomhed i Danmark.
 Forbudet kan f.eks. for så vidt angår en tjenesteyder, der tegner  

 masserisici, resultere i tilbagekaldelse af koncession, herunder  

 rådighedsberøvelse over de herværende aktiver.
 Et så vidtgående indgreb forudsætter selvsagt lovovertrædelser af grov  

 eller gentagende karakter.
 Forbud vil som hovedregel alene kunne gives i den situation, hvor  

 Finanstilsynet både forgæves har indstillet til selskabet om ikke at  

 fortsætte med den pågældende aktivitet, og hvor heller ikke myndighederne i  

 etableringslandet har kunnet bringe forholdet til ophør.
 Danske forsikringsselskaber er i øvrigt fortsat tillige undergivet  

 reglerne i lov om forsikringsvirksomhed.
For udenlandske selskaber i Danmark, der ikke er undergivet dansk  

 forsikringstilsynsret, opstår der et særligt problem om loyal konkurrence og  

 forbrugerbeskyttelse.
Disse forhold varetages af forbrugerombudsmanden i  

 henhold til markedsføringsloven.
Men i grove eller gentagende tilfælde kan  

 forbrugerombudmanden anmode Finanstilsynet om at bruge sanktionerne i § 16.
Til § 17 Der henvises til bemærkningerne til § 1, stk. 2.
Til § 18 Industriministeriets Erhvervsankenævn er indsat som den endelige  

 administrative klageinstans.
Til § 19 Bestemmelsen giver Finanstilsynet mulighed for at straffe overtrædelse af  

 loven eller forskrifter udstedt i medfør af loven med bøde, hvis  

 overtrædelsen sker forsætligt eller groft uagtsomt.
Til § 20 Da der er tale om implementering af et EF-direktiv, finder loven ikke  

 anvendelse på Grønland og Færøerne.
Til § 21 Den 1. juli 1990 er tidsfristen, der er fastsat i 2.  

 skadesforsikringsdirektiv til ikrafttræden af direktivbestemmelserne.
 Om de særlige overgangsregler henvises til § 1, stk. 2, § 5 og § 17.
Efter 2. behandling den 8. maj 1990 § 1. Denne lov finder anvendelse på skadesforsikring, der udøves i form af forsikringstjenesteydelsesvirksomhed af:
 1) Udenlandske forsikringsselskaber med vedtægtsmæssigt hjemsted inden for  

 De Europæiske Fællesskaber (EF-forsikringsselskaber) her i landet.
 2) Udenlandske EF-forsikringsselskaber her i landet gennem et  

 forretningssted, der er etableret i en anden EF-medlemsstat end det  

 vedtægtsmæssige hjemsted.
 3) Forsikringsselskaber med vedtægtsmæssigt hjemsted her i landet i en  

 anden medlemsstat i De Europæiske Fællesskaber.
 4) Her i landet etablerede forretningssteder af udenlandske  

 forsikringsselskaber med vedtægtsmæssigt hjemsted i De Europæiske  

 Fællesskaber i en anden medlemsstat i De Europæiske Fællesskaber.
 Stk. 2. Industriministeren kan bestemme, at loven tillige finder  

 anvendelse på:
 1) Forsikringsselskaber, der omfattes af stk. 1, nr. 3 eller 4, i et land,  

 der ikke er medlem af De Europæiske Fællesskaber.
 2) Udenlandske forsikringsselskaber og disses forretningssteder, der ikke  

 omfattes af stk. 1, nr. 1 eller 2, her i landet.
 Stk. 3. Ved forsikringstjenesteydelse forstås, at et forsikringsselskab  

 fra et etableret forretningssted i en medlemsstat dækker en  

 forsikringsrisiko, der består i en anden medlemsstat.
 Stk. 4. Ved skadesforsikring forstås virksomhed, der omfattes af de af De  

 Europæiske Fællesskaber fastsatte forsikringsklasser 1-18, der er optaget i  

 bilaget til loven.
 § 2. Denne lov finder ikke anvendelse på:
 1) De af forsikringsklasse 1 omfattede risici, som vedrører lovpligtig  

 arbejdsskadeforsikring.
 2) De af forsikringsklasse 10 omfattede risici, bortset fra fragtførerens  

 ansvar.
 3) De af forsikringsklasse 13 omfattede risici, som vedrører skader af  

 nuklear oprindelse, eller som skyldes brug af medicin.
 4) Direkte forsikringer for her i landet bosiddende personer, danske skibe  

 eller andre her i landet beliggende risici, der i ikkeerhvervsmæssigt øjemed  

 formidles tegnet af en her domicileret mellemmand hos forsikringsselskaber,  

 som ikke er etableret her i landet.
 5) Direkte forsikringer for her i landet bosiddende personer, danske skibe  

 eller andre her i landet beliggende risici, der tegnes af et  

 forsikringsselskab, som ikke er etableret her i landet, uden at selskabet fra  

 et etableret forretningssted har foretaget en personligt stilet henvendelse  

 her i landet om forsikringstegning.
 § 3. Ved et forsikringsselskabs etablerede forretningssted forstås:
 1) Det vedtægtsmæssige hjemsted.
 2) En forretningsafdeling (generalagentur).
 3) Et kontor, der ledes af det udenlandske EF-forsikringsselskabs eget  

 personale.
 4) En uafhængig person, som har en fast bemyndigelse til at handle på det  

 udenlandske EF-forsikringsselskabs vegne i lighed med en forretningsafdeling.
 § 4. Ved den medlemsstat, hvor risikoen er beliggende, forstås:
1) Den medlemsstat, hvor det forsikrede gode befinder sig, såfremt  

 forsikringen dækker enten fast ejendom eller fast ejendom og indbo, i det  

 omfang indboet er dækket af samme forsikringspolice, 2) den medlemsstat, hvor registreringen er foretaget, såfremt forsikringen  

 vedrører et transportmiddel, der skal registreres, eller 3) den medlemsstat, hvor forsikringstageren har indgået aftalen, når denne  

 er af højst 4 måneders varighed og vedrører risici i forbindelse med rejser  

 eller ferie.
 Stk. 2. I andre tilfælde end de i stk. 1, nr. 1-3, anførte forstås ved den  

 medlemsstat, hvor risikoen er beliggende, den medlemsstat, hvor  

 forsikringstageren har sin sædvanlige bopæl eller, hvis forsikringstageren er  

 et selskab m.m., den medlemsstat, hvor den i aftalen omhandlede virksomhed er  

 beliggende.
 § 5. Ved store risici forstås:
 1) Risici, der er omfattet af forsikringsklasserne 4, 5, 6, 7, 11 og 12.
 2) Risici, der er omfattet af forsikringsklasserne 14 og 15, når  

 forsikringstageren i erhvervsmæssigt øjemed udøver industri-, handels- eller  

 liberal virksomhed og risikoen vedrører denne virksomhed.
 3) Risici, der er omfattet af forsikringsklasserne 8, 9, 13 og 16, når  

 forsikringstageren opfylder mindst to af følgende tre kriterier:
a) statussum: 6.2 mio.
ECU b) nettoomsætning: 12,8 mio.
ECU c) gennemsnitligt antal ansatte i løbet af regnskabsåret: 250.
 Stk. 2. Faglige sammenslutninger, interessentskaber, joint ventures og ad  

 hoc-sammenslutninger betragtes som een forsikringstager efter stk. 1, hvis de  

 opfylder to af tre kriterier nævnt i stk. 1, nr. 3.
 Stk. 3. Ved beregning efter stk. 1, nr. 3, litra c, benyttes de regler,  

 industriministeren har fastsat efter aktieselskabslovens § 178, stk. 1, nr.  

 2.
 Stk. 4. Finanstilsynet fastsætter årlige modværdier i danske kroner af de  

 i stk. 1, nr. 3, litra a og b, nævnte beløb.
 § 6. Et forsikringsselskab med vedtægtsmæssigt hjemsted her i landet eller  

 en herværende forretningsafdeling af et udenlandsk EF-forsikringsselskab, som  

 ønsker at drive forsikringstjenesteydelsesvirksomhed i en anden medlemsstat,  

 skal anmelde dette til Finanstilsynet.
 Stk. 2. Finanstilsynet kan kræve forelæggelse af driftsplan i forbindelse  

 med anmeldelsen.
 Stk. 3. Finanstilsynet fastsætter nærmere regler om anmeldelsen og  

 driftsplanen.
 § 7. Et EF-forsikringsselskab, der har vedtægtsmæssigt hjemsted i en anden  

 medlemsstat, og som ikke er etableret her i landet, men som ønsker at drive  

 forsikringstjenesteydelsesvirksomhed her i landet, skal meddele dette til  

 Finanstilsynet.
 Stk. 2. En forretningsafdeling etableret i en anden medlemsstat end den,  

 hvori selskabet har sit vedtægtsmæssige hjemsted, og som ønsker at drive  

 forsikringstjenesteydelsesvirksomhed her i landet, skal meddele dette til  

 Finanstilsynet.
 Stk. 3. Adgang til at dække andet end store risici, jf. § 5, er betinget  

 af Finanstilsynets tilladelse (koncession).
Stk. 4. Finanstilsynet fastsætter regler om meddelelse og tilladelse,  

 herunder om gebyr.
Tilsynet kan fastsætte særlige regler, hvis  

 forsikringstjenesteydelsesvirksomheden omfatter lovpligtig forsikring.
 § 8. Et EF-forsikringsselskab med vedtægtsmæssigt hjemsted i en anden  

 medlemsstat, men som er etableret her i landet, kan som  

 forsikringstjenesteydelser her i landet dække store risici, jf. § 5, samt  

 risici, som selskabets herværende forretningsafdeling ikke har koncession  

 til.
 Stk. 2. § 7, stk. 3 og 4, finder tilsvarende anvendelse.
 § 9. Udenlandske EF-forsikringsselskaber, der dækker risici efter denne  

 lov, kan pålægges at deltage i ordninger, der garanterer opfyldelse af  

 erstatningskrav fra de sikrede eller skadelidte tredjemænd.
 Stk. 2. Udenlandske EF-forsikringsselskaber, der dækker  

 bygningsbrandforsikring her i landet, skal anvende de regler, der er fastsat  

 efter § 209, stk. 1, i lov om forsikringsvirksomhed.
 Stk. 3. Lov om forsikringsvirksomhed, kapitel 23, finder tilsvarende  

 anvendelse.
 Stk. 4. De i lovgivningen inden den 30. juni 1988 fastsatte regler for  

 godkendelse af almindelige og specielle betingelser ved tegning af  

 lovpligtige forsikringer finder anvendelse på  

 forsikringstjenesteydelsesvirksomhed.
 § 10. Et forsikringsselskab kan overdrage hele sin  

 skadesforsikringsbestand, der er tegnet som forsikringstjenesteydelser, eller  

 en bestemt del af denne til et andet forsikringsselskab, således at det  

 førstnævnte forsikringsselskab derved befries for ansvar over for  

 forsikringstagerne.
 Stk. 2. Finanstilsynet fastsætter regler om overdragelsen.
 § 11. Præmieindtægten for forsikringsaktiviteter, der i henhold til denne  

 lov udøves af et her i landet etableret forretningssted, indberettes til  

 Finanstilsynet inden 6 måneder efter regnskabsårets udløb.
Stk. 2. Når præmieindtægten inden fradrag af reassurancepræmier for den i  

 stk. 1 nævnte forsikringsaktivitet i en anden medlemsstat overstiger et af  

 Finanstilsynet fastsat beløb, skal det etablerede forretningssted føre et  

 teknisk driftsregnskab for sine forsikringsaktiviteter.
Finanstilsynet kan  

 forlange dette regnskab indberettet i stedet for den i stk. 1 nævnte  

 indberetning.
 Stk. 3. Indberetningspligten i stk. 2 kan tillige gøres gældende for andre  

 etablerede forretningssteder, hvis præmieindtægten sammen med præmieindtægten  

 fra forsikringsselskabets eventuelle øvrige etablerede forretningssteder i  

 alt overstiger det efter stk. 2 fastsatte beløb.
 Stk. 4. Finanstilsynet fastsætter, hvorledes de krævede oplysninger skal  

 gives.
 § 12. For forsikringsaktiviteter, der udøves her i landet i henhold til  

 denne lov og vedrører andet end store risici, fastsætter Finanstilsynet  

 regler om opgørelse og værdiansættelse af forsikringsmæssige hensættelser.
 Stk. 2. Finanstilsynet kan fastsætte bestemmelser om anbringelse af  

 forsikringsselskabets midler, dog højst svarende til de forsikringsmæssige  

 hensættelser efter stk. 1.
 Stk. 3. Finanstilsynet fastsætter regler om kongruens og lokalisering i  

 forhold til de valutaer og de medlemsstater, i hvilke de forsikringsmæssige  

 forpligtelser efter stk. 1 skal afvikles.
 § 13. Såfremt et forsikringsselskab træder i likvidation, opfyldes  

 forpligtelserne i forbindelse med en forsikringsaftale, der er indgået i  

 henhold til denne lov, på samme måde som forpligtelserne i forbindelse med  

 dette forsikringsselskabs andre forsikringsaftaler uanset de forsikredes  

 eller de begunstigedes nationalitet.
 § 14. Finanstilsynet kan af etablerede forretningssteder samt mellemmænd  

 kræve meddelt de oplysninger, som skønnes nødvendige for dets virksomhed,  

 herunder til afgørelse af, om en forsikringsaktivitet er omfattet af loven.
§ 15. Finanstilsynet kan som led i et samarbejde med andre medlemsstaters  

 tilsynsmyndigheder videregive oplysninger til disse, såfremt oplysningerne er  

 undergivet tavshedspligt i det pågældende land.
Oplysninger, som  

 Finanstilsynet modtager fra andre landes tilsynsmyndigheder med angivelse af,  

 at oplysningerne er hemmelige eller fortrolige, eller hvor dette følger af  

 oplysningernes karakter, er undergivet tavshedspligt efter lov om  

 forsikringsvirksomhed § 240, stk. 4.
 § 16. Finanstilsynet kan forbyde adgangen til udøvelse af  

 forsikringstjenesteydelsesvirksomhed, herunder helt eller delvis tilbagekalde  

 koncessionen, såfremt forsikringsselskabet groft eller gentagne gange  

 overtræder denne lov, forskrifter, der udstedes i medfør af denne lov, eller  

 efter forbrugerombudsmandens opfattelse markedsføringsloven.
 Stk. 2. Finanstilsynet kan i forbindelse med tilbagekaldelsen af et  

 selskabs koncession forbyde selskabet at råde over dets herværende aktiver  

 eller begrænse dets rådighed herover.
 § 17. Finanstilsynet kan fastsætte særlige regler til gennemførelse af §  

 1, stk. 2.
 § 18. Afgørelser truffet af Finanstilsynet i henhold til loven eller  

 forskrifter udstedt i medfør af loven kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
 § 19. Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt overtræder §§ 6-8, § 9,  

 stk. 1 og 2, §§ 11-14 og § 16.
 Stk. 2. I forskrifter, der udstedes af Finanstilsynet i medfør af denne  

 lov, kan der fastsættes straf af bøde for forsætlig eller groft uagtsom  

 overtrædelse af bestemmelserne i forskrifterne.
 Stk. 3. For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges forsikringsvirksomheden som  

 sådan bødeansvar.
 § 20. Loven gælder ikke for Grønland og Færøerne.
 § 21. Loven træder i kraft den 1. juli 1990. Dog fastsætter  

 industriministeren tidspunktet for ikrafttræden af § 1, stk. 2, og § 17.
 Stk. 2. Indtil den 31. december 1992 gælder i stedet for de i § 5, stk. 1,  

 nr. 3, anførte tal:
a) statussum: 12,4 mio.
ECU b) nettoomsætning: 24 mio.
ECU c) gennemsnitligt antal ansatte i løbet af regnskabsåret: 500.
Bilag Klassifikation af risici ved hjælp af forsikringsklasser 1. Ulykker  

 (herunder arbejdsulykker og erhvervssygdomme): summaforsikring, erstatning af  

 økonomiske tab, kombinationer heraf og personbefordring.
 2. Sygdom: summaforsikring, erstatning af økonomiske tab og kombinationer  

 heraf.
 3. Kaskoforsikring for landkøretøjer (bortset fra jernbaners rullende  

 materiel): alle skader på motordrevne landkøretøjer og ikke-motordrevne  

 landkøretøjer.
 4. Kaskoforsikring for jernbanekøretøjer: alle skader på  

 jernbanekøretøjer.
 5. Kaskoforsikring for luftfartøjer: alle skader på luftfartøjer.
 6. Kaskoforsikring for fartøjer til sejlads på have, indsøer og floder:  

 alle skader på havfartøjer, indsøfartøjer og flodfartøjer.
 7. Godstransport (herunder varer, bagage og alt andet gods): alle skader  

 på transporterede varer eller bagage uanset arten af transportmidlet.
 8. Brand og naturkræfter: alle skader på ejendom (bortset fra ejendom  

 omfattet af klasserne 3, 4, 5, 6 og 7), når de er forårsaget af brand,  

 eksplosion, storm, naturkræfter (bortset fra storm), kerneenergi eller  

 jordskred.
 9. Andre skader på ejendom: alle skader på ejendom (bortset fra ejendom  

 omfattet af klasserne 3, 4, 5, 6 og 7), når disse skader skyldes hagl eller  

 frost samt årsager af enhver art f.eks. tyveri, undtagen de, der er anført  

 under nr. 8.
 10. Ansvarsforsikring for motordrevne landkøretøjer: ethvert ansvar  

 hidrørende fra brugen af motordrevne landkøretøjer (herunder førerens  

 ansvar).
 11. Ansvarsforsikring for luftfartøjer: ethvert ansvar hidrørende fra  

 brugen af luftfartøjer (herunder førerens ansvar).
 12. Ansvarsforsikring for fartøjer til sejlads på have, indsøer og floder:  

 ethvert ansvar hidrørende fra anvendelsen af hav-, indsø- og flodfartøjer  

 (herunder førerens ansvar).
 13. Almindelig ansvarforsikring: ethvert ansvar, der ikke er anført under  

 numrene 10, 11 og 12.
 14. Kredit: almindelig insolvens, eksportkredit, salg på afbetaling,  

 hypotekforsikring og landbrugsforsikring.
 15. Kaution: direkte kaution og indirekte kaution.
 16. Diverse økonomiske tab: arbejdsløshedsrisici, incassotab  

 (almindeligt), dårligt vejr, tab af fortjeneste, fortsatte  

 generalomkostninger, uforudsete handelsudgifter, tab af salgsværdi, husleje-  

 eller indtægtstab, indirekte handelstab, bortset fra de ovenfor nævnte, ikke  

 forretningsmæssige økonomiske tab og andre økonomiske tab.
 17. Retshjælpsforsikring: retshjælpsforsikring.
 18. Assistance: assistance til personer, der kommer i vanskeligheder under  

 befordring eller under fravær fra bopælen eller det faste opholdssted.
