Resumé I maj måned 1995 besøgte ombudsmanden - efter invitation fra  

 Storstrøms Amt - Amtshospitalet i Vordingborg, grønlænderafdelingerne.  

 Ombudsmanden havde under besøget drøftelser med ledelse, personale med  

 tilknytning til grønlænderafdelingerne, patienter og en  

 bistandsværge/patientrådgiver.
I forbindelse med besøget modtog ombudsmanden hospitalets  

 indberetning af tvang for første kvartal 1995 med tilhørende  

 tvangsprotokoller  

 vedrørende patienter på den lukkede grønlænderafdeling.
Gennemgangen heraf  

 gav  

 på et enkelt punkt ombudsmanden anledning til bemærkninger. (J. nr.  

 1995-261-629).
Besøg på Amtshospitalet i Vordingborg, grønlænderafdelingerne Den 23. februar 1996 afgav  

 jeg følgende redegørelse om mit besøg på Amtshospitalet i Vordingborg:
 Den 16. maj 1995 besøgte jeg  

 - efter invitation fra Storstrøms Amt - Amtshospitalet i Vordingborg.
Nedenstående redegørelse har  

 jeg i udkast den 31. januar 1996 sendt til amtshospitalet der i skrivelse af  

 19. februar 1996 er fremkommet med nogle tilføjelser og bemærkninger.
Disse  

 er  

 indarbejdet i redegørelsen.
 Uanset at mit besøg på  

 Amtshospitalet i Vordingborg ikke havde karakter af en egentlig inspektion  

 (da  

 hospitalet er amtskommunalt), afgiver jeg efter aftale med hospitalsledelsen  

 en  

 rapport om besøget, jf. § 3 i instruksen for Folketingets Ombudsmand.  

 Rapporten  

 vedrører alene de afsnit og værksteder jeg besøgte - ikke hospitalet som  

 helhed.
Besøget havde sammenhæng med  

 at der i 1991 og 1993 er foretaget egentlige inspektioner af  

 detentioner/arrester  

 og anstalter for domfældte i Grønland.
Der er endvidere i 1993 aflagt et  

 inspektionsbesøg i Anstalten ved Herstedvester, Grønlænderafdelingen.
Besøget  

 på Amtshospitalet i Vordingborg udsprang af et ønske om at få et samlet  

 indblik  

 i forholdene for grønlandske domfældte.
Jeg besøgte afdeling 17 der  

 er en åben afdeling for grønlandske patienter, og afdeling 18 der er en  

 tilsvarende, men lukket afdeling.
Endvidere besøgte jeg værksteder og  

 terapier.
Besøget omfattede således  

 ikke hele amtshospitalet med dets øvrige afdelinger.
Et sådant besøg har jeg  

 ønske om at få mulighed for at aflægge på et senere tidspunkt.
 Under besøget havde jeg  

 drøftelser med sygehuschef Holger Pind Probst, administrerende overlæge Peter  

 Stigaard Jensen, koordinerende socialrådgiver Leif Müller, personalemedlemmer  

 med tilknytning til grønlænderafsnittene og bistandsværge/patientrådgiver  

 Helene Thiesen.
Endvidere havde jeg samtaler  

 med nogle patienter der rejste nogle spørgsmål over for mig.
Nogle af  

 spørgsmålene faldt uden for ombudsmandens kompetence, hvorfor jeg måtte  

 meddele  

 at jeg ikke kunne foretage mig noget.
Andre spørgsmål drøftede jeg  

 efterfølgende med amtshospitalets ledelse og besvarede dem herefter i  

 særskilte  

 breve til de pågældende.
 I forbindelse med besøget modtog  

 jeg efter aftale med amtshospitalets ledelse hospitalets indberetning af  

 tvang  

 for første kvartal 1995 med tilhørende tvangsprotokol - skema 1 og 3 (se  

 nærmere nedenfor).
Afdeling 17 Amtshospitalets afdeling 17  

 er en  

  

 åben  

  

 afdeling med plads til 10  

 patienter.
Afdelingen består af en ensengsstue på  

 13,2 m2, to tosengsstuer  

 på  

 14,4 m2  

 og tre tosengsstuer på  

 15,0 m2.
 Ensengsstuen, der  

 almindeligvis benyttes som musikstue, inddrages til sengestue såfremt der kun  

 er én kvindelig patient i afdelingen.
En patient fremviste sin  

  

 stue  

  

 som han deler med en anden patient.  

 Stuen er meget aflang.
Den er opdelt i dybden sådan at hver patient har  

 indrettet sig i hver sin ende af lokalet.
Der er en håndvask og et vindue.
 Vedligeholdelsesstandarden af  

 stuerne giver mig ikke anledning til bemærkninger.
 Af møbler har patienterne på  

 tosengsstuerne hver især en seng, et sofabord, en reol, en stol og et lille  

 skab.
 Det blev oplyst at  

 patienterne ikke har plads i skabene til ret mange af deres ejendele, der  

 derfor må opbevares på et depot.
 Umiddelbart forekommer det  

 mindre tilfredsstillende at patienter der har ophold på amtshospitalet i  

 meget  

 lang tid (en årrække), må dele en stue af den nævnte størrelse med en anden.  

 Og  

 det er naturligvis klart utilfredsstillende at der ikke gives sådanne forhold  

 at de har mulighed for at have deres ejendele hos sig i videre omfang end det  

 nu er tilfældet.
 Det blev imidlertid under  

 besøget oplyst at der kun modtages meget få klager over pladsforholdene mv.  

 Under hensyn hertil finder jeg ikke anledning til at foretage mig videre ud  

 over at tilkendegive den opfattelse som er anført ovenfor.
På afdelingen er der en meget  

 rummelig  

  

 opholdsstue  

  

 der er indrettet  

 med en spiseafdeling og en sofagruppe.
Stuen, der endvidere fungerer som  

 fjernsynsrum, har to vinduer med blomster i vindueskarmen og er udsmykket og  

 meget pænt vedligeholdt.
På afdelingen er der et  

  

 musikværksted  

  

 med klaver.
Lokalet  

 fungerer samtidig som bordtennisrum, og der er opstillet reoler og bord og  

 stole.
Rummet, der er aflangt med et vindue i dybden, er også udsmykket og  

 pænt  

 vedligeholdt.
Afdelingsgangen har til den  

 ene side døre ind til de enkelte stuer og opholdsstuen, og til den anden side  

 vinduer med gardiner og blomster i vindueskarmene.
Også gangarealet gav  

 indtryk  

 af at være pænt vedligeholdt.
 Skilte på gangen og på dørene  

 har tekst på både grønlandsk og dansk.
 Om  

  

 bemanding  

  

 og  

  

 normering  

  

 på  

 afdelingen har amtshospitalet oplyst:
07.00 - 15.00 hverdage tre personer 07.00 -  

 15.00 weekend to  

 personer 15.00 - 23.00 alle dage to personer 23.00 - 07.00 alle dage to personer Derudover er der ansat to  

 grønlandske medarbejdere 37 timer om ugen i dag-/aftenvagt  

 (døgninstitutionsmedhjælpere).
 Desuden er der ansat en tolk  

 der er fælles for afdeling 17 og 18. Tolken arbejder på hverdage i dagvagt.
Personalekategori normering faktisk bemanding Afd.sygepl.
01 01 1. assistent 01 01 Sygepl.ass.
02 01,7568 Plejere 11 11,2500 Tolk 01 01 døgn 02 02 18 18,0068 Afdeling 18 Afdeling 18 er en  

  

 lukket  

  

 afdeling.
Den er beliggende på  

 anden sal umiddelbart over afdeling 17. Afdelingen der har plads til 12  

 patienter, havde på besøgstidspunktet 11 patienter.
Afdelingen er indrettet med  

 en ensengsstue på  

 13,4 m2,  

 en ensengsstue på  

 14,6 m2,  

 fire tosengsstuer på  

 15,0 m2  

 og to tosengsstuer på  

 18,9 m2.  

 Ensengsstuen på  

 13,4 m²  

 er en såkaldt akutstue som bruges ved bæltefiksering.
Det betyder at den  

 patient der ligger på den akutte stue, også samtidig disponerer over en anden  

 seng på afdelingen.
 Ensengsstuen på  

 14,6 m²  

 benyttes som  

 musikstue, men kan ved påkommende tilfælde benyttes som sengestue.
 Jeg henviser til det jeg har  

 anført ovenfor om pladsforholdene.
 Denne afdeling har et  

  

 spise- og opholdslokale  

  

 i lighed med det  

 på afdeling 17. Der er også her opstillet et fjernsyn, og lokalet er  

 udsmykket  

 med billeder på væggene.
Gangarealet på denne afdeling  

 er også pænt vedligeholdt.
Der er herfra adgang til et toilet og et bad.
 I forbindelse med besøget  

 konstaterede jeg at en vagt der var fast vagt i forbindelse med fiksering af  

 en  

 patient, udøvede denne funktion fra en stol ude på gangen og med mulighed for  

 at se direkte ind i lokalet.
Jeg har tidligere udtalt mig  

 om spørgsmålet om at patienter ligger fikseret for åben dør.
I forbindelse  

 med  

 en inspektion på Rigshospitalets Psykiatriske Afdeling O i 1987 (Folketingets  

 Ombudsmands beretning for 1988, s. 201ff) gav afdelingen over for mig udtryk  

 for et ønske om, når det er nødvendigt at tvangsfiksere, at der kan  

 tilknyttes  

 en fast vagt som hele tiden er ved den fikseredes side, og at døren til det  

 lokale hvor patienten ligger fikseret, kan lukkes.
Afdelingen oplyste at der  

 om  

 aftenen og om natten hvor der var mangel på personale, skete mange  

 fikseringer.  

 Det medførte at den fikserede måtte ligge alene og for åben dør.
 Jeg udtalte at det efter min  

 opfattelse er en ydmygende og uacceptabel situation for den tvangsfikserede,  

 og  

 at det kan være ubehageligt for medpatienter og for pårørende der måtte være  

 på  

 afdelingen.
Principielt må jeg fastholde  

 den opfattelse som jeg dengang tilkendegav.
Jeg er imidlertid opmærksom på at  

 situationen i det foreliggende tilfælde er en anden.
For det første er der nu  

 tale om faste vagter, og for det andet er den lukkede afdeling - afdeling 18  

 -  

 en mindre afdeling med patienter der på grund af det længerevarende ophold må  

 antages at have et noget andet indbyrdes forhold end tilfældet var for  

 patienterne på Rigshospitalet i 1987. Hertil kommer at der - så vidt jeg har  

 forstået - ikke kommer mange pårørende på afdeling 18.
I en sidegang er der  

 indrettet  

  

 kontorlokale  

  

 og  

  

 samtalerum.
Der er endvidere  

  

 toiletfaciliteter.
 Om  

  

 bemandingen  

  

 og  

  

 normeringen  

  

 af denne afdeling har amtshospitalet oplyst:
07.00 - 15.00 alle dage tre  

 mænd og to kvinder 15.00 - 23.00 alle dage tre  

 mænd og en kvinde 23.00 - 07.00 alle dage to  

 mænd Derudover er der ansat to  

 dobbeltsprogede pædagoger 37 timer om ugen i dag-/aftenvagt og en tolk der  

 som  

 anført ovenfor er fælles med afdeling 17.
Det er oplyst at bemandingen  

 kan dække én fast vagt i dag- og aftenvagt.
Er der brug for flere faste  

 vagter,  

 indkaldes ekstra personale.
Personalekategori normering faktisk bemanding Afd.sygepl.
01 00 1. assistent 01 01 sygepl.ass.
03 02 plejere 18 17 pædagoger 02 03 SSA 00 02 25 25 Haven Bag ved den bygning der  

 indeholder afdeling 17 og 18, er der en lille have.
Haven der i øvrigt er  

 omkranset af andre bygninger, men med en åbning mellem to af bygningerne, er  

 opdelt med et hegn således at der er et lukket afsnit af haven.
Der er i  

 haven  

 opstillet bænke og borde ligesom der er et basketballnet.
Jeg fik ved besøget det indtryk  

 at der ikke gøres brug af denne have i særligt stort omfang; især ikke for så  

 vidt angår patienter fra den lukkede afdeling.
Det blev oplyst at dette har  

 sammenhæng med at haven ikke er indrettet således at patienterne kan benytte  

 den uden tilstedeværelse af personalet.
Om patienternes adgang til  

 udendørs ophold har amtshospitalet efterfølgende oplyst at patienter på den  

 lukkede grønlænderafdeling, der har inddraget terrænfrihed, bliver ledsaget  

 af  

 personale på spadseretur en halv til en hel time mindst én gang om dagen.
Det  

 forudsættes dog at patienternes tilstand i øvrigt ikke kontraindicerer dette.  

 Svært undvigelsesfarlige patienter, patienter der er varetægtsfængslede eller  

 patienter der er svært selvmordsfarlige, kommer efter det oplyste kun uden  

 for  

 afdelingen ganske sjældent.
 Om patienter på den åbne  

 afdeling der har inddraget terrænfrihed, er det oplyst at de bliver ledsaget  

 til og fra beskæftigelse og på ture på amtshospitalets terræn efter behov -  

 ofte flere gange dagligt.
Værkstedsbygning Rundgangen på amtshospitalets  

 område omfattede et besøg i hospitalets værkstedsbygning.
 Umiddelbart indenfor i  

 bygningen er der et anneks med omklædnings- og badefaciliteter der anvendes  

 af  

 hjemmeboende patienter med tilknytning til amtshospitalets dagafdeling.
I selve produktionsenheden  

 udføres der pakke- og montagearbejde som lønarbejde for firmaer i byen.
Det  

 blev oplyst at den årlige omsætning udgør ca. én mio. kr., og at 30 - 40  

 patienter - heraf otte - ni grønlændere - på besøgstidspunktet er tilmeldt  

 til  

 beskæftigelse i denne enhed.
Jeg fik ved besøget det indtryk at grønlænderne  

 ikke er helt stabile i deres fremmøde til beskæftigelse.
På tidspunktet for  

 selve besøget i værkstedsbygningen tog da også kun nogle af de grønlandske  

 patienter del i arbejdet.
 Patienterne der arbejder  

 selvstændigt i hold, fremviste arbejder i form af el-artikler, lamper og  

 loppehalsbånd til katte og hunde.
 Selve produktionshallen er  

 indrettet med vinduer i den ene side og et udluftnings- og  

 ventilationssystem.
 I produktionsafsnittet er der  

 særskilt indrettet en frokoststue.
 Uden for produktionshallen  

 har patienterne sammen med personalemedlemmer lavet et lille, hyggeligt  

 haveanlæg med guldfiskebassin og en stor grill.
Centerbygning I centerbygningen er  

 indrettet en kiosk og café der drives af en ergoterapeut og to assistenter,  

 og  

 hvor der holdes klubaften hver torsdag.
Fra vinduerne er der udsigt til en  

 hyggelig gårdhave med et drivhus der hører til caféen, og som patienter har  

 arbejdsopgaver i tilknytning til.
Fra caféen er der adgang til  

 centrets bibliotek der er indrettet som et almindeligt bibliotek med reoler  

 med  

 bl.a. bøger.
Der er endvidere etableret mulighed for at patienterne kan læse  

 bøger eller andet på stedet og samtidig lytte til musik ved hjælp af nogle  

 hovedtelefoner.
Det blev oplyst at de grønlandske patienter bruger den  

 afdeling  

 meget.
Centret indeholder desuden en  

 meget stor festsal der anvendes til koncerter, teaterforestillinger,  

 julemarked  

 og juletræsfester.
Den er til det brug indrettet med en scene, og der er  

 opstillet et flygel.
Salen er tillige udstyret med ribber og mål og anvendes  

 også som gymnastiksal.
 Centret er i øvrigt opdelt i  

 mindre afdelinger for forskellige terapiformer, hvoraf nogle er beliggende  

 sådan at der fra terapilokalet er udsigt til den hyggelige gårdhave.
 Det blev oplyst at 96 ud af  

 186 patienter tager del i centrets aktiviteter.
 Patienterne har mulighed for  

 at tilmelde sig beskæftigelse i en malerterapi, et cykel- og træhåndværksted,  

 værksted for stoftryk, sy- og tilskæring og værksted for læder- og  

 lerarbejder.
 Endvidere er der i centret  

 indrettet et lille køkken hvor patienter tilbereder lune retter til caféen,  

 og  

 hvor der foretages arbejdsprøvning/arbejdstræning og test i almindelige  

 dagligdagsarbejder.
 Centret og dets forskellige  

 afdelinger gjorde et udmærket indtryk.
 Amtshospitalet har oplyst at  

 de grønlandske patienter har de samme aktivitetstilbud som hospitalets øvrige  

 patienter.
Patienterne på den åbne  

 afdeling er alle i beskæftigelse i en af hospitalets terapier i dagtimerne  

 som  

 en del af behandlingen.
Et - to personalemedlemmer fra afdelingen ledsager  

 patienterne i terapierne med henblik på at støtte og motivere patienten, og  

 for  

 at observere patienterne uden for afdelingens miljø.
Om patienterne på den lukkede  

 afdeling er det oplyst at de er i beskæftigelse i den udstrækning deres  

 tilstand tillader det.
Personalet ledsager patienterne efter patienternes  

 behov.
På begge afdelinger  

 informerer personalet patienterne mundtligt og skriftligt om  

 fritidsaktiviteterne og opfordrer patienterne til at deltage.
For at øge  

 motivationen deltager personalet undertiden sammen med patienterne.
Andre forhold vedrørende de grønlandske patienter En opgørelse pr. 27. april  

 1995 fra amtshospitalet udviste at der på afdelingerne var indlagt 20  

 grønlandske  

 patienter.
Heraf var 11 patienter indlagt på grundlag af en anbringelsesdom  

 afsagt i Grønland, to patienter var indlagt på grundlag af en behandlingsdom  

 afsagt i Danmark, og to patienter havde fået en grønlandsk behandlingsdom.  

 Fire  

 patienter var tvangsindlagt (farlighedskriteriet) og én patient var  

 frivilligt  

 indlagt.
Hovedparten af de 11 patienter der var indlagt på grundlag af en  

 anbringelsesdom, havde modtaget deres dom i 1992-94.
Amtshospitalet har oplyst at  

 der ved indlæggelsen oprettes en grundig journal for alle patienter, og at  

 der  

 dagen efter indlæggelsen afholdes en grundig samtale med de nyindlagte  

 patienter.
Ved månedlige behandlingskonferencer justeres behandlingsplanerne.  

 Efter behandlingskonferencerne afholdes der samtaler med de enkelte patienter  

 med henblik på at opnå deres accept af behandlingsplanerne.
Herudover  

 afholdes  

 der samtaler med patienterne hvis deres tilstand forværres, hvis de selv  

 ønsker  

 en samtale, eller hvis der i øvrigt er behov for en samtale.
Der er ikke  

 planlagt regelmæssige samtaler med patienterne, men der er dagligt stuegang  

 ved  

 en læge.
Den væsentligste del af  

 behandlingen er af medikamentel art.
Behandling foregår endvidere ved  

 plejepersonalets samvær med patienterne.
Patienterne på den  

  

 åbne afdeling  

  

 deltager på skift fem  

 gange om måneden i madlavning.
Patienten vælger selv menuen, handler ind og  

 tilbereder maden til alle patienter på afdelingen.
Afhængig af patientens  

 ressourcer ydes der hjælp fra personalets side.
Måltiderne består  

 hovedsagelig  

 af danske råvarer der tilberedes på grønlandsk maner.
To gange om måneden  

 bliver maden desuden lavet af grønlandske råvarer som sælkød, lammekød,  

 tørfisk  

 o.l.
 Patienterne deltager alle  

 dage i borddækning, servering af mad fra centralkøkkenet, opvask og  

 oprydning.
Om patienterne på den  

  

 lukkede afdeling  

  

 er det oplyst at de  

 deltager i madlavningen afhængig af lyst, evner og psykisk tilstand.
Også på  

 den afdeling bliver der lavet mad af grønlandske råvarer to gange om måneden.
 Patienterne deltager af og  

 til i borddækning og oprydning.
Med henblik på at søge at  

 opretholde kontakten til familien har de grønlandske patienter mulighed for  

 at  

 ringe til Grønland én gang ugentligt.
En sådan samtale, som patienten ikke  

 skal  

 betale for, kan have en varighed af op til fem minutter.
 Patienterne har efter et års  

 ophold ret til en ferierejse til Grønland med ledsager(e). En sådan rejse kan  

 have en varighed af 8-12 dage.
De patienter der er for  

 dårlige til at deltage i en sådan ferierejse, kan modtage besøg på hospitalet  

 af nærtstående familie.
Til det formål råder amtshospitalet over  

 gæsteværelser.  

 Det grønlandske personale står for den praktiske afvikling af besøget,  

 herunder  

 kontakten til familien inden besøget og afhentning af familiemedlemmet i  

 Kastrup Lufthavn.
Varigheden af et sådant besøg  

 er ca. en uge.
Under besøget kan den besøgende spise i amtshospitalets  

 kantine  

 eller på afdelingen sammen med det indlagte familiemedlem.
Under besøget  

 forsøger afdelingen at arrangere mindre ture til byen m.m. - alt efter  

 patientens tilstand.
 Udgifterne i forbindelse med  

 disse besøg afholdes af det grønlandske sundhedsvæsen.
Generelle spørgsmål Under besøget blev der fra  

 amtshospitalets side rejst nogle generelle spørgsmål af særlig betydning for  

 patienterne på afdeling 17 og 18. Spørgsmålene drejede sig om 1. patienternes  

 udskrivning til Grønland, 2. sagsbehandlingstiderne i forbindelse med sager  

 om  

 foranstaltningsændring og 3. sagsbehandlingstiderne i forbindelse med  

 oversættelse til grønlandsk af domme der afsiges i Grønland i sagerne om  

 foranstaltningsændring.
Ad 1. Udskrivning til Grønland Under den indledende samtale  

 med blandt andre administrerende overlæge Peter Stigaard Jensen blev det  

 nævnt  

 at vicepolitimester Jørgen Meyer, Politimesteren i Grønland, har udarbejdet  

 en  

 rapport om "Sundhedsvæsenets og Den grønlandske Kriminalforsorgs  

 behandling af psykisk abnorme lovovertrædere". (Jeg modtog senere et  

 eksemplar af rapporten). Der udspandt sig i tilknytning hertil en drøftelse  

 af  

 forskellige ideer til udslusning/udskrivning af grønlændere der har været  

 anbragt i Danmark på amtshospitalet.
 Den 22. november 1995 skrev  

 jeg bl.a. således til administrerende overlæge Peter Stigaard Jensen:
"Jeg forstod Dem sådan  

 at De som en mulig løsning kunne forestille Dem en udskrivning - midlertidig  

 -  

 til Danmark med henblik på en senere tilbagevenden til Grønland.
Jeg forstod  

 Dem også sådan at De i den forbindelse var opmærksom på at der kunne være  

 knyttet et betalingsproblem til en sådan løsningsmulighed.
De var inde på  

 spørgsmålet om hvorvidt det grønlandske sundhedsvæsen ville anse den  

 pågældende  

 patient for i så fald at have bopæl i Danmark med en deraf følgende  

 forpligtelse for Danmark til at bære omkostningerne.
Jeg nævnte at Ombudsmanden  

 for Grønland havde påbegyndt sit virke den 1. april 1995, og at ombudsmanden  

 eventuelt kunne inddrages i den rejste problemstilling.
Med henblik på en  

 sådan  

 overvejelse - og eventuel underretning af Ombudsmanden for Grønland -  

 fremsatte  

 jeg ønske om at modtage en generel beskrivelse fra Amtshospitalet i  

 Vordingborg  

 til belysning af spørgsmålet om en løsningsmulighed i form af midlertidig  

 udskrivning til Danmark.
 Jeg har på nuværende  

 tidspunkt ikke modtaget en sådan beskrivelse fra Amtshospitalet i Vordingborg  

 hvorfor jeg herved bringer spørgsmålet i erindring".
 I brev af 12. december 1995  

 svarede Amtshospitalet i Vordingborg bl.a.:
 "...
 Det grønlandske retsvæsen er  

 begyndt at idømme patienter behandlingsdom til Danmark (for tiden har  

 hospitalet 4 patienter med en sådan dom).
 Kun 1 af disse patienter har  

 udtrykt ønske om at forblive i Danmark og hvorvidt dette ønske er endeligt,  

 er  

 uafklaret på nuværende tidspunkt.
 Herudover fører hospitalet  

 tilsyn med en behandlingsdømt mandspatient, der har ønsket at forblive i  

 Danmark, hvilket forløber yderst uhensigtsmæssigt.
 Disse domme er afsagt i.h.t.  

 Den grønlandske Kriminallovs § 113, jvnfr. cirkulære nr. 233 af 15.12.93  

 vedr.  

 særlige foranstaltninger for psykisk abnorme lovovertrædere.
 Disse 4 patienter er dels i  

 åben, dels i lukket afdeling.
 Hospitalet har for tiden  

 ingen intentioner om at oprette en speciel udslusningsafdeling for denne  

 gruppe, da alle ønsker at vende tilbage til Grønland.
 Ved nærmere overvejelse er en  

 midlertid udskrivning til Danmark med henblik på tilbagevenden til det  

 grønlandske samfund ikke hensigtsmæssig.
 Udover de nævnte  

 betalingsproblemer er der væsentlige andre problemer.
 Disse er:
 Patienterne har ingen tilknytning til det danske  

 samfund.
 De kan ikke sproget.
 Der vil opstå problemer med misbrug og kriminalitet.
 Der vil også opstå udtalte disciplinære vanskeligheder,  

 hvis patienterne bor udenfor hospitalet.
 På baggrund af dette vil et  

 mere åbent afsnit (pensionatlignende) i Amtshospitalets regi med  

 døgnpersonale  

 være en mere hensigtsmæssig løsning.
 Disse forhold gælder som  

 hovedregel.
 Der er enkelte patienter med  

 en udpræget "dansk baggrund". For disse få er det naturligt med en  

 udskrivelse til Danmark.
 Til den føromtalte gruppe på  

 4 patienter skal lægges de grønlandske patienter, der har behandlingsdom til  

 Grønland og afventer hjemtagning.
 For tiden har hospitalet 1  

 patient, der har ventet på tilbageførsel siden februar 95, hvor han indlagdes  

 fra Grønland til behandling.
 Denne behandling er forlængst  

 afsluttet, og trods gentagne henvendelser til Grønland om hjemtagelse, har  

 han  

 fortsat ophold her.
Talmæssigt drejer det sig  

 således om få patienter, alle med udpræget grønlandsk identitet.
Hospitalet  

 har  

 overvejet, om der kunne etableres en udslusningsafdeling indenfor hospitalets  

 område, men dette er opgivet for ikke at danne et særligt uheldigt miljø  

 centreret omkring en sådan grønlandsk afdeling.
 En sådan afdeling vil  

 utvivlsomt blive centrum for hashrygning og muligvis også for anden  

 kriminalitet.
 Etablering af en sådan  

 boenhed udenfor hospitalet vil være lang og besværlig, da den vil inddrage  

 såvel grønlandske som danske sociale myndigheder.
 De danske sociale myndigheder  

 vil formentlig være betænkelig ved at indgå i en sådan etablering, da de ikke  

 er forpligtet hertil, og en placering udenfor hospitalet vil yderligere  

 isolere  

 patienterne sprogligt.
Der er således tale om en  

 begrænset gruppe, hvor etablering af boenhed vil blive uforholdsmæssig  

 kostbar  

 og samtidig fastholde grønlænderne her." Det er klart  

 utilfredsstillende at det tilsyneladende forholder sig således at grønlandske  

 patienter med behandlingsdom - og som af amtshospitalet bedømmes som  

 færdigbehandlede - ikke kan udskrives fra amtshospitalet alene begrundet i at  

 de grønlandske myndigheder ikke finder at kunne modtage de pågældende.
 Der foreligger ikke for mig  

 præcise oplysninger om de pågældende patienters forhold og om hvad  

 begrundelsen  

 er for at de grønlandske myndigheder ikke finder at kunne modtage de  

 pågældende.
De grønlandske myndigheder  

 som i givet fald skal modtage de grønlandske patienter, har jeg ikke  

 kompetence  

 over for.
Jeg kan derfor ikke forfølge dette spørgsmål yderligere.
 Imidlertid er jeg bekendt med  

 at Direktoratet for Sundhed, Miljø og Forskning i Grønland har nedsat et  

 koordineringsudvalg vedrørende hjemslusning af psykisk syge kriminelle.  

 Arbejdsgruppen, der efter det oplyste har afholdt sit første møde i december  

 1995, har deltagelse af repræsentanter for Direktoratet for Sociale  

 Anliggender  

 og Arbejdsmarked, Direktoratet for Kultur, Undervisning og Kirke,  

 Kriminalforsorgen, Dronning Ingrids Hospital/psykiatrisk afdeling og  

 Kanukoka.
 Jeg har herefter fundet det  

 rettest - efter forudgående aftale med Landstingets Ombudsmand - at sende et  

 eksemplar af denne redegørelse til ham med henblik på at han får mulighed for  

 at vurdere om der skal iværksættes en nærmere undersøgelse af det her nævnte  

 forhold, og i givet fald overveje hvorledes en løsning kan tilvejebringes.
Ad 2. Sagsbehandlingstiderne i forbindelse med sager om  

 foranstaltningsændring Under inspektionsbesøget blev  

 spørgsmålet om lang sagsbehandlingstid i forbindelse med sager om  

 foranstaltningsændring drøftet.
Jeg forstod at Amtshospitalet i Vordingborg  

 finder at sagsbehandlingstiden er alt for lang.
Jeg modtog noget materiale  

 som  

 jeg imidlertid ikke fandt egnet til belysning af problemstillingen, hvorfor  

 jeg  

 den 22. november 1995 bad amtshospitalet om yderligere materiale.
I brev af  

 12.  

 december 1995 henviste amtshospitalet til et skema som hospitalet havde  

 udfærdiget bl.a. vedrørende spørgsmålet om sagsbehandlingstider i den nævnte  

 relation.
Skemaet blev samtidig sendt til mig.
I skemaet er anført dato for  

 sidste rejsning af domsændring og dato for domsændring.
En vurdering af  

 sagsbehandlingstiden alene ud fra disse oplysninger må i nogle af de angivne  

 tilfælde forekomme klart urimelig.
Imidlertid er der ingen oplysninger om  

 hvilke myndigheder der har været involveret, ligesom der ikke er oplysninger  

 til belysning af i hvor lang tid sagen har beroet på den pågældende  

 myndighed.  

 Det betyder at jeg ikke har mulighed for at vurdere om jeg har kompetence  

 over  

 for den myndighed der i den konkrete sag måtte have givet anledning til lang  

 sagsbehandlingstid.
Allerede af den grund må jeg afstå fra at foretage en  

 vurdering af spørgsmålet om sagsbehandlingstiderne således som de fremgår af  

 det modtagne skema.
 Der er i det samlede skriftlige  

 materiale som jeg har modtaget fra Amtshospitalet i Vordingborg, i øvrigt  

 ingen  

 sikre oplysninger til belysning af spørgsmålet om i hvor lang tid en sag har  

 beroet på en bestemt myndighed.
 Jeg har således ikke grundlag  

 for at antage at sagsbehandlingstiden er trukket ud på grund af forhold der  

 kan  

 tilskrives Politimesteren i Grønland eller Rigsadvokaten - to myndigheder som  

 jeg har kompetence over for.
 Såvel det skriftlige  

 materiale som de telefoniske oplysninger som jeg har modtaget, giver mig ikke  

 anledning til at antage at der generelt er et problem med  

 sagsbehandlingstiden  

 i disse sager på Amtshospitalet i Vordingborg.
 Domstolene i Grønland  

 (tilsvarende i Danmark) falder uden for mit område som Folketingets  

 Ombudsmand.  

 Jeg kan derfor ikke beskæftige mig med spørgsmålet om sagsbehandlingstid for  

 så  

 vidt angår den del af sagsbehandlingstiden der kan tilskrives disse.
 Også de grønlandske  

 myndigheder - Dronning Ingrids Hospital og de grønlandske kommuner - falder  

 uden for området for min virksomhed som Folketingets Ombudsmand.
I skemaet er under pkt.
F  

 anført en konkret sag hvorom det oplyses at den ikke er indbragt for  

 domstolene.
Sagen der vedrører et spørgsmål om betalingstilsagn vedrørende  

 fremtidigt ophold i Danmark, beror efter det oplyste på en afgørelse fra  

 Direktoratet for Sociale Anliggender og Arbejdsmarked.
Amtshospitalet i  

 Vordingborg oplyser at der tre gange er rykket for svar, men at hospitalet  

 intet har hørt.
Omtalen af sagen i relation  

 til spørgsmålet om sagsbehandlingstider giver mig anledning til at bemærke at  

 de grønlandske myndigheder ikke hører under mit område som Folketingets  

 Ombudsmand.
Jeg må henvise patienten til selv eller med bistand fra  

 amtshospitalet eventuelt at rejse spørgsmålet over for Landstingets  

 Ombudsmand.
Ad 3. Sagsbehandlingstiderne i forbindelse med oversættelse til  

 grønlandsk af domme der afsiges i Grønland i sagerne om  

 foranstaltningsændring Under inspektionsbesøget  

 havde en af patienterne bragt spørgsmålet frem om en meget lang ventetid på  

 domsudskrifter og oversættelser af sådanne til grønlandsk.
Fra  

 amtshospitalets  

 side blev det bekræftet at der er lang sagsbehandlingstid hvad angår  

 spørgsmålet.
Jeg modtog efterfølgende noget materiale til belysning heraf,  

 men  

 materialet var ikke illustrativt hvorfor jeg den 22. november 1995 udbad mig  

 yderligere materiale for bedre at kunne vurdere om jeg burde orientere  

 relevante instanser om problemet.
 Efterfølgende er jeg blevet  

 opmærksom på en artikel som vicedirektør Willian Rentzmann, Direktoratet for  

 Kriminalforsorgen, har skrevet, og som er optrykt i Nordisk Tidsskrift for  

 Kriminalvidenskab nr. 6 i 1995, s.  

 16f.  

 Det fremgår heraf at Den Grønlandske Retsvæsenskommission på domstolsområdet  

 har foranlediget indført en ordning hvorefter grønlandske domme skal  

 foreligge  

 på grønlandsk meget hurtigt efter at dommen er afsagt.
Fra Den Grønlandske  

 Retsvæsenskommission har jeg modtaget kopi af cirkulære nr. 239 af 18. april  

 1995 fra Landsdommeren i Grønland om oversættelse af retsvæsenets skriftlige  

 henvendelser til borgerne.
Cirkulæret indeholder om retsbogsudskrifter og  

 domsudskrifter disse bestemmelser:
 "  

  

 ad 3. - Retsbogsudskrifter.
Også retsbøger skal altså for  

 fremtiden oversættes, hvis de fremsendes til en person, der ikke med  

 sikkerhed  

 forstår skriftlig dansk.
Det forudsættes ikke, at sekretærer eller  

 kredsdommere  

 selv skal udføre denne oversættelse, der vil medføre en del ekstraarbejde i  

 forhold til tidligere.
Derimod skal der arrangeres ordninger, hvorefter den  

 nødvendige tolkebistand rekvireres udefra.
Igen må man bestræbe sig på ikke  

 at  

 forsinke sagsbehandlingen mere end højst nødvendigt, hvorfor oversættelsen  

 skal  

 ske hurtigt.
Er det ikke muligt for den enkelte kredsret at klare dette  

 lokalt,  

 må udskrifterne, som anført ad pkt. 2, faxes til landsrettens afdelingsleder,  

 der  

 så iværksætter en hurtig oversættelse og faxer udskriften retur til  

 kredsretten.
 ad 4. - Domsudskrifter.
Tilsvarende skal  

  

 alle domme  

  

 - altså både i kriminelle og  

 civile sager og uden hensyn til foranstaltningens eller sagens karakter - nu  

 oversættes til grønlandsk og fremsendes borgeren på begge sprog, hvis man  

 ikke  

 positivt ved, at den pågældende person fuldt ud forstår skriftlig dansk.
Også  

 dette vil medføre en betydelig mængde ekstraarbejde, som imidlertid på samme  

 måde som anført ad pkt. 3 må klares ved hjælp af ekstern tolkebistand.
I de  

 fleste sager, hvor parterne har været til stede ved domsafsigelsen, haster  

 oversættelse af domsudskriften næppe helt så meget, som hvis der er tale om  

 meddelelser til parterne under sagen eller retsbogsudskrifter.
Imidlertid  

 skal  

 det også her påses, at perioden fra at dommen er afsagt og til at udskriften  

 er  

 borgeren i hænde, ikke er urimelig lang.
Såfremt en person ikke har været til  

 stede ved domsafsigelsen, haster det med at få oversat domsudskriften, idet  

 resultatet af dommen jo da først tilgår den pågældende ved modtagelsen af  

 udskriften.
Som anført ovenfor, må den enkelte kredsret bestræbe sig på at  

 antage tilstrækkelig med tolkebistand lokalt, men kan, såfremt dette ikke er  

 muligt, rette henvendelse til landsrettens afdelingsleder, der herefter  

 foranlediger oversættelse iværksat.
..." Jeg har endvidere modtaget  

 kopi af landsdommerens følgeskrivelse til samtlige kredsretter og ansatte i  

 landsretten.
Det fremgår heraf at det der er anført i cirkulæret, skal  

 indføres  

 som fast praksis i alle kredsretter og landsretten inden udgangen af juli  

 1995.  

 Efter dette tidspunkt vil landsdommeren rette henvendelse til hver enkelt  

 kredsret og forhøre sig om hvorvidt det er sket.
Hvis der opstår  

 vanskeligheder  

 ved gennemførelsen af cirkulærets bestemmelser, er det angivet at der kan  

 rettes henvendelse til afdelingslederen i landsretten der i videst muligt  

 omfang vil hjælpe med at løse problemerne, herunder rekvirere den nødvendige  

 tolkebistand hvis det ikke er lykkedes lokalt.
 At der på området er sket en  

 forbedring således at ventetiderne på de grønlandske oversættelser ikke er så  

 lang som tidligere, er blevet bekræftet under en telefonisk samtale den 14.  

 november 1995 med koordinerende socialrådgiver Leif Müller, Amtshospitalet i  

 Vordingborg.  

 Leif Müller oplyste imidlertid samtidig at ventetiden fortsat ikke er helt  

 tilfredsstillende.
 Det falder uden for mit  

 område som ombudsmand at udtale mig om spørgsmålet vedrørende  

 sagsbehandlingstid i forbindelse med oversættelse til grønlandsk af domme der  

 afsiges i Grønland i sager om foranstaltningsændring.
 Under henvisning til at  

 Landsdommeren i Grønland har udstedt et cirkulære med de angivne bestemmelser  

 og har besluttet at cirkulærets bestemmelser skal indføres som fast praksis  

 inden udgangen af juli 1995, finder jeg ikke i øvrigt at burde foretage mig  

 videre.
Tvangsprotokoller Som anført ovenfor modtog jeg  

 i forbindelse med mit besøg efter aftale med amtshospitalets ledelse  

 hospitalets indberetning af tvang for første kvartal 1995 med tilhørende  

 tvangsprotokol - skema 1 og 3. Indberetningen vedrører patienter på  

 amtshospitalets afdeling 18.
Ved min gennemgang af  

 protokolskemaerne er jeg ikke gået ind i en nærmere vurdering af beslutningen  

 om frihedsberøvelse henholdsvis fiksering mv.
Min opmærksomhed har været  

 henledt på om de fastsatte procedureforskrifter har været overholdt.
 Jeg modtog fire skemaer  

 (skema 1) om frihedsberøvelse (tvangsindlæggelse/tvangstilbageholdelse)  

 hvoraf  

 de tre skemaer vedrører grønlændere og et skema en dansker.
Den tidsmæssige udstrækning  

 af frihedsberøvelserne strækker sig fra en enkelt dag til lidt over fire  

 måneder.
To af frihedsberøvelserne vedrører grønlændere der er overført fra  

 Grønland (på røde papirer) til amtshospitalets lukkede afdeling.
Efter § 21, stk. 1, i lov om  

 frihedsberøvelse og anden tvang i psykiatrien påhviler det til stadighed  

 overlægen at påse at bl.a. frihedsberøvelse ikke anvendes i videre omfang end  

 nødvendigt.
Efter lovens § 21, stk. 2, skal resultatet af efterprøvelse af  

 frihedsberøvelsen tilføres tvangsprotokollen henholdsvis tre, 10, 20 og 30  

 dage  

 efter at frihedsberøvelsen er iværksat, og herefter mindst hver fjerde uge så  

 længe frihedsberøvelsen opretholdes.
 Jeg går ud fra at de enkelte  

 tilførsler til tvangsprotokollen om tidspunkterne for revurdering af  

 frihedsberøvelse er foretaget af andre end overlægen, og at overlægen er  

 orienteret om resultatet af disse revurderinger således at overlægen kan  

 opfylde forpligtelsen efter lovens § 21, stk. 1. Herefter giver gennemgangen  

 af  

 de fire skemaer mig kun anledning til disse bemærkninger:
I et enkelt tilfælde mangler  

 angivelse af klokkeslet for ophør af frihedsberøvelsen.
For så vidt angår to  

 af  

 skemaerne, fremgår det at der er foretaget revurdering af sagerne på lidt  

 senere tidspunkter end foreskrevet i reglerne.
 Jeg har ikke grundlag for at  

 antage at der skulle være tale om generelle systemfejl.
Jeg modtog endvidere 35  

 skemaer (skema 3) om fiksering mv. (tvangsfiksering, anvendelse af fysisk  

 magt). De udfærdigede skemaer vedrører 10 patienter.
For én patients  

 vedkommende er der udfærdiget 18 skemaer, for én patient to skemaer, for én  

 patient tre skemaer og for én patient seks skemaer.
For de øvrige seks  

 patienter er der udfærdiget 1 skema for hver patient.
I 32 tilfælde er der  

 foretaget bæltefiksering, og i 16 tilfælde er der anvendt fysisk magt hvor  

 magtanvendelsen har bestået i en "fastholden" af patienten.
I et  

 enkelt tilfælde er det ikke ved afkrydsning angivet at der er anvendt fysisk  

 magt, men i skemaets rubrik til beskrivelse af "Art og omfang af  

 anvendelse af fysisk magt" er det angivet at patienten har været holdt  

 fast. (Jeg går ud fra at der er tale om en forglemmelse for så vidt angår den  

 manglende afkrydsning, da forholdet i øvrigt er beskrevet i selve skemaet).  

 Af  

 to skemaer fremgår det at patienten har fået beroligende medicin.
I hovedparten (20 ud af 32)  

 af tilfældene af bæltefiksering har den tidsmæssige udstrækning heraf været  

 under seks timer.
Der er således tale om at patienten i tre tilfælde var  

 fikseret i under en time, i syv tilfælde over én og under to timer, i fem  

 tilfælde over to og under tre timer, i fire tilfælde over tre og under fire  

 timer og i ét tilfælde over fem og under seks timer. (I ét af de netop nævnte  

 fire tilfælde (tre-fire timer) fremgår der ikke noget klokkeslet for ophøret,  

 men blot en ophørsdato.
Da fikseringen fandt sted kl. 20.30 og ophørte den  

 samme dag, kan fikseringen have haft en varighed af højst tre timer og 30  

 minutter). I to tilfælde var patienten fikseret i over 12 og under 13 timer,  

 og  

 i andre to tilfælde var patienten fikseret i over 13 og under 14 timer.
I et  

 enkelt tilfælde var den tidsmæssige udstrækning mellem 16 og 17 timer, i to  

 tilfælde mellem 19 og 20 timer, og i andre to tilfælde mellem 23 og 24 timer.  

 Den tidsmæssige udstrækning fordeler sig i de resterende tre tilfælde sådan:  

 45  

 timer og 10 minutter, 68 timer og 15 minutter og 83 timer og 40 minutter.
Efter § 15 i lov om  

 frihedsberøvelse og anden tvang i psykiatrien træffes beslutning om  

 tvangsfiksering af en læge efter at denne har tilset patienten.
Hvis det i  

 nærmere beskrevne tilfælde af hensyn til patientens egen eller andres  

 sikkerhed  

 vil være uforsvarligt at afvente lægens tilsyn, kan sygeplejepersonalet på  

 egen  

 hånd beslutte at fiksere den pågældende med bælte.
I så fald skal lægen da  

 straks tilkaldes og træffe afgørelse om anvendelsen af tvangsfiksering med  

 bælte.
 Det fremgår af 10 skemaer at  

 den ordinerende læge var til stede ved tvangsfikseringen.
 I de resterende 22 tilfælde  

 kom lægen til stede inden 10 minutter i 15 tilfælde, inden 15 minutter i ét  

 tilfælde, inden 25 minutter i ét tilfælde, inden 30 minutter i to tilfælde og  

 inden 35 minutter i ét tilfælde.
I ét tilfælde gik der en time  

 og 15 minutter, og i et andet tilfælde tre timer.
I sidstnævnte tilfælde  

 fremgår det udtrykkeligt af skemaet at lægen "desværre (var) optaget  

 andetsteds!".
Jeg finder ikke at have  

 tilstrækkelig anledning til at iværksætte en nærmere undersøgelse af hvad  

 årsagen er til at der i de to sidstnævnte tilfælde gik så lang tid som det  

 var  

 tilfældet,n før en læge traf afgørelse om tvangsfiksering (sen tilkaldelse  

 og/eller sen ankomst). Jeg finder imidlertid på det foreliggende grundlag at  

 måtte understrege betydningen af at bestemmelsen i § 15, stk. 3, i lov om  

 frihedsberøvelse og anden tvang i psykiatrien iagttages, og at det betyder at  

 en afgørelse skal træffes af en læge i løbet af ret kort tid efter at  

 fikseringen er sket.
På et stort amtshospital bør det ikke være forbundet med  

 praktiske problemer at iagttage bestemmelsen.
 Herudover giver gennemgangen  

 af skemaerne mig ikke anledning til bemærkninger.
 Amtshospitalet har i  

 skrivelsen af 19. februar 1996 anført følgende:
 "Det skal bemærkes, at  

 reglerne vedrørende tvangsfikseringer vil blive indskærpet overfor de  

 vagthavende læger.
 Det er korrekt, at Amtshospitalet  

 er stort og med meget personale, herunder også mange læger, men i vagttiden  

 udenfor den normale dagarbejdstid er der til Amtshospitalet, og det store  

 spredte geografiske område, som hospitalet er beliggende på, kun éen læge i  

 bunden vagt og éen læge i vagt med tilkald fra hjemmet.
 Der kan derfor i perioder  

 være overordentlig mange ting at se til for éen enkelt vagthavende læge.
