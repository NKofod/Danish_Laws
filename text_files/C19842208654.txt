(Til samtlige børnehave- og  

 fritidspædagogseminarier og de socialpædagogiske seminarier) Da forhandlingerne med Lærernes Centralorganisation om indførelse af en  

 afspadseringsordning ved børnehave- og fritidspædagogseminarierne og de  

 socialpædagogiske seminarier endnu ikke har kunnet afsluttes, skal man i  

 fortsættelse af ministeriets skrivelse af 17. januar 1984 meddele følgende:
 De for tjenestemandslønnede lærere og praktikledere ved børnehave- og  

  fritidspædagogseminarierne samt tjenestemandslønnede lærere,  praktikledere  

 og overlærere/souschefer ved de socialpædagogiske  seminarier fra 1. februar  

 1984 - eller eventuelt et tidligere tidspunkt - registrerede overtimer i  

 undervisningsåret 1983/84, for hvilke der ikke er ydet overtimebetaling,  

 indregnes i de pågældendes timetal for undervisningsåret 1984/85 med et  

 tillæg på 50 pct., dog at overtimer for tjenestemandslønnede med reduktion på  

 grund af alder indregnes uden tillæg på 50 pct.
 For overtimer, der på grund af fratræden ikke kan afvikles ved  

 afspadsering, ydes der overtimebetaling efter de hidtidige regler uden  

 forhøjelse af timetallet med 50 pct.
 Tjenestemandslønnede med nedsat timetal og tilsvarende nedsat løn er som  

 det fremgår af ministeriets skrivelse af 17. januar 1984 ikke omfattet af de  

 fastsatte retningslinier for afspadsering af overtimer eller reglerne om  

 overtimebetaling, sålænge der ikke tillægges dem timer ud over det pligtige  

 timetal.
 For tjenestemandslønnede med undertimer i undervisningsåret 1983/84  

 overføres undertimer for tiden efter 1. februar 1984 til  unvisningsåret  

 1984/85 efter nedsættelse af antallet af undertimer med 25 pct., idet der dog  

 højst efter nedsættelse med 25 pct. kan overføres 15 undertimer.
 Det tilføjes, at der fortsat i undervisningsåret 1984/85 skal foretages  

 registrering af overtimer (og undertimer) for førnævnte grupper af  

 tjenestemandslønnede med henblik på afspadsering i det derefter kommende  

 undervisningsår, således at der - bortset fra fratræden - ikke ydes de  

 pågældende betaling for overtimer.
 P.m.v.
 e.b.
Hanne Tornøe fm.
