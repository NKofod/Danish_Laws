Egen drift-undersøgelse angående 34 sager om uansøgt afsked  

 af tjenestemænd af disciplinære grunde I.
I   

 ndledning I beretningsåret 1990 afsluttede jeg en egen drift-undersøgelse, der vedrørte  

 sager om uansøgt afsked inden for Danske Statsbaner (DSB) og Post- og  

 Telegrafvæsenet (P&T). Resultatet af undersøgelsen er offentliggjort i  

 FOB 1990.339 ff.
I undersøgelsen indgik fra DSB alene 1 (2) sager, men  

 derimod fra P&T 38 sager, hvor afskeden havde disciplinære forhold som  

 baggrund.
DSB meddelte mig på møder den 14. og 27. maj 1991, at det beroede på en  

 beklagelig misforståelse, når jeg fra DSB ikke havde modtaget flere  

 disciplinærsager.
På mødet den 27. maj 1991 tilkendegav jeg herefter, at jeg  

 havde besluttet i beretningsåret 1991 at iværksætte en særskilt egen  

 drift-undersøgelse vedrørende disciplinærsager fra DSB.
 I skrivelse af 31. maj 1991 bad jeg generaldirektoratet for DSB om at måtte  

 modtage dels de 27 sager, der i henhold til en liste af 15. maj 1991 fra DSB  

 vedrørte disciplinær afsked af tjenestemænd, og som var afgjort i perioden  

 1987-1990, dels tilsvarende sager, der var afsluttet i perioden fra den 1.  

 januar til den 1. juli 1991. Jeg bad endvidere om at måtte modtage en liste  

 over de sager, som DSB i perioden fra den 1. januar 1987 til den 1. juli 1991  

 havde afsluttet om uansøgt afsked af overenskomstansatte.
 Generaldirektoratet for DSB sendte mig herefter den 1. august 1991 35 sager,  

 der vedrørte disciplinær afsked af tjenestemænd, og som var afsluttet i  

 perioden 1. januar 1987 til den 5. juli 1991. Generaldirektoratet sendte mig  

 endvidere en fortegnelse over 51 sager, som DSB i perioden fra den 1. januar  

 1987 til den 1. juli 1991 havde afsluttet om uansøgt afsked af månedslønnede  

 overenskomstansatte.
 Efter en foreløbig gennemgang af de modtagne sager meddelte jeg  

 generaldirektoratet for DSB i skrivelse af 5. november 1991, at jeg havde  

 besluttet at afgrænse min undersøgelse til de 35 modtagne sager om  

 disciplinær afsked af tjenestemænd.
 Forinden afslutningen af min undersøgelse modtog jeg en konkret klage fra  

 parten i en af sagerne (DSB-95), og denne sag udgik herefter af egen  

 drift-undersøgelsen.
 De resterende 34 sager er omtalt i denne rapport i anonymiseret form.
 Journalnumre er erstattet med sagsnumrene DSB 66 - DSB 100.
II.
R   

 etsgrundlaget I egen drift-undersøgelsen angående 130 sager om uansøgt afsked fra DSB og  

 P&T, der er offentliggjort i min beretning for 1990, s. 339 ff, beskrev  

 jeg i afsnit II.A, s.343 hvilke forskellige sæt retsregler, en offentlig  

 arbejdsgiver som DSB ved personaleadministrationen er bundet af.
Jeg  

 redegjorde i afsnit II.B (s. 343 ff) for tjenestemandslovgivningens  

 materielle bestemmelser om suspension og uansøgt afsked, i afsnit II.D (s.  

 354 f  

 ) for ulovbestemte saglige krav i relation til afgørelser om uansøgt afsked,  

 i afsnit II.E (s. 355 ff) for sagsbehandlingsregler samt i afsnit II.F (s.  

 367 ff) for de forskellige former for prøvelse af en afgørelse om afsked.
De anførte afsnit udgør også for denne undersøgelse en gennemgang af de  

 bestemmelser, der regulerer det undersøgte område, og er således af interesse  

 herfor.
Jeg kan derfor henvise til de anførte afsnit i FOB 1990, s. 343 ff.
III.
Undersøgelsens indhold A.
Kortlægning af sagerne 1) Partens ansættelsesforhold.
 Alle de 34 sager angik fastansatte tjenestemænd.
 2) Afskedigelsesgrundlaget.
Alle de undersøgte sager havde disciplinære forhold som baggrund for  

 afskedigelsen.
I 3 sager forelå en kombination af henholdsvis ikke-strafbare  

 forhold i tjenesten/pådømte strafbare forhold uden for tjenesten,  

 ikke-strafbare forhold i tjenesten/ikke-strafbare forhold uden for tjenesten  

 og mistanke om strafbare forhold i tjenesten/ bestyrket mistanke om strafbare  

 forhold uden for tjenesten.
 I den følgende fremstilling, hvor sagerne er rubriceret henholdsvis i og uden  

 for tjenesten, vil samme sag således kunne være nævnt flere steder.
32 af sagerne vedrørte forhold i tjenesten.
Langt den overvejende del heraf -  

 26 sager - vedrørte ikke-strafbare forhold i tjenesten.
Af disse 26 sager var  

 21 begrundet i den ansattes udeblivelse fra arbejdet.
Udeblivelsessagerne kan  

 underopdeles således: udeblivelse/manglende dokumentation for sygdom/1.  

 sygedagspålæg i 3 sager (DSB-87, DSB-90 og DSB-93) - udeblivelse/manglende  

 dokumentation for sygdom i 3 sager (DSB-67, DSB-69 og DSB-71) -  

 udeblivelse/manglende fremlæggelse af varighedserklæring i 3 sager (DSB-81,  

 DSB-82 og DSB-84) - udeblivelse/manglende fremskaffelse af  

 120-dages-sygeerklæring i 3 sager (DSB-70, DSB-77 og DSB-88) og udeblivelse  

 uden påberåbt sygdom i 9 sager.
I 5 sager var afskedigelsen begrundet i spiritusindtagelse i forbindelse med  

 tjenesten, og i 2 sager (DSB-72 og DSB-92) var afskedigelsen begrundet i de  

 ansattes tilsidesættelse af tjenesteforskrifter.
I DSB-72 indgik i  

 afskedigelsesgrundlaget tillige oplysninger om samarbejdsvanskeligheder.  

 Havde alene samarbejdsvanskeligheder været årsag til afskedigelsen eller  

 havde tjenesteforseelser ikke i sig selv kunnet føre til afsked, skulle sagen  

 have været afgjort efter reglerne om diskretionær afsked, jf. afsnit II.B.2  

 (s.  

 346 f  

 ) i FOB 1990.
 I 3 sager indgik mistanke om strafbare forhold i tjenesten i  

 afskedigelsesgrundlaget, og i DSB-99, hvor den ansatte vedtog en bøde i  

 anledning af kørsel i tjenesten i spirituspåvirket tilstand, forelå bestyrket  

 mistanke om et sådant forhold.
 I DSB-96 og DSB-98 lå pådømte strafbare forhold i tjenesten til grund for  

 afskedigelsen.
5 sager vedrørte forhold uden for tjenesten.
Heraf var der alene i DSB-82  

 tale om et ikke-strafbart forhold, medens DSB-100 angik en bestyrket mistanke  

 om et strafbart forhold.
 I 3 tilfælde - DSB-68, DSB-76 og DSB-94 - forelå domme for strafbare forhold  

 begået uden for tjenesten.
 3) Suspension.
 I 9 sager blev der forud for afskedigelsen truffet afgørelse om suspension.
 Afgørelsen om suspension blev i alle tilfælde meddelt tjenestemanden.
I DSB-83 indstillede driftsområdet til generaldirektoratet i skrivelse af 27.  

 juni 1989, at den ansatte suspenderedes.
Driftsområdet oplyste i den  

 forbindelse, at den ansatte på grund af ferie ikke skulle møde på arbejde før  

 den 17. juli 1989. Generaldirektoratet, der traf afgørelse om suspension den  

 7. juli 1989, fremsendte afgørelsen til driftsområdet til udlevering til  

 tjenestemanden.
I skrivelse af 12. juli 1989 indkaldte driftsområdet  

 tjenestemanden til en tjenstlig afhøring den 17. juli 1989. Den ansatte ses  

 først ved selve afhøringen at være gjort bekendt med afgørelsen om  

 suspension.
Vedrørende spørgsmålet om virkningstidspunktet for afgørelsen, se  

 nedenfor i afsnit III.C.4 (s. 000).
I ingen af sagerne var suspensionsspørgsmålet i øvrigt behandlet som en  

 selvstændig afgørelsessag.
Der var således ikke foretaget partshøring,  

 ligesom afgørelserne ikke var begrundet.
Vedrørende afgørelsessager i  

 forvaltningslovens forstand henviser jeg i øvrigt til FOB 1990, s.  

 355f.
 4) Lønstandsning.
I 19 tilfælde gennemførtes lønstandsning.
Heraf vedrørte 18 tilfælde  

 tjenestemandens udeblivelse fra tjenesten.
I DSB-94 var  

 afskedigelsesgrundlaget pådømte strafbare forhold, der var begået uden for  

 tjenesten.
På grund af varetægtsfængsling den 15. maj 1990 mødte parten ikke  

 til tjeneste.
Lønstop blev foretaget den 16. maj 1990 og i øvrigt fejlagtigt  

 videreført i perioden fra den 11. oktober 1990 til den 22. januar 1991, jf.  

 afsnit III.C.4, s. 000.
Afgørelse om lønstandsning blev i 17 tilfælde meddelt tjenestemanden, omend i  

 en række tilfælde på et relativt sent tidspunkt.
I DSB-70 meddelte DSB parten  

 i skrivelse af 17. juni 1987, at lønudbetaling var standset med virkning fra  

 den 1. juni 1987.
I DSB-93 meddelte driftsområdet parten i skrivelse af 3. august 1990, at  

 foretagelse af lønstop var nødvendiggjort, da lægeerklæring fra 1. sygedag  

 ikke var fremskaffet for to nærmere anførte perioder.
Det blev tilføjet, at  

 den manglende løn ikke ville blive frigjort, før den omtalte lægeerklæring  

 forelå for begge perioder.
I skrivelse af 15. august 1990 anmodede  

 driftsområdet tjenestemanden om at fremskaffe en varighedserklæring.
I den  

 forbindelse blev det anført, at der som tidligere meddelt var indført  

 lønstop, indtil tingene var bragt i orden, og at parten ikke ville få  

 udbetalt løn ultimo august måned 1990. Brevet blev af postvæsenet returneret  

 til DSB med påtegning om, at adressaten var flyttet.
I anbefalet skrivelse af  

 3. oktober 1990 meddelte generaldirektoratet parten, at lønudbetaling var  

 standset med virkning fra den 1. september 1990. Brevet blev som det  

 tidligere brev af 15. august 1990 returneret af postvæsenet.
På denne  

 baggrund kan der være tvivl om, hvorvidt afgørelsen om lønstandsning er  

 meddelt parten.
 Der kan være tvivl om det samme spørgsmål i DSB-94, der er omtalt umiddelbart  

 ovenfor i dette afsnit og nedenfor i afsnit III.C.4 (s. 000). Parten blev  

 varetægtsfængslet den 15. maj 1990. I skrivelse af 16. maj 1990 meddelte DSB  

 parten via tjenestestedet, at lønudbetaling indtil videre var standset.  

 Hvorvidt der fra tjenestestedet er foretaget kundgørelse af afgørelsen  

 fremgår ikke af sagen.
 I 3 sager blev afgørelsen om lønstandsning ikke meddelt parten.
I DSB-85 oplyste driftsområdet i skrivelse af 12. september 1989 til DSB, at  

 tjenestemanden ikke kunne kontaktes, da han ikke boede på den opgivne  

 adresse, og da telefonen var lukket.
Det blev endvidere oplyst, at rygter  

 ville vide, at den pågældende var taget på langfart.
Endelig blev det oplyst,  

 at der var foretaget lønstop den 4. september 1989.
I såvel anbefalet som almindeligt brev af 26. september 1989 - sendt til den  

 af parten senest opgivne adresse - meddelte DSB tjenestemanden, at  

 lønudbetaling var standset med virkning fra den 1. oktober 1989. Det  

 anbefalede brev blev modtaget retur med påtegning "ikke afhentet inden  

 henliggefristens udløb". I forbindelse med den senere indkaldelse den  

 27. oktober 1989 af parten til tjenstligt forhør blev det klarlagt, at han  

 var flyttet til en anden adresse.
Ved telefonisk henvendelse dertil blev det  

 bekræftet, at han sejlede på langfart og på indkaldelsestidspunktet ikke var  

 hjemme.
I sagen var der ikke kontakt til tjenestemanden i øvrigt, forinden  

 afgørelsen om afskedigelse blev fremsendt til den pågældendes tjenestested  

 til udlevering.
 I DSB-89 blev skrivelser fremsendt til tjenestemanden på den af ham opgivne  

 adresse, der blev bekræftet ved henvendelse til folkeregisteret og  

 CPR-registeret - returneret af postvæsenet med påtegningen "Flyttet,  

 hvorhen vides ikke" og "Afrejst".
 På grundlag af de konkrete omstændigheder i disse 2 sager må det lægges til  

 grund, at afgørelse om lønstandsning ikke blev meddelt parten.
I DSB-90 oplyste regionschefen den 21. marts 1990 over for DSB, at der den  

 samme dag var foranlediget foretaget lønstop for den pågældende tjenestemand  

 (med virkning fra den 1. april 1990). Afgørelse herom ses ikke meddelt  

 parten.
Den manglende meddelelse kan imidlertid karakteriseres som konkret  

 uvæsentlig, da lønudbetaling blev iværksat igen med virkning fra den 1. april  

 1990. Lønstandsning blev således ikke effektueret.
Spørgsmålet om lønstandsning blev behandlet som en afgørelsessag, jf.
FOB  

 1990, s. 356, i 3 sager af de 19 sager, hvori der blev gennemført  

 lønstandsning (DSB-77, DSB-88 og DSB-93).
I DSB-88 havde DSB i henvendelser af 20. november 1989 og 9. januar 1990  

 anmodet parten om at fremskaffe en erklæring om helbredstilstanden.
I  

 skrivelse af 26. januar 1990 til parten anførte DSB, at DSB var uden svar på  

 disse henvendelser og derfor bad parten om - for at undgå eventuel standsning  

 af lønudbetalingen - at foranledige, at erklæringen forelå inden udløbet af  

 en nærmere fastsat frist.
Skrivelsen kan opfattes som en høringsskrivelse.  

 Afgørelsen om lønstandsning, der blev meddelt parten i skrivelse af 12. marts  

 1990, opfylder derimod ikke forvaltningslovens bestemmelse om begrundelse, da  

 afgørelsen ikke indeholder en henvisning til de retsregler, i henhold til  

 hvilke afgørelsen er truffet.
 I 17 tilfælde - inklusive DSB-90, hvor lønstandsning blev besluttet af  

 tjenestestedet, men ikke effektueret - blev spørgsmålet om lønstandsning ikke  

 behandlet som en selvstændig afgørelsessag.
B.
Sagsbehandlingsregler.
 1) Inhabilitet.
 Der blev ikke konstateret spørgsmål om inhabilitet i nogen af sagerne.
 2) Partsrepræsentation - bisidder.
 I 10 sager forelå der partsrepræsentation i form af anvendelse af bisidder.
I 7 af disse sager indgik spirituspåvirkethed i forbindelse med tjenesten i  

 afskedsgrundlaget.
Herudover vedrørte DSB-83 udeblivelse samt sygemelding på  

 grund af spiritusindtagelse dagen forinden.
I ingen sager - bortset fra DSB-96, der blev afgjort på grundlag af en dom -  

 deltog en bisidder i den tjenstlige afhøring.
Ved det tjenstlige forhør var  

 bisidderen i alle 10 sager en repræsentant fra Dansk Jernbaneforbund eller  

 Jernbaneforeningen.
Bisidderen fremsendte i 6 tilfælde bemærkninger til sagen efter afholdelse af  

 tjenstligt forhør.
I DSB-73 og DSB-75 protesterede henholdsvis COI og COII i  

 forbindelse med § 31-høringen mod den påtænkte afsked.
I min tidligere undersøgelse redegjorde jeg for, hvorfor det må antages, at  

 parten ved valget mellem hvem, der skal bistå i forbindelse med et tjenstligt  

 forhør, ikke er begrænset til de persongrupper, der er omhandlet i  

 tjenestemandslovens § 21, stk. 2. Jeg anførte, at myndigheden kun kan  

 tilsidesætte partens valg af bisidder i tilfælde, hvor der konkret vil være  

 hjemmel hertil i forvaltningslovens § 8, stk. 2 ("findes at burde vige  

 for væsentlige offentlige eller private interesser"), jf.
FOB 1990, s.  

 356f.
Tilsvarende betragtninger må antages at gøre sig gældende, for så vidt  

 angår tjenstlige afhøringer.
Myndigheden kan ikke generelt afskære partens  

 valgmulighed for så vidt angår spørgsmålet om, hvem der skal bistå ham ved  

 den tjenstlige afhøring.
Valgmuligheden kan alene begrænses efter  

 forvaltningslovens § 8, stk. 2, efter en konkret vurdering.
 I en udtalelse af 4. juni 1992 til mig anførte auditøren under  

 Trafikministeriet bl.a. følgende:
"Spørgsmålet om valg af bisidder har været aktuelt i et enkelt tilfælde,  

 hvor den pågældende part ønskede en bisidder fra en ikke  

 forhandlingsberettiget organisation, jf. tjenestemandslovens § 21, stk. 2,  

 sammenholdt med § 49. Jeg forelagde spørgsmålet for Finansministeriet, som i  

 brev af 17. juni 1991 udtalte sig på linie med det i rapportudkastet på side  

 8 anførte." Spørgsmålet om en bisidders beføjelser er illustreret i DSB-100. I sagen,  

 hvor afskeden var begrundet i, at parten var mødt til tjeneste i  

 spirituspåvirket tilstand, gav parten ved det tjenstlige forhør møde med en  

 skibsfører fra Jernbaneforeningen som bisidder.
Som bilag 6 i sagen var  

 fremlagt en udskrift af kriminalrettens dom vedrørende et forhold begået i  

 1990. Det fremgik af bilaget, at parten i 1984 ved tilkendegivelse fra  

 Politimesteren i X-by udenretligt havde vedtaget en bøde for spirituskørsel.  

 Parten, der var tjenstgørende i X-by, oplyste under forhøret, at forholdet i  

 1984 var begået på en fridag og således uden for tjenesten.
Til støtte herfor  

 oplyste parten, at straffesagen retteligt var blevet behandlet af  

 Politimesteren i Y-by.
Auditøren fremsendte herefter den 26. marts 1991 en udskrift af  

 forhørsprotokollen alene til bisidderen.
I den forbindelse oplyste auditøren,  

 at det af selve domsudskriften fremgik, at forholdet, der var begået i 1984,  

 var blevet behandlet af Politimesteren i X-by.
Auditøren anmodede om  

 bisidderens og partens kommentarer hertil.
Det kan ikke antages, at en bisidder uden videre overtager en parts  

 beføjelser på tilsvarende måde som en partsrepræsentant.
Bl.a.  

 sagsoplysningsskridt, herunder fremsendelse af høringsskrivelser, må som  

 følge heraf under alle omstændigheder foretages over for parten selv.
I sagen  

 var DSB's manglende fremsendelse af høringsskrivelsen  

 til parten selv konkret uvæsentlig, da parten i skrivelse af 10. april 1991  

 fremsendte nærmere oplysninger om det omstridte faktuelle forhold.
Bisidder  

 fremsendte den 3. april 1991 et indlæg i sagen uden bemærkninger i relation  

 til  

 det omtvistede forhold og til udskriften af forhørsprotokollen.
Det fremgår  

 ikke af sagen, hvorvidt partens skrivelse af 10. april 1991 er fremkommet på  

 eget initiativ eller på baggrund af bisidders eventuelle videresendelse af  

 auditørens skrivelse af 26. marts 1991.
 Auditøren under  

 Trafikministeriet anførte i udtalelsen til mig følgende:
"Med hensyn til sagen  

 DSB-100 kan det oplyses, at det må formodes, at partens svarskrivelse af 10/4  

 1991 fremkom på baggrund af bisidderens videresendelse af mit brev af 26/3  

 1991, idet det af et notat på min sag fremgår, at svarbrevet indgik den 15/4  

 1991 sammen med udtalelsen fra bisidderen (selv om denne udtalelse er dateret  

 så tidligt som den 3/4 1991). Af journalen fremgår det, at den den 15/4 1991  

 modtagne forsendelse var afsendt af bisidderen. - Tilsvarende  

 sagsoplysningsskridt  

 vil fremtidig blive foretaget over for parten selv." 3) Vejledning.
 a) Pension.
I 31 sager vejledte DSB i forbindelse med afskeden parten om mulige  

 tidspunkter for udbetaling af opsat pension samt i enkelte sager, jf.  

 nedenfor, om muligheden for i stedet for opsat pension at få en  

 fratrædelsesgodtgørelse.
Parten havde i de øvrige 3 sager ikke ret til  

 pension. (Om reglerne for opsat pension henviser jeg til FOB 1990, s.345 f).
 I 16 tilfælde anførte DSB, at den månedlige pensionsydelse ville komme til  

 udbetaling "til ægtefællen eller børn under 18 år fra det tidspunkt, den  

 pensionsberettigede er afgået ved døden".
Vejledningen på dette punkt er ikke i overensstemmelse med bestemmelsen i §  

 24, stk. 4, 1. pkt, i tjenestemandspensionsloven, hvorefter pensionsydelsen  

 kommer til udbetaling fra den 1. i måneden efter dødsfaldet.
I de resterende  

 18 sager - bortset fra DSB-69, DSB-84 og DSB-94, hvor parten blev afskediget  

 uden pension samt DSB-96, DSB-97, DSB-99 og DSB-100, hvor vejledningen ikke  

 findes på sagen (jf. nærmere herom nedenfor i afsnittet) - kan det  

 konstateres, at vejledningen på dette punkt er blevet ændret og herefter ikke  

 længere misvisende.
Vejledningen i disse sager er omformuleret til "Ved  

 dødsfald til eventuel ægtefælle med 2/3 og til eventuelle børn under 18 år  

 med 1/10 pr. barn".
 Efter bestemmelsen i § 25, stk. 1, i tjenestemandspensionsloven kan  

 finansministeren "efter indhentet udtalelse fra Lønningsrådet bestemme,  

 at en fratrædende tjenestemand i stedet for ret til opsat pension kan få en  

 fratrædelsesgodtgørelse, der kan anvendes som indbetaling til en  

 pensionsordning, der kan godkendes af finansministeren, og som ikke senere  

 kan tilbagekøbes uden finansministerens samtykke". Bestemmelsen finder  

 anvendelse i alle tilfælde, hvor tjenestemanden har ret til opsat pension.
DSB har i 13 tilfælde undladt at vejlede om denne bestemmelse.
Denne  

 undladelse er eventuelt begrundet i, at Finansministeriet - som oplyst i  

 DSB-73 - på tidspunktet for afskedigelsen endnu ikke havde fastsat endelige  

 retningslinier herfor.
Forinden finansministerens udnyttelse af den  

 bemyndigelse, der er indeholdt i tjenestemandspensionslovens § 25, stk. 1,  

 til at fastsætte regler for dette område, kan det ikke antages, at  

 myndigheden havde pligt til at vejlede om det endnu uregulerede spørgsmål.
I andre 11 sager vejledte DSB parten om muligheden for i stedet for opsat  

 pension at få en fratrædelsesgodtgørelse.
Der er sammenfald mellem de sager,  

 hvor DSB har omformuleret vejledningen i forhold til  

 tjenestemandspensionslovens § 24, stk. 4, 1. pkt., og har medtaget vejledning  

 om lovens § 25, stk. 1. Et sådant sammenfald har jeg taget som udtryk for en  

 tilstræbt forbedring fra DSB's side af vejledningen om de pensionsmæssige  

 forhold.
 Forud for denne ændring af vejledningen ses vejledning om  

 tjenestemandspensionlovens § 25, stk. 1, alene foretaget i DSB-68, DSB-72, og  

 DSB-73, hvor DSB tillige vejledte om tjenestemandspensionslovens § 25, stk.  

 2.
 Efter bestemmelsen i § 25,  

 stk. 2, i tjenestemandspensionsloven kan en tjenestemand, som fratræder sin  

 stilling uden at være berettiget til pension efter § 2, for ansættelsestid  

 forud for den 1. juli 1969 vælge at få udbetalt pensionsbidrag efter  

 bestemmelserne i § 50, stk. 3, i lønnings- og pensionsloven af 1958 i stedet  

 for at bevare ret til opsat pension eller eventuel fratrædelsesgodtgørelse  

 eller til overførselsbeløbet efter § 26. (Ordene "eller til  

 overførselsbeløbet efter § 26" er udgået ved lov nr. 884 af 23. december  

 1987 om ændring af lov om tjenestemandspension).
 I de nævnte 3 sager var  

 tjenestemanden ansat forud for den 1. juli 1969, hvorfor en vejledning  

 tillige  

 om lovens § 25, stk. 2, var korrekt.
I DSB-76 undlod DSB - korrekt  

 - at vejlede om lovens § 25, stk. 2. Parten i sagen var fra den 1. november  

 1968 ansat som styrmandsaspirant og fra den 1. juli 1969 som styrmand på  

 prøve.
Finansministeriet meddelte i forbindelse med § 31-høringen, at parten  

 ved afsked var berettiget til opsat pension i henhold til  

 tjenestemandspensionslovens  

 § 24, jf. § 25, stk. 2. Da Finansministeriet ikke er omfattet af  

 undersøgelsen, kan jeg ikke formulere en kritik af ministeriets besvarelse.  

 Sagen medtages her som et eksempel på en selvstændig vurdering fra DSB's side  

 af, hvorvidt lovens § 25, stk. 2, fandt anvendelse.
 Sagen DSB-91 illustrerer  

 derimod et eksempel på, at DSB undlod at vejlede om  

 tjenestemandspensionslovens  

 § 25, stk. 2. Finansministeriet oplyste, at de to tjenestemænd, der var tale  

 om i sagen, var ansat som tjenestemænd henholdsvis den 1. december 1965 og  

 den  

 1. maj 1969. For begges vedkommende blev det endvidere oplyst, at de var  

 berettiget til opsat pension efter tjenestemandslovens kap. 7. Skrivelsen fra  

 Finansministeriet vedrørende den sidstnævnte tjenestemand er med  

 blyantpåtegning  

 i marginen forsynet med følgende påtegning: "pensionsforhold vedr.  

 ansættelse  

 før 1. juli 1969". Jeg må herefter finde det beklageligt, at DSB undlod  

 at vejlede om lovens § 25, stk. 2.
 En ændret vejledningsform kan  

 konstateres i DSB-96, DSB-97, DSB-98, DSB-99 og DSB-100, idet der i disse  

 sager  

 i afskedsbrevet er henvist til en vedlagt vejledning om opsat pension.
 Vejledningen findes  

 imidlertid kun i sagen DSB-98. I denne er medtaget den omformulerede  

 vejledning  

 i relation til tjenestemandspensionslovens § 24, stk. 4, 1. pkt, jf. ovenfor  

 i afsnittet, samt vejledning om lovens § 25, stk. 1, jf. ovenfor i afsnittet.  

 Da parten var ansat som tjenestemand den 1. november 1962, må jeg anse det  

 som  

 en fejl, at DSB ikke tillige vejledte parten om hans ret til efter lovens §  

 25,  

 stk. 2, for ansættelsestid forud for den 1. juli 1969 at vælge at få udbetalt  

 pensionsbidrag.
 Af personallisten i DSB-100  

 fremgår det, at parten blev ansat som styrmandsaspirant den 1. august 1968 og  

 som styrmand på prøve den 1. juli 1969. I forbindelse med § 31-høringen  

 oplyste  

 Finansministeriet, at den pågældende, der var ansat som tjenestemand den 1.  

 august 1968, havde ret til opsat pension i henhold til  

 tjenestemandspensionsloven,  

 kap. 7. Forudsættes det, at den vejledning, der var vedlagt afskedsbrevet i  

 denne sag, er identisk med den vejledning, der var vedlagt afskedsbrevet i  

 DSB-98, jf. umiddelbart ovenfor i afsnittet, har vejledningen været korrekt,  

 da  

 parten ikke ville være omfattet af tjenestemandspensionslovens § 25, stk. 2.  

 En  

 sikker stillingtagen til spørgsmålet lader sig imidlertid ikke foretage, da  

 vejledningen ikke beror på sagen.
 I udtalelsen af 20. maj 1992  

 til mig har DSB bl.a. anført følgende:
"Den vejledning, der er  

 medsendt afskedsbrevene, og som der findes et eksemplar af i én af sagerne,  

 er  

 enslydende - og med andre ord ens for de sager, hvori der i brevene er  

 henvist  

 til den.
Vejledningen er i virkeligheden en foreløbig vejledning, og vi vil  

 sørge for, at det fremover vil fremgå af den.
Vi vil endvidere være opmærksom  

 på vejledningsproblemet vedrørende tjenestemandspensionslovens § 25, stk. 2.
Vi kan oplyse, at den ovenfor  

 nævnte foreløbige vejledning altid følges op af en uddybende vejledning, der  

 tilsendes parten fra DSBs Arbejdsmiljøkontor - Pension.
Heri vejledes også i  

 påkommende tilfælde om tjenestemandspensionslovens § 25, stk. 2, og  

 vejledningen indeholder kronebeløb." b) Anden vejledning.
I DSB-82 meddelte parten DSB i skrivelse af 30. januar 1989, at han ikke  

 havde modtaget et som bilag 5 nærmere anført brev.
En i DSB,  

 regionssekretariatet Y-by, ansat havde i skrivelse af 12. december 1988  

 oplyst, at brevet skulle være sendt til parten allerede den 10. november  

 1988. Brevet af 12. december 1988 var formuleret således: "... uanset  

 breve herfra 4., 10. og 24. november 1988". Brevet af 10. november 1988  

 var underskrevet af en anden ansat i DSB, regionssekretariatet Y-by.
Parten  

 undrede sig over, at DSB ikke ville sende en kopi af brevet til ham, hvis det  

 eksisterede.
 Der synes helt klart at være tale om en misforståelse fra partens side, idet  

 parten opfattede udtrykket "breve herfra" som værende breve  

 underskrevet af den samme person og ikke blot fra samme myndighed - i sagen  

 regionssekretariatet Y-by.
DSB fremsendte i skrivelse af 2. februar 1989 til parten en kopi af  

 regionssekretariatets brev af 10. november 1988 uden nærmere vejledning i  

 form af bemærkninger til afklaring af partens misforståelse.
Efter min  

 opfattelse ville det have været hensynsfuldt  

 over for parten, om DSB havde forklaret den rette sammenhæng.
4) Aktindsigt.
Notatpligt.
 For så vidt angår det regelsæt, der regulerer spørgsmål om aktindsigt og  

 notatpligt, henviser jeg til FOB 1990, s.  

 357 f.
Der er kun fremsat begæring om aktindsigt i 1 sag (DSB-82), hvor parten i  

 skrivelse af 30. januar 1989 begærede aktindsigt i en skrivelse af 10.  

 november 1988 fra regionssekretariatet.
Begæringen blev imødekommet den 2.  

 februar 1989 og således inden for 10-dages-fristen i forvaltningslovens § 16,  

 stk. 2. Sagen er i øvrigt omtalt ovenfor i afsnit III.B.3.b.
De notater, der forefindes på de undersøgte sager fra DSB, er udfærdiget  

 enten som påtegninger på skrivelser eller som særskilte løse lapper.
Omend  

 løse lapper overvejende ses udfærdiget, synes DSB således ikke at anvende en  

 bestemt fremgangsmåde ved notering af oplysninger i medfør af  

 offentlighedslovens § 6. DSB anvender heller ikke - som visse andre  

 myndigheder - til notering af § 6-oplysninger en bestemt type (farvede) ark,  

 hvorpå er fortrykt, at der på arket noteres oplysninger til opfyldelse af  

 notatpligten.
 I udtalelsen til mig oplyste DSB vedrørende dette spørgsmål følgende:
"DSB har efter den forrige egen drift-undersøgelse indført notering af  

 oplysninger på specielle notatark." Konkrete spørgsmål om manglende overholdelse af notatpligten i henhold til  

 offentlighedslovens § 6 har ikke været rejst i nogle af sagerne.
En gennemgang af sagerne har ikke gjort det muligt at konstatere  

 tilsidesættelse af reglerne om notatpligt.
Dog kan der rejses spørgsmål herom  

 i DSB-72, DSB-88 og DSB-94.
 I DSB-72 fremgår det af udskriften af 19. juni 1987 vedrørende tjenstlig  

 afhøring af parten om de tjenstlige forhold den 20. maj 1987 og  

 samarbejdsvanskeligheder med såvel ledelsen som øvrige medarbejdere, at  

 parten blev foreholdt en tjenstlig samtale den 10. december 1986 om et  

 konkret samarbejdsproblem den 1. december 1986 med en kvindelig medarbejder.  

 Blandt sagens akter foreligger en skrivelse af 1.  

 december 1986 fra denne medarbejder, hvori der til belysning af  

 samarbejdsvanskelighederne  

 redegøres for en konkret episode den 30. november 1986 kl. 22.46. (Der må  

 formodes at være identitet mellem episoden, der blev gjort til genstand for  

 en  

 tjenstlig samtale den 10. december 1986 og den i skrivelsen af 1. december  

 1986  

 anførte). Der foreligger på generaldirektoratets sag ikke et notat vedrørende  

 indholdet af den tjenstlige samtale den 10. december 1986. Såfremt der under  

 den tjenstlige samtale er fremkommet oplysninger, der er omfattet af  

 notatpligten i henhold til offentlighedslovens § 6, og som ikke fremgår af  

 sagens akter i øvrigt burde der på generaldirektoratets sag have foreligget  

 et  

 af tjenestestedet udfærdiget notat med disse oplysninger.
Parten havde i DSB-88  

 telefonisk rettet henvendelse til DSB den 2. juli 1990 - den samme dag, som  

 afgørelsen om afskedigelse er truffet.
Et notat om samtalens indhold blev  

 udfærdiget den 16. juli 1990, efter at parten skriftligt havde rejst  

 spørgsmål  

 om bl.a. feriepenge.
Af notatet fremgår, at samtalen den 2. juli 1990  

 hovedsageligt  

 drejede sig om feriepenge.
Såfremt de oplysninger, der i øvrigt blev afgivet  

 under samtalen, var omfattet af offentlighedslovens § 6, burde disse have  

 været noteret.
Ud fra sagens akter lader indholdet af de øvrige oplysninger  

 sig imidlertid ikke fastlægge.
Parten i DSB-94 rettede i  

 skrivelse af 1. februar 1991 henvendelse til DSB, da han ikke kunne forstå,  

 at  

 han ikke havde fået løn eller var blevet suspenderet fra det tidspunkt, hvor  

 han efter fravær på grund af varetægtsfængsling havde meldt sig til tjeneste  

 igen.
Skrivelsen er påtegnet en bekræftelse fra tjenestestedet af partens  

 oplysning om tilbagemeldingen den 11. oktober 1990. DSB medtog ved  

 besvarelsen  

 den 19. februar 1991 af partens henvendelse en oplysning om, at han ved  

 tilbagemeldingen havde fået meddelelse om, at han ikke skulle møde og udføre  

 tjeneste.
DSB betragtede derfor parten som suspenderet fra  

 tilbagemeldingstidspunktet.  

 På generaldirektoratets sag foreligger ikke andre notater end et notat af 15.  

 oktober 1990 vedrørende en telefonsamtale med tjenestestedet, hvor det  

 oplyses,  

 at parten havde ringet og meddelt, at han var blevet idømt en fængselsstraf  

 og  

 løsladt til senere afsoning.
Såfremt tjenestestedet på vegne af  

 generaldirektoratet havde meddelt parten en mundtlig afgørelse om suspension,  

 burde der have været foretaget notat herom. (I givet fald burde en sådan  

 mundtlig afgørelse tillige meget hurtigt have været bekræftet skriftligt).
 På grundlag af sagens  

 oplysninger - herunder DSB's formulering af besvarelsen af 19. februar 1991,  

 hvorefter  

 parten betragtedes som suspenderet - er der imidlertid ikke grundlag for at  

 antage, at der er meddelt parten en afgørelse om suspension.
 Oplysningen om, at  

 tjenestestedet havde meddelt parten, at han ikke skulle møde og udføre  

 tjeneste,  

 burde derimod have været noteret på generaldirektoratets sag til brug for  

 opgørelsen af partens eventuelle løntilgodehavende.
 5) Begrundelse.
 a) Henvisning til retsregler.
I ingen af de 34 sager var anført en tilstrækkelig henvisning til det  

 retsgrundlag, på hvilket afgørelsen om afskedigelse var truffet, jf.  

 forvaltningslovens § 24, stk. 1, 1. pkt.
Det tilsvarende gør sig gældende i  

 alle 34 sager for så vidt angår afgørelsen om pension.
Det vil føre for vidt at redegøre for manglerne i alle sager.
Jeg har derfor  

 udvalgt nogle eksempler.
 1. Afskedigelse.
 DSB henviste i begrundelsen i DSB-76 alene til, at parten ved sin adfærd  

 havde overtrådt "bestemmelserne i hæftet "Medarbejderens forhold og  

 forpligtelser", s. 4, og bestemmelserne i tjenestemandslovens § 10, stk.  

 1". Begrundelsen burde tillige have indeholdt en henvisning til, at DSB  

 som disciplinær straf for den tjenstlige forseelse efter bestemmelserne i  

 tjenestemandslovens § 24 og § 28 traf afgørelse om afskedigelse med forkortet  

 varsel.
Sagerne DSB-68, DSB-94, DSB-96 og DSB-98 er identiske for så vidt angår  

 begrundelsesmanglen.
Parten var i 3 af tilfældene blevet afskediget på  

 grundlag af en straffedom og i DSB-96 på grundlag af en dom for overtrædelse  

 af søloven.
I forbindelse med § 31-høringen anførte DSB: "De  

 bestemmelser, hvorefter sagen behandles og afgøres, er tjenestemandslovens §§  

 10, 19-24, 28 og 31, som er optrykt i Aftalehåndbog, afsnit 1.1. Kopi af  

 bestemmelserne vedlægges".
 Afskedigelsesskrivelserne indeholdt ingen retlig henvisning og var blot  

 formuleret således: "I fortsættelse af vores brev af ...  

 (høringsskrivelsen) følger vedlagt et brev af dags dato, hvori ministeren for  

 offentlige arbejder (trafikministeren) afskediger Dem (dig) af (fra)  

 tjenesten ved DSB med udgangen af ... måned ...". En retlig henvisning  

 til de relevante retsregler var heller ikke indeholdt i ministerens breve.
En udtrykkelig henvisning i afskedigelsesbrevene til det retsgrundlag, der er  

 nævnt i § 31-høringen, vil ikke opfylde kravet i forvaltningslovens § 24,  

 stk. 1, 1. pkt.
Efter forvaltningsloven påhviler det myndigheden - og ikke  

 parten - at udrede den eller de blandt flere tidligere nævnte bestemmelser,  

 som afgørelsen om afskedigelse er truffet på grundlag af.
 2. Pension.
 DSB-66 indeholdt i begrundelsen en henvisning til den relevante retsregel,  

 men manglede angivelse af den dagældende lovbekendtgørelses nr. og dato.
 Henvisningen til retsregler i DSB-68 og DSB-72 bestod blot i en henvisning  

 til kap. 7 i lov nr. 292 af 18. juni 1969 om tjenestemandspension med senere  

 ændringer.
 Lov nr. 263 af 22. maj 1986 om ændring af lov om tjenestemandspension burde  

 have været angivet, da denne lov ændrede affattelsen af kap. 7. Herudover må  

 det anses for en fejl, dels at DSB henviste til hele kap. 7 og ikke kun de  

 relevante bestemmelser, dels at DSB ved henvisning til lønnings- og  

 pensionsloven af 1958 ikke angav lovens nr. og dato.
DSB-89 manglede angivelse af lovens nr. og dato samt ændringsloven som anført  

 under omtalen af DSB-68 og DSB-72 umiddelbart ovenfor.
Endvidere var det en  

 fejl at henvise til hele lovens kap. 7.
Parterne i DSB-91 var ifølge personallisterne ansat som tjenestemænd  

 henholdsvis den 1. december 1965 og den 1. maj 1969. De afskedigelsesbreve,  

 som trafikministeren underskrev, henviste alene til  

 tjenestemandspensionslovens kap. 7. De medfølgende afskedigelsesbreve, som  

 DSB underskrev, henviste alene til lovens § 24. Ud over manglende angivelse  

 af nr. og dato for loven og ændringsloven eller lovbekendtgørelsen manglede  

 der henvisning til samtlige relevante bestemmelser.
Det er nærliggende at  

 antage, at parterne ved at sammenholde brevene underskrevet af henholdsvis  

 trafikministeren og DSB blev bibragt den fejlagtige opfattelse, at deres  

 pensionsmæssige forhold alene var omfattet af § 24 og ikke tillige af  

 § 25.
Parten i DSB-69, DSB-84 og  

 DSB-94 blev afskediget uden pension.
Begrundelserne vedrørende  

 pensionsspørgsmålet var ikke blot mangelfulde, men der manglede helt  

 henvisning til retsgrundlaget for afgørelsen af pensionsspørgsmålet.
 b) Sagsfremstilling.
Undersøgelsen har vist, at sagsfremstillingen, jf. forvaltningslovens § 24,  

 stk. 2, må anses for tilstrækkelig i 11 tilfælde.
Som eksempel herpå kan  

 nævnes DSB-68: "Af en domsudskrift fremgår, at De den 26. marts 1987 ved  

 retten i Korsør er idømt 10 måneders fængsel for legemsbeskadigelse af særlig  

 farlig karakter efter straffelovens § 245, stk. 2." Citatet er uddrag af § 31-høringen af 7. maj 1987 til parten.
I  

 afskedigelsesskrivelsen af 9. juni 1987 anfører DSB. "I fortsættelse af  

 vores brev af 7. maj 1987 ...". Efter omstændighederne vil  

 sagsfremstillingen ikke skulle gentages i afskedigelsesbrevet, idet en  

 udtrykkelig henvisning til en tidligere meddelt og fortsat tilstrækkelig  

 begrundelse vil kunne erstatte en optagelse af begrundelsen i selve  

 afskedigelsesbrevet.
Jeg finder dog ikke, at den ovenfor citerede formulering  

 er udtryk for en tilstrækkelig klar henvisning til den tidligere meddelte  

 begrundelse.
En udtrykkelig henvisning til en tidligere meddelt begrundelse  

 kan f.eks. formuleres, som følger: "Idet der henvises til den  

 begrundelse, der fremgår af generaldirektoratets skrivelse af ...".
I de øvrige 23 sager var  

 sagsfremstillingen mangelfuldt angivet.
Også på dette punkt vil det føre for  

 vidt at redegøre for manglerne i samtlige de omhandlede sager.
Som i FOB 1990  

 -  

 for så vidt angik sager fra P & T, jf. s. 400 - kan sagerne inddeles i  

 typetilfælde, og spørgsmålet illustreres ved eksempler inden for de enkelte  

 typer.
 DSB-94 er et eksempel på en  

 begrundelse for afskedigelse på grundlag af en straffedom. § 31-høringen, som  

 DSB henviste til ved den uheldige formulering "i fortsættelse  

 af...", var indledt således:
 "Af en domsudskrift fra  

 Østre Landsret fremgår, at landsretten ved dom af 18. september 1990 har  

 stadfæstet Tåstrup rets dom af 12. februar 1990, hvorefter du er idømt 5  

 måneders fængsel og frakendt førerretten i 5 år for overtrædelse af  

 færdselslovs- og straffelovsbestemmelser.
Af en domsudskrift fra retten  

 i Tåstrup fremgår, at du ved retten den 9. oktober 1990 er idømt 1 år og 6  

 måneders fængsel som tillægsstraf for overtrædelse af bl.a.  

 straffelovsbestemmelser." Efter min opfattelse mangler  

 der i sagsfremstillingen en angivelse af de (væsentligste) bestemmelser i  

 færdsels- og straffeloven, som parten har overtrådt, samt en (kort)  

 redegørelse  

 for indholdet heraf.
Begrundelserne i sagerne om  

 afsked efter tjenstligt forhør henviser ikke blot til forhøret, men  

 indeholder  

 en selvstændig sagsfremstilling.
For så vidt angår det utilstrækkelige i en  

 eventuel blanko henvisning til forhøret, henviser jeg til FOB 1990, s. 400.
Parten i DSB-90 var ved  

 skrivelser af 18. august 1988 og 26. juli 1989 pålagt at indhente  

 lægeerklæring  

 fra 1. sygedag.
Denne oplysning var ikke medtaget i begrundelsen, men må være  

 tillagt væsentlig betydning for afgørelsen om afskedigelse.
 Generaldirektoratet henviste  

 i DSB-92 bl.a. til "foreliggende vidneforklaringer" uden nærmere at  

 angive indholdet af disse forklaringer.
 I DSB-99 finder jeg det mest  

 korrekt, om DSB havde medtaget en oplysning om, at parten havde vedtaget en  

 bøde og erklæret sig skyldig i overtrædelse af færdselsloven.  

 Færdselsovertrædelsen bestod i promillekørsel og var den direkte årsag til,  

 at  

 der blev indledt en afskedigelsessag.
Det sidste typetilfælde omfatter  

 de sager, hvor parten ikke mødte op til det tjenstlige forhør.
Som anført i  

 FOB  

 1990, s. 400, er der i disse sager efter min opfattelse et særligt behov for  

 at  

 redegøre for de faktiske omstændigheder, som DSB har lagt vægt på ved  

 afgørelsen.
 Såvel DSB-77 som DSB-93  

 medtager følgende afsnit:
"Efter  

 tjenestemandslovens regler har sagen været behandlet af (forelagt for)  

 auditøren under Trafik- og Kommunikationsministeriet (Trafikministeriet), der  

 den ... har udtalt, at du må betragtes som udeblevet fra tjenesten uden  

 lovlig  

 grund." Jeg må anse det for en fejl,  

 at DSB ikke har medtaget oplysning om, at der havde været forsøgt afholdt  

 tjenstligt forhør og de nærmere omstændigheder i forbindelse hermed, jf.  

 nærmere afsnit III.B.8. Afskedigelse er - når forholdet ikke er fastslået ved  

 dom - betinget af afholdelse af et sådant forhør, jf. tjenestemandslovens §  

 24, 3. pkt.
 c) Referat af praksis.
I ingen af sagerne redegjorde DSB for den praksis, der var fulgt ved  

 afgørelsen om afskedigelse.
Hvorvidt den manglende medtagelse af et referat  

 af praksis udgjorde en fejl i de enkelte sager, har jeg derfor ikke grundlag  

 for at vurdere.
Jeg har imidlertid fundet anledning til at overveje spørgsmålet i DSB-73.  

 Parten var i sagen blevet indberettet for at have været spirituspåvirket  

 under tjenesten som togfører i to tilfælde.
Efter tjenstligt forhør  

 indstillede bisidderen, at parten blev overført til anden tjeneste.
Auditøren  

 fandt, at der var tilstrækkeligt grundlag for at afskedige parten, men afgav  

 indstilling om overførsel til anden tjeneste, da parten havde erkendt sin  

 situation og havde indledt en antabusbehandling.
Efter nøje overvejelse af  

 sagen meddelte generaldirektoratet auditøren, at der var tilstrækkeligt  

 grundlag for afskedigelse, og at en afgørelse med dette indhold ville være i  

 harmoni med den linie, der var lagt i sager af lignende art for  

 lokomotivpersonale, og som ønskedes lagt for visse andre personalekategorier.  

 Partens erkendelse af situationen og påbegyndelse af en antabusbehandling  

 udgjorde ikke tilstrækkeligt formildende  

 omstændigheder.
 Efter min opfattelse burde  

 DSB - især i en sådan sag, hvor der herskede kvalificeret tvivl med hensyn  

 til  

 retsfølgen på baggrund af de begåede forseelser - i begrundelsen for  

 afgørelsen  

 have redegjort for de relevante dele af praksis.
 d) Redegørelse for hovedhensyn.
Som anført i FOB 1990, s. 374 og 401, skal en begrundelse fremtræde som en  

 forklaring på, hvorfor afgørelsen har fået det pågældende indhold.
I  

 tilfælde, hvor afgørelsen beror på et skøn, skal (som anført i FOB 1990, s.  

 358 f  

 ) de hovedhensyn angives, der har været bestemmende for skønsudøvelsen, jf.  

 forvaltningslovens § 24, stk. 1, 2. pkt.
Myndigheden skal således i  

 begrundelsen tilkendegive, hvilke kriterier den har tillagt vægt ved  

 afgørelsen.
For så vidt angår afgørelser om afskedigelse med forkortet varsel, opfylder  

 ingen af sagerne kravet i forvaltningslovens § 24, stk. 1, 2. pkt., om  

 angivelse af hovedhensyn.
Redegørelsen herfor mangler helt i alle sager.
Efter tjenestemandslovens § 28 kan tjenestemænd afskediges uden ansøgning med  

 3 måneders varsel til udgangen af en måned.
Afskedigelse kan dog ske med  

 kortere varsel, såfremt den er begrundet i, at tjenestemanden som følge af  

 strafbart forhold, tjenesteforseelse eller mislighed er uskikket til at  

 forblive i stillingen.
Særligt kvalificerede forhold, der gør parten uskikket  

 til fortsat ansættelse i stillingen, kan således begrunde ikke blot  

 afskedigelse, men afskedigelse med forkortet varsel.
Begrundelsen må  

 indeholde en redegørelse for disse særlige forhold.
 For så vidt angår afgørelsen om sanktionsvalget - afskedigelse -medtager  

 ingen af sagerne en fuldt tilstrækkelig redegørelse for hovedhensynene.
 Sagen DSB-73 kan på grund af sagens konkrete omstændigheder nævnes som et  

 eksempel på en begrundelse, der er tæt på at opfylde kravene i  

 forvaltningslovens § 24 med hensyn til sagsfremstilling og redegørelse for  

 hovedhensyn. (Jeg forudsætter herved, at der i tilstrækkeligt omfang havde  

 været partshørt, henvist til retsregler og taget stilling til partens  

 anbringender). Afskedigelsesbrevet medtages her i uddrag:
 "Auditøren under trafikministeriet har foretaget undersøgelse i  

 anledning af en indberetning, hvorefter De har været spirituspåvirket under  

 tjenesten den 4. oktober og 6.  

 oktober 1987.
Af sagen fremgår, at De den  

 4. oktober 1987 mødte til tjeneste kl. (tidspunkt) og udførte tjeneste i  

 togene  

 (tognumre og strækning) Under Deres tjenstgøring opstod der mistanke om, at  

 De  

 var spirituspåvirket.
En blodprøve udtaget den pågældende dag kl. 18.35  

 viste,  

 at De havde en alkoholkoncentration i blodet på 2,16 0/00. Ved den foretagne  

 tjenstlige afhøring dagen efter oplyste De, at De havde drukket 2 glas  

 hvidvin  

 og en halv øl før mødetidspunktet.
Ved en fornyet afhøring, efter at  

 resultatet  

 af blodprøven forelå, har De oplyst, at De havde drukket et ikke nærmere  

 angivet kvantum spiritus den 3. oktober om aftenen, samt at De nok havde  

 drukket nogle flere glas vin den 4. oktober om formiddagen end tidligere  

 erkendt.
De blev på grundlag af ovennævnte  

 forhold midlertidigt sat fra togtjenesten og skulle herefter møde den 6.  

 oktober 1987, kl. 14.00, som (ny arbejdsfunktion ved stationstjeneste). Da De  

 mødte, skønnedes De påny spirituspåvirket.
En blodprøve udtaget samme dag kl.  

 15.55 viste en alkoholpromille på 2,45.
Ved den første tjenstlige  

 afhøring dagen efter oplyste De, at De havde drukket 2 glas bitter til  

 morgenkaffen og 5-6 glas vin til frokost.
Også her har De, efter at  

 resultatet  

 af blodprøven forelå, oplyst, at De nok har drukket flere glas vin end først  

 oplyst.
Ved Deres adfærd de  

 pågældende dage har De overtrådt bestemmelserne i P-cirkulære, pkt 3/86 af 2.  

 januar 1986 om spiritusnydelse i forbindelse med tjenesten.
De har herved  

 gjort  

 Dem skyldig i meget alvorlige tjenstlige forseelser.
Det er en absolut skærpende  

 omstændighed, - at De den  

 (dato) 1985 er forsat fra togtjenesten i ét år på grund af  

 spirituspåvirkethed under tjenesten, - at De den  

 (dato) 1985 er tildelt en skriftlig irettesættelse af togpersonalekontoret  

 for forsildekomster og fravær fra tjenesten uden at underrette  

 tjenestestedet, samt - at De den  

 (dato) 1986 er tildelt generaldirektoratets alvorligste irettesættelse og  

 advarsel for flere tilfælde af udeblivelser fra tjenesten.
 På grund af det ovenfor  

 anførte må vi nå dertil, at DSB ikke længere ønsker at beskæftige Dem.
 Deres skriftlige udtalelse er  

 indgået i vurderingen af sagen.
 Vi vedlægger et brev af dags  

 dato, hvori trafikministeren afskediger Dem fra tjenesten ved DSB med  

 udgangen  

 af april måned 1988.
..." DSB anførte i udtalelsen til  

 mig følgende:
"Der vedlægges et  

 eksemplar af P-cirkulære, pkt 3/86 af 2. januar 1986, og et eksemplar af  

 hæftet  

 "Medarbejdernes forhold og forpligtelser", der erstatter  

 cirkulæret.  

 Om spiritusnydelse i og i forbindelse med tjenesten henvises til side 3, 2.  

 spalte, i cirkulæret, og til side 4, 2. spalte, i hæftet.
Begge publikationer  

 er fordelt med personligt eksemplar til alle medarbejdere." P-cirkulæret og hæftets  

 bestemmelser om spiritusnydelse i og i forbindelse med tjenesten er  

 enslydende  

 og har følgende ordlyd:
 "Det er uanset arbejdets  

 art tilladt at nyde hvidtøl, skibsøl og lignende, og medarbejdere, der ikke  

 er  

 omfattet af punkt 1-4 nedenfor, må til et måltid drikke en almindelig  

 pilsnerøl.
Medarbejdere, der  

 er beskæftiget ved sikkerhedstjeneste der  

 har ansvar for andres sikkerhed under arbejdet, hvis  

 arbejde har betydning for andres sikkerhed, eller hvis  

 personlige sikkerhed kan blive udsat for fare under arbejdet, må til et  

 måltid drikke en lys pilsner, men må i øvrigt hverken umiddelbart før eller  

 under tjenesten nyde øl eller spiritus under nogen form.
 Overtrædelse af disse regler  

 og spirituspåvirkethed under tjenesten i det hele taget er en alvorlig  

 tjenesteforseelse, som må påregnes at få alvorlige tjenstlige følger.
 Det vil blive betragtet som  

 en skærpende omstændighed, hvis forseelsen er begået af en leder eller chef  

 eller af en medarbejder ved sikkerhedstjeneste, eller hvis medarbejderen  

 tidligere er tjenstlig straffet for spiritusmisbrug eller er advaret herimod.
..." Selvom parten i sagen DSB-73  

 var ansat som togfører, og det for parten selv måtte fremstå som nærliggende,  

 at spirituspåvirkethed i tjenesten ville være uforeneligt med  

 sikkerhedstjeneste,  

 burde det alligevel have været anført i begrundelsen, at parten under  

 udførelse  

 af sikkerhedstjeneste havde overtrådt de interne regler ved at have drukket  

 mere end det fastsatte maksimum, og endvidere måtte anses for  

 spirituspåvirket;  

 dette sidste forhold udgør udtrykkeligt efter de interne regler en skærpende  

 omstændighed.
Dersom DSB tillagde det særskilt betydning, at parten var  

 spirituspåvirket i ikke ubetydelig grad, burde dette tillige have været  

 anført  

 i begrundelsen.
 DSB-75 kan fremdrages som et  

 eksempel på en utilstrækkelig redegørelse for hovedhensynene.  

 Afskedigelsesbrevet  

 havde følgende indhold:
 "Auditøren under  

 Trafikministeriet har foretaget undersøgelse i anledning af en indberetning,  

 hvorefter De har været spirituspåvirket under tjenesten på ... station den  

 (dato).
Af sagen fremgår, at De den  

 pågældende dag mødte til tjeneste kl. 16.00. I løbet af aftenen opstod der  

 mistanke om, at De var spirituspåvirket, hvorfor funktionslederen blev  

 tilkaldt.
En blodprøve udtaget den (følgende dag) kl. 0.05 viste, at De havde  

 en alkoholkoncentration i blodet på 2,53 o/oo.
 Ved auditørforhøret har De  

 forklaret, at De havde fødselsdag den (dato). I den anledning bød De i hvert  

 fald en tjenstgørende medarbejder på én øl og noget snaps, ligesom De selv  

 frem til kl. 21-22 drak en del øl og snaps.
Ved Deres adfærd den  

 pågældende dag har De overtrådt bestemmelserne i hæftet "Medarbejderens  

 forhold og forpligtelser" om spiritusnydelse i tjenesten.
De har herved  

 gjort Dem skyldig i en meget alvorlig tjenesteforseelse.
Det er en skærpende  

 omstændighed, at De af driftsområde Københavns Hovedbanegård er tildelt en  

 mundtlig påtale for at møde alkoholpåvirket til tjeneste på ... station den  

 (dato) 1986, samt at De så sent som den (dato) 1987 er ikendt  

 generaldirektoratets alvorligste irettesættelse for at have været  

 alkoholpåvirket under tjenesten den (dato) 1987 på Bagsværd station.
I  

 forbindelse med sidstnævnte forseelse blev De advaret mod igen at  

 tilsidesætte  

 spiritusbestemmelserne.
 På grund af det ovenfor  

 anførte må vi nå dertil, at DSB ikke længere ønsker at beskæftige Dem.
 I overensstemmelse med  

 auditørens indstilling vedlægger vi et brev af dags dato, hvori trafik- og  

 kommunikationsministeren afskediger Dem fra tjenesten ved DSB med udgangen af  

 august måned 1988.
..." Bestemmelserne i hæftet  

 "Medarbejderens forhold og forpligtelser" er anført ovenfor i  

 citat.  

 Det fremgår af disse regler, at spirituspåvirkethed i tjenesten anses for en  

 alvorlig tjenesteforseelse.
Det følger imidlertid ikke uden videre af de  

 interne regler, at retsfølgen ved spirituspåvirkethed i tjenesten ubetinget  

 er  

 afskedigelse.
Parten i sagen var  

 billetsælger og udførte således funktioner, hvorved han dels havde et  

 kasseansvar,  

 dels var i tæt kontakt med publikum.
Der er ingen tvivl om afgørelsens  

 rigtighed,  

 men DSB burde i begrundelsen for afgørelsen have anført de hovedhensyn, der  

 havde ført frem til den valgte retsfølge.
Som anført i FOB 1990, s.  

 402 f, er der i de tilfælde, hvor  

 parten afskediges på grundlag af en dom for strafbart forhold - specielt når  

 det er begået uden for tjenesten - behov for en redegørelse for  

 hovedhensynene.  

 En henvisning, der alene består i, at parten er straffet for overtrædelse af  

 en  

 eller flere bestemmelser i straffeloven eller andre love, er efter min  

 opfattelse ikke tilstrækkelig.
Hertil fordres yderligere en redegørelse for,  

 at den pågældende (straffe)lovovertrædelse indebærer, at parten ikke længere  

 opfylder decorumkravet i tjenestemandslovens § 10, eller i øvrigt gør parten  

 uegnet til fortsat ansættelse.
I denne vurdering må indgå oplysninger om  

 overtrædelsens art og omfang samt strafudmålingen.
 Til illustration af en  

 utilstrækkelig angivelse af hovedhensynene inden for denne sagskategori kan  

 anføres DSB-94. I § 31-høringen - som afskedigelsesbrevet blev udfærdiget i  

 fortsættelse af - var indholdet følgende:
 "Af en domsudskrift fra  

 Østre Landsret fremgår, at landsretten ved dom af (dato) 1990 har stadfæstet  

 (X-by) rets dom af (dato) 1990, hvorefter du er idømt 5 måneders fængsel og  

 frakendt førerretten i 5 år for overtrædelse af færdselslovs- og  

 straffelovsbestemmelser.
 Af en domsudskrift fra retten  

 i (X-by) fremgår, at du ved retten den 9. oktober 1990 er idømt 1 år og 6  

 måneders fængsel som tillægsstraf for overtrædelse af bl.a.  

 straffelovsbestemmelser.
 Selv om lovovertrædelserne er  

 begået udenfor tjenesten indebærer de tillige en grov overtrædelse af  

 tjenestemandslovens § 10. Generaldirektoratet finder det derfor nødvendigt  

 snarest at meddele dig afsked af DSBs tjeneste uden varsel.
..." Parten var dømt for forhold  

 begået uden for tjenesten.
De pådømte forhold bestod i spirituskørsel og i  

 den  

 forbindelse uagtsomt manddrab, tyveri, mandatsvig, besiddelse af et oversavet  

 jagtgevær uden tilladelse samt levering og opbevaring af amfetamin.
 Omend afgørelsen  

 indholdsmæssigt ikke kan give anledning til tvivl, burde DSB have redegjort  

 nærmere for indholdet af straffebestemmelserne og - i fortsættelse heraf -  

 hvorfor parten, der var ansat som lokomotivfører, som følge af de pådømte  

 forhold ikke kunne forblive ansat ved DSB.
Såvel i DSB-67 som i DSB-74  

 manglede redegørelsen for hovedhensyn helt i begrundelsen for afgørelsen om  

 afskedigelse.
Afskedigelsesbrevet i DSB-74 havde følgende indhold:
 "Af en indberetning  

 fremgår, at De er udeblevet fra tjenesten uden gyldig grund siden den 12.  

 oktober  

 1987.
 Efter tjenestemandslovens  

 regler har sagen været behandlet af auditøren under trafikministeriet, der  

 den  

 29. februar 1988 har udtalt, at De må anses for bortgået af tjenesten uden  

 gyldig grund.
 I overensstemmelse med  

 auditørens indstilling vedlægges derfor et brev af dags dato, hvori  

 trafikministeren  

 afskediger Dem fra tjenesten ved DSB med udgangen af april måned 1988.
..." Afgørelsens materielle  

 indhold kan der ikke rejses spørgsmål ved, men der mangler i redegørelsen en  

 angivelse af, at parten ved at udeblive uden gyldig grund gjorde sig skyldig  

 i  

 en tjenstlig forseelse.
Endvidere mangler en redegørelse for de hensyn, der  

 blev tillagt vægt ved afvejning af spørgsmålet om retsfølgen - afskedigelse  

 eller  

 anden disciplinær straf.
 e) Stillingtagen til partsanbringender.
I 19 sager blev der anført partsanbringender.
Af disse blev der kun i DSB-67  

 taget stilling til de fremførte anbringender.
Parten i DSB-67 var indberettet for udeblivelse uden gyldig grund.
Ved det  

 tjenstlige forhør begrundede han udeblivelsen med, at han en tid havde været  

 psykisk syg og derfor havde opholdt sig hos sin far.
Han oplyste endvidere,  

 at han havde indledt ugentlig behandling hos en psykolog.
Anbringendet  

 vedrørende partens sygdom tog DSB stilling til i afskedigelsesbrevet, hvor  

 det blev anført, at parten trods opfordring hertil i forbindelse med forhøret  

 ikke havde fremskaffet dokumentation for sygdommen.
DSB måtte derfor anse  

 parten for udeblevet fra tjenesten uden lovlig grund.
 Af de øvrige 18 sager må DSB's stillingtagen til partens anbringender  

 karakteriseres som utilstrækkelig i 1 sag.
 I denne sag - DSB-88 - anførte parten efter at have modtaget  

 afskedigelsesbrevet dels, at han selv  

 havde søgt sin afsked, dels at han desuden ikke havde modtaget henvendelser  

 fra  

 auditøren (indkaldelse til tjenstligt forhør). Parten bestred derfor, at der  

 kunne rejses krav mod ham om tilbagebetaling af for meget udbetalt løn.
DSB tog stilling til partens  

 første anbringende og oplyste, at der ikke sås modtaget en ansøgning fra  

 parten  

 om afsked.
Havde der foreligget en sådan, ville det ikke have ændret på det  

 forhold, at parten var udeblevet fra tjeneste uden lovlig grund, og parten  

 var  

 derfor ikke berettiget til at oppebære løn fra udeblivelsestidspunktet.
 For så vidt angår partens  

 andet anbringende oplyste DSB blot, at indkaldelse til tjenstligt forhør var  

 afsendt som almindeligt brev, og at brevet ikke var modtaget retur fra  

 postvæsenet.
 Det er en fejl, at DSB ikke  

 forholdt sig til spørgsmålene om dels afskedigelsens materielle lovlighed på  

 grundlag af partens oplysning om ikke at have modtaget indkaldelsen til  

 tjenstligt forhør, dels hvilken betydning manglende modtagelse af  

 indkaldelsen  

 skulle tillægges ved afgørelsen af, hvorvidt DSB kunne kræve for meget  

 udbetalt  

 løn tilbagebetalt.
 I de resterende 17 sager  

 manglede DSB's stillingtagen til partens anbringender fuldstændig.
Som eksempel herpå kan nævnes  

 DSB-92. I sagen blev parten afskediget, da han uden tilladelse havde forladt  

 tjenesten som brandvagt, og da han i et andet tilfælde var mødt til tjeneste  

 i  

 spirituspåvirket tilstand.
Under det tjenstlige forhør vedrørende det  

 førstnævnte forhold forklarede parten, at han havde forladt brandvagten på  

 øverste dæk for at hente sine læsebriller, der var nødvendige for ham,  

 såfremt  

 han skulle give oplysninger til bilisterne om sejlplaner og lignende.
Han  

 anså det ikke for uforsvarligt at være fraværende i 3-4 minutter.
I  

 afskedigelsesbrevet anførte DSB blot, at parten havde erkendt midlertidigt at  

 have forladt tjenesten som brandvagt.
DSB tog ikke stilling til den  

 forklaring,  

 som parten havde angivet som undskyldende omstændighed.
Dette må jeg må anse  

 for en fejl.
Sagen DSB-96 illustrerer  

 tillige problemstillingen.
Ved § 31-høringen meddelte generaldirektoratet  

 parten, der var overstyrmand, at direktoratet fandt det nødvendigt at  

 afskedige  

 ham som følge af, at han var idømt hæfte for overtrædelse af sølovens § 371,  

 stk. 1 og 3 (om en skibsfører, der gør sig skyldig i grov fejl eller  

 forsømmelse  

 i tjenesten, og om en skibsfører, der har nydt spiritus i et sådant omfang,  

 at  

 han er ude af stand til at udføre sin tjeneste på fuldt betryggende måde).  

 Parten var tillige frakendt retten til at føre skib for et tidsrum af 2 år,  

 regnet fra dommen, samt frakendt retten til at udføre tjeneste som styrmand.  

 Parten bestred herefter over for DSB, at afskedigelsessagen kunne afgøres på  

 grundlag af straffedommen, idet det blodprøveresultat, der indgik i  

 straffesagen,  

 ikke kunne hidrøre fra partens blodprøve.
Parten oplyste i den forbindelse,  

 at  

 såvel han som den læge, der havde udtaget den første blodprøve, betvivlede  

 blodprøvens resultat, og at blodprøve nr. 2 blev kasseret, da den var hældt  

 på  

 et forkert glas.
I afskedigelsesbrevet  

 henviste DSB blot til § 31-høringen.
Af domsudskriften fra byretten fremgik,  

 at  

 blodprøven, der var udtaget af tiltalte, var blevet genetisk kontrolleret og  

 analyseret endnu en gang.
Landsretten havde endvidere stadfæstet byrettens  

 dom  

 alene med en ændring af perioden for frakendelse af retten til at føre skib  

 og  

 udføre tjeneste som styrmand.
DSB kunne overfor parten have henvist til, at  

 straffesagen var endeligt afgjort ved domstolene.
Jeg må anse det for en  

 fejl,  

 at DSB ikke tog stilling til partens anbringender.
 I udtalelsen til mig anførte  

 DSB følgende:
"Ad afsnit III B 5 og 6  

 - Begrundelse og tavshedspligt, I efteråret 1991 har samtlige  

 medarbejdere i Personaletjenesten gennemgået et 1 dages seminar, der bl.a.  

 har  

 fokuseret på forvaltningslovens bestemmelser om begrundelse, såvel med  

 henvisning til retsregler, sagsfremstilling, redegørelse for hovedhensyn og  

 partsanbringender samt tavshedspligt.
Det forventer vi naturligvis  

 vil tilsikre, at formelle fejl undgås" 6) Tavshedspligt.
Indhentelse og videregivelse af oplysninger.
Oplysninger af den karakter, der er nævnt i forvaltningslovens § 28, stk. 1,  

 forelå i 21 sager.
I f.eks.
DSB-79 forelå der oplysninger om partens  

 ægteskabelige problemer, og i DSB-82 oplysninger om strafbare forhold.
 I intet tilfælde forelå samtykke fra parten til videregivelse af  

 oplysningerne, jf. forvaltningslovens § 28, stk. 2, nr. 1.
 Den videregivelse, der i disse sager fandt sted til Finansministeriet - som  

 anden forvaltningsmyndighed - i forbindelse med § 31-høringen, var imidlertid  

 berettiget, jf. forvaltningslovens § 28, stk. 2, nr. 2, og 4.
 Et særligt problem rejser sig for så vidt angår en videregivelse fra  

 generaldirektoratet til tjenestestedet af oplysninger, der er omfattet af  

 forvaltningslovens § 28, stk. 1. Der kan enten være tale om, at sådanne  

 oplysninger er indeholdt i sager, hvor en straffedom dannede grundlag for  

 afskedigelsen, eller hvor oplysningerne fremkom i indlæg  

 fra parten eller bisidder til auditøren eller til generaldirektoratet  

 direkte.
I 7 tilfælde forelå en straffedom.  

 (Den straffedom, der forelå blandt sagens akter i DSB-87 indgik ikke i  

 afskedigelsesgrundlaget). I disse tilfælde fandt videregivelse af  

 straffedomme  

 sted i DSB-76 og DSB-100. I sagerne DSB-68, DSB-98 og DSB-96 blev  

 straffedommene  

 ikke videregivet.
Tjenestestederne var bekendt med forholdene, og  

 disciplinærsagerne blev indledt ved indberetning fra tjenestestederne.
 Jeg har i FOB 1990, s. 405  

 ff, nærmere redegjort for problematikken i relation til videregivelse af  

 straffedomme til tjenestestedet og kan derfor henvise til det der anførte.  

 Betragtninger svarende til dem, jeg gjorde mig i undersøgelse I vedrørende  

 videregivelse af straffedomme, gør sig tillige gældende for så vidt angår  

 videregivelse af oplysninger, der er omfattet af forvaltningslovens § 28,  

 stk.  

 1, og som er fremkommet over for auditøren eller generaldirektoratet direkte.
Som i FOB 1990 vedrørende P  

 & T har jeg ikke fundet anledning til at tilkendegive nogen endelig  

 opfattelse med hensyn til spørgsmålet om, hvorvidt generaldirektoratet og de  

 enkelte enheder inden for DSB er selvstændige myndigheder.
Lægges det til  

 grund, at der er tale om selvstændige myndigheder, er mulighederne for  

 videregivelse  

 reguleret af forvaltningslovens § 28, hvor adgangen til videregivelse er  

 snævrere, end tilfældet er for så vidt angår videregivelse inden for samme  

 myndighed.
Efter min opfattelse er det  

 som udgangspunkt ikke "nødvendigt", at tjenestestedet modtager de  

 her omhandlede oplysninger.
Det må herved erindres, at tjenestestedet ikke  

 har  

 kompetence til at træffe afgørelse i sager vedrørende disciplinær straf.
Jeg er imidlertid samtidig af  

 den opfattelse, at udgangspunktet bør modificeres, såfremt  

 generaldirektoratet  

 efter en konkret vurdering finder, at en høring af tjenestestedet - hvori de  

 nævnte oplysninger indgår - vil kunne medvirke til en mindre sanktion.
En  

 videregivelse af oplysningerne kan i så fald være et "nødvendigt"  

 led  

 i sagens behandling, jf. forvaltningslovens § 28, stk. 2, nr. 4.
Som anført i FOB 1990, s.  

 406 f, må generaldirektoratet derfor i  

 det konkrete tilfælde foretage en forhåndsvurdering.
Vurderer  

 generaldirektoratet herved, at sagen under alle omstændigheder må antages at  

 skulle afgøres med afskedigelse, vil en videregivelse stride mod  

 videregivelsesreglerne i straffelovens § 152 og/eller forvaltningslovens §  

 28,  

 stk. 2, modsætningsvis, jf. § 32. Kan det derimod ikke udelukkes, at  

 oplysninger fra tjenestestedet om partens (øvrige) tjenesteforhold vil kunne  

 have indflydelse på bedømmelsen af sanktionsvalget, må generaldirektoratet  

 foretage en yderligere konkret vurdering af, hvilke oplysninger det er  

 nødvendigt at videregive til tjenestestedet med henblik på, at tjenestestedet  

 kan fremkomme med en udtalelse på forsvarligt grundlag.
Da det kun sjældent  

 vil  

 være nødvendigt at videregive hele dommens fuldstændige indhold og  

 oplysninger  

 om tredjemand (vidner, medtiltalte og ofre), må generaldirektoratet foretage  

 en  

 sortering af oplysningerne.
Videregivelse af dom og/eller retsbogsudskrift i  

 (delvist) anonymiseret form vil ofte kunne være tilstrækkelig.
Til illustration af  

 videregivelse af oplysninger, der var omfattet af forvaltningslovens § 28,  

 stk.  

 1, kan nævnes DSB-76. En af partens kolleger meddelte under sagens behandling  

 auditøren, at parten efter sin første hustrus sygdom og død havde giftet sig  

 igen.
Kollegaen oplyste endvidere, at den nye hustru havde betinget indgåelse  

 af ægteskab med parten med, at såvel parten som hun meldte sig ind i  

 afholdsforeningen "Lænken". Disse oplysninger blev - så vidt det  

 kan  

 ses - videregivet af generaldirektoratet til partens tjenestested i  

 forbindelse  

 med en anmodning om en udtalelse.
Parten blev afskediget på grundlag af  

 tjenstlige forseelser, dels ved i tjenesten at drikke 1 øl, dels ved ca. 1  

 time  

 efter tjenestens afslutning at have kørt spirituskørsel.
Efter min opfattelse var  

 videregivelsen af oplysninger om partens ægteskabelige forhold og især  

 oplysningen om hustruens formentlige tilknytning til afholdsforeningen  

 "Lænken" uberettiget.
Forholder det sig således, at DSB havde  

 fundet,  

 at det ikke kunne udelukkes, at tjenestestedet på grundlag af sagens øvrige  

 oplysninger kunne have haft en indflydelse på sanktionsvalget, burde DSB ved  

 høringen have frasorteret de ovenfor anførte oplysninger.
Tjenestestedet  

 kunne  

 næppe på grundlag af disse oplysninger have udtalt sig til fordel for en  

 mildere sanktion.
I sagen er  

 videregivelsesproblematikken illustreret i yderligere en forbindelse.
Parten  

 udførte tjeneste indtil kl. 18.45 den pågældende dag.
I en blodprøve, der  

 blev  

 udtaget den samme dag kl. 19.55, blev konstateret en alkoholkoncentration på  

 mindst 2,52 promille.
Parten havde forklaret, at han havde drukket 1 øl i  

 tjenesten  

 i tiden kl. 17.50-18.40. Herudover havde han drukket 3-3½ glas (normalt  

 ølglas)  

 af en drik, der bestod af juice og vodka, og 1-2 miniflasker Gammel Dansk.  

 DSB  

 rejste det spørgsmål, om parten i tiden fra kl. 18.45 til kl. 19.30 kunne  

 have  

 indtaget et sådant kvantum alkohol, at han kunne have oparbejdet den  

 konstaterede alkoholpromille.
DSB forelagde skriftligt spørgsmålet for en  

 læge.  

 I den forbindelse angav DSB parten ved navns nævnelse og tjenestested,  

 ligesom  

 DSB detaljeret beskrev den konkrete sag og i øvrigt til lægen fremsendte 13  

 bilag, herunder formentlig såvel udskrift af retsbogen som af dombogen.
DSB har over for mig oplyst,  

 at den pågældende læge var lægefaglig konsulent for DSB og især blev  

 inddraget  

 i sager, hvor parten blev afskediget af helbredsmæssige grunde.
Til belysning  

 af lægens ansættelsesforhold har DSB oplyst, at den pågældende blev aflønnet  

 med et årligt vederlag, der blev udbetalt månedsvis og reguleret pr. 1. april  

 med en konkret fastsat reguleringsprocent.
Da der med den pågældende læge  

 ikke  

 var oprettet en ansættelseskontrakt, har det ikke været muligt på grundlag af  

 en sådan at vurdere ansættelsesforholdet nærmere.
Formålet med at indhente  

 oplysninger om lægens ansættelsesforhold har for mig været at få mulighed for  

 at vurdere, hvorvidt der ved DSB's videregivelse af de ovenanførte  

 oplysninger,  

 var tale om en videregivelse inden for samme forvaltningsmyndighed, til en  

 anden forvaltningsmyndighed eller til private.
På det foreliggende grundlag  

 har det imidlertid ikke været muligt for mig at foretage en sikker vurdering  

 af  

 dette spørgsmål.
I FOB 1984, s. 67 ff, udtalte  

 ombudsmanden, at han ikke kunne kritisere Sundhedsstyrelsens og  

 Indenrigsministeriets afslag på aktindsigt i en erklæring, som en af  

 Sundhedsstyrelsens sagkyndige rådgivere havde afgivet til styrelsen.  

 Fastlæggelsen af anvendelsesområdet for undtagelsesbestemmelsen i den  

 dagældende offentlighedslovs § 5, stk. 3, hvorefter adgangen til at få  

 oplysninger ikke omfattede en myndigheds interne arbejdsmateriale, kunne ikke  

 ske uden hensyntagen til den enkelte myndigheds organisatoriske struktur.
Som  

 udgangspunkt kunne bl.a. sagkyndige udtalelser og vurderinger, der af en  

 myndighed blev indhentet fra f.eks. rådgivende ingeniørfirmaer eller læger,  

 der som led i deres almindelige virksomhed bl.a. virkede som konsulenter for  

 myndigheden, ikke anses som internt arbejdsmateriale.
I tilfælde, hvor det  

 var  

 fastsat eller forudsat, at en myndighed under varetagelsen af sine  

 lovbestemte  

 funktioner skulle gøre brug af særligt sagkyndige, der med henblik derpå  

 opnåede en fastere tilknytning til myndigheden, kunne dette udgangspunkt ikke  

 opretholdes.
Efter loven om sundhedsvæsenets centralstyre, betænkningen, der  

 lå  

 til grund for loven, og anmærkningerne til de årlige finanslovforslag, fandt  

 ombudsmanden, at de sagkyndige rådgivere efter det anførte om deres  

 tilknytningsforhold til Sundhedsstyrelsen måtte sidestilles med styrelsens  

 øvrige personale.
Den sagkyndiges erklæring måtte derfor anses for omfattet  

 af  

 undtagelsesbestemmelsen i den dagældende offentlighedslovs § 5, stk. 3.
 Ud fra de foreliggende  

 oplysninger om DSB's lægesagkyndige i sagen DSB-76 har jeg ikke fundet  

 holdepunkter for på tilstrækkelig sikker vis at tage stilling til, om DSB's  

 lægekyndige kan sidestilles med det øvrige personale i generaldirektoratet.
Såfremt lægen kan anses som  

 en anden forvaltningsmyndighed, rejser der sig det spørgsmål, om DSB's  

 videregivelse af oplysningerne var berettiget efter bestemmelsen i  

 forvaltningslovens § 28, stk. 2, nr. 4. Efter min opfattelse var det  

 unødvendigt for generaldirektoratet som afgivende myndighed og derfor  

 uberettiget,  

 at DSB videregav oplysninger om parten, herunder oplysninger om strafbare  

 forhold i form af straffedommen til lægen.
En besvarelse af det spørgsmål,  

 som  

 DSB forelagde for lægen, fordrede endvidere ikke en så konkret beskrivelse af  

 parten, som afgivet i sagen.
Spørgsmålet burde have været stillet i abstrakt  

 form.
 Antages det derimod, at DSB's  

 videregivelse af de anførte oplysninger om parten er at betragte som en  

 videregivelse til private, må forholdet bedømmes efter forvaltningslovens §  

 27  

 (jf. straffelovens § 152).
Lovligheden af videregivelsen  

 må vurderes ud fra, hvorvidt der derved "uberettiget" videregives  

 "fortrolige oplysninger". Som anført ovenfor er det min opfattelse,  

 at oplysningerne er omfattet af forvaltningslovens § 28, stk. 1, og at en  

 videregivelse efter forvaltningsloven er uberettiget.
Jeg må herefter anse  

 videregivelsen af de omhandlede oplysninger for uberettiget tillige efter  

 forvaltningslovens § 27.
 Videregivelsesproblematikken  

 som beskrevet ovenfor hindrer naturligvis ikke en orientering i abstrakt form  

 af tjenestestedet om forhold, der er af betydning for udførelse af  

 tjenestestedets opgaver, f.eks. at parten ikke kan møde til tjeneste på grund  

 af varetægtsfængsling, at parten er suspenderet på grund af en verserende  

 straffesag  

 mod denne og naturligvis om udfaldet af den på grund af straffesagen indledte  

 disciplinærsag.
Efter tjenestemandslovens §  

 31, stk. 1, er høring af partens organisation pligtmæssig.
En videregivelse  

 af  

 fortrolige oplysninger i nødvendigt omfang tjener derfor et sagligt formål og  

 vil dermed være berettiget efter forvaltningslovens § 27, stk. 1, nr. 6.
I sagen DSB-68 fremsendte  

 generaldirektoratet til partens organisation såvel udskrift af dombogen som  

 af  

 retsbogen.
Fremsendelsen af udskriften af retsbogen, der ud over partens  

 forklaring  

 indeholdt vidneforklaringer med fortrolige oplysninger, tjente efter min  

 opfattelse ikke noget nødvendigt, sagligt formål.
Jeg må derfor anse  

 videregivelsen for uberettiget.
 DSB's udtalelse vedrørende spørgsmålet om  

 tavshedspligt samt indhentelse og videregivelse af oplysninger er anført  

 ovenfor under afsnit III.B.5, side 000.
 7) Partshøring m.v.
 a) Tjenestemandslovens § 20 stk. 1.
 Efter bestemmelsen i tjenestemandslovens § 20, stk. 1, skal en tjenestemand,  

 der tjenstligt indberettes for en tjenesteforseelse eller et tjenstligt  

 forhold, have udleveret en fremstilling af sagens faktiske omstændigheder.
Bestemmelsen har skullet iagttages i alle de undersøgte sager bortset fra  

 DSB-68, DSB-76, DSB-94, DSB-96, DSB-98 og DSB-100, hvor afskedigelsen skete  

 på grundlag af pådømt strafbart forhold.
I DSB-76 og DSB-100 blev partshøring  

 efter tjenestemandslovens § 20, stk. 1, alligevel anvendt ved undersøgelsen  

 af, hvorvidt de pådømte forhold var begået i forbindelse med tjenesten.
Det har ikke været muligt at konstatere, hvorvidt partshøringen i de nævnte  

 sager rent faktisk blev foretaget i overensstemmelse med § 20. Af udskrifter  

 fra de i sagerne foretagne tjenstlige afhøringer fremgår det som regel, at  

 parten ville få udleveret en kopi af indberetningen til generaldirektoratet  

 og af de sagsbilag, der vedrørte hans forhold.
En effektuering heraf ses kun  

 i få sager.
 Imidlertid har gennemgangen ikke givet mig anledning til generelt at  

 betvivle, at tjenestestederne i sagerne har gennemført partshøring.
Som et eksempel på opfyldelse af kravene i tjenestemandslovens § 20, stk. 1,  

 kan nævnes DSB-92. I sagen fremsendte tjenestestedet dagen efter en tjenstlig  

 afhøring i anledning af, at parten havde forladt en brandvagt, til parten en  

 kopi af rapporten fra afhøringen og en kopi af indberetningen til  

 generaldirektoratet.
Parten var endvidere blevet orienteret om sin ret til at  

 udgive en udtalelse.
I en senere indberetning fra tjenestestedet til generaldirektoratet om  

 partens spirituspåvirkethed i tjenesten fremgår derimod blot, at parten havde  

 modtaget kopi af samtlige sagens bilag.
Jeg må gå ud fra, at bilagene  

 inkluderede selve indberetningen.
Af driftsområdets indberetningsskrivelse af 1. juli 1987 til  

 generaldirektoratet fremgår det, at parten i DSB-72 var underrettet ved kopi  

 af "denne skrivelse og af egen afhøringsrapport". Parten havde  

 endvidere fået udleveret en kopi af tjenestestedets indberetning af 21. maj  

 1987. Parten havde derimod ikke modtaget kopi af de vidneforklaringer, der  

 var afgivet under tjenstlige afhøringer, hvilket jeg må anse for en fejl.  

 Denne mangel blev imidlertid konstateret og udbedret under auditørens  

 behandling af sagen.
De manglende sagsbilag blev tilsendt parten, og det  

 tjenstlige forhør blev udsat næsten 1 måned.
 Sagen illustrerer udover et partshøringsproblem i relation til  

 tjenestemandslovens § 20, stk. 1, det formålstjenstlige i, at auditøren i  

 protokollen udtrykkeligt anfører, at sagens bilag er gennemgået med parten,  

 og at det er konstateret, at parten har modtaget alle bilag.
Parten i DSB-71 meldte sig telefonisk syg, men indsendte ikke sygemelding,  

 ligesom han ikke reagerede på to anbefalede breve fra tjenestestedet om  

 fremskaffelse af lægelig  

 dokumentation for fraværet.
Brevene blev returneret af postvæsenet, da parten  

 ikke afhentede dem inden henliggefristens udløb.
Generaldirektoratet  

 fremsendte  

 herefter ved anbefalet skrivelse en sagsfremstilling til parten med mulighed  

 for, at parten kunne afgive en skriftlig udtalelse.
Også denne skrivelse, der  

 af postvæsenet var blevet omadresseret til en anden adresse, blev returneret  

 til generaldirektoratet.
Det må på denne baggrund anses for tvivlsomt,  

 hvorvidt tjenestemandslovens § 20, stk. 1, var opfyldt i denne sag.
 b) Tjenestemandslovens § 22, stk. 1.
 Der ses ikke i nogen af sagerne at være blevet begået fejl i relation til  

 bestemmelsen i tjenestemandslovens § 22, stk. 1, hvorefter vedkommende  

 centralorganisation skal gøres bekendt med sagens stilling, hvis det må  

 antages, at sagen slutter med en alvorligere sanktion, herunder afsked.
 c) Tjenestemandslovens § 31, stk. 1.
 Heller ikke i de sager, hvor der har været pligt til partshøring af  

 vedkommende centralorganisation efter bestemmelsen i tjenestemandslovens §  

 31, stk. 1, har jeg konstateret fejl for så vidt angår opfyldelsen af denne  

 pligt.
I 8 sager modtog DSB en reaktion fra centralorganisationen.
I 2 af disse  

 sager (DSB-73 og DSB-75) erklærede centralorganisationen sig uenig i en  

 afskedigelse af parten og indstillede, at parten i stedet blev forflyttet.
 d) Forvaltningslovens § 19.
 I FOB 1990, s.  

 362 f  

 og  

 408 f, redegjorde jeg nærmere for bestemmelsen i forvaltningslovens § 19.  

 Idet jeg kan henvise til det, som jeg har anført i FOB 1990, skal jeg her  

 blot understrege, at partshøringspligten efter denne bestemmelse ikke kun  

 omfatter rent faktuelle oplysninger, men også andre oplysninger, der indgår i  

 sagens faktum, f.eks. bedømmelser m.v. fra andre instanser, der indgår i  

 afgørelsesgrundlaget på samme måde som sagens faktum i øvrigt.
 I overensstemmelse hermed burde DSB efter min opfattelse have partshørt over  

 auditørens indstilling i de sager, hvor der var afholdt tjenstligt forhør.
Efter undtagelsesbestemmelsen i forvaltningslovens § 19, stk. 2, nr. 6, er  

 der ikke pligt til at partshøre, hvis der ved lov er fastsat særlige  

 bestemmelser, der sikrer parten adgang til at gøre sig bekendt med grundlaget  

 for den påtænkte afgørelse og til at afgive en udtalelse til sagen, inden  

 afgørelsen træffes.
Tjenestemandslovens § 20, stk. 1, hvorefter parten skal  

 have udleveret en fremstilling af sagens faktiske omstændigheder og have  

 adgang til at afgive en skriftlig udtalelse om fremstillingen, er imidlertid  

 ikke en lovbestemmelse, der er omfattet af forvaltningslovens § 19, stk. 2,  

 nr. 6. Det afgørende herfor er bestemmelsernes forskellige omfang og  

 anvendelsesområde.
Hvor tjenestemandslovens § 20, stk. 1, kun finder anvendelse på de faktiske  

 oplysninger, der ligger til grund for afholdelse af det tjenstlige forhør,  

 finder partshøringsreglen i forvaltningslovens § 19, stk. 1, tillige  

 anvendelse på eventuelle yderligere oplysninger, der måtte fremkomme under  

 hele sagens behandling, således også under og efter forhøret, f.eks.  

 vidneforklaringer.
Hertil kommer, at forvaltningslovens § 19, stk. 1, i  

 modsætning til tjenestemandslovens § 20, stk. 1, ikke kun omfatter faktiske  

 omstændigheder, men tillige som anført ovenfor i dette afsnit, omfatter  

 vurderinger, der indgår i afgørelsesgrundlaget på samme måde som faktuelle  

 oplysninger, og herunder auditørens indstilling.
 Partshøring i overensstemmelse med forvaltningslovens § 19, stk. 1, kan ikke  

 erstatte den ulovbestemte udvidede partshøringspligt, jf. nærmere afsnit  

 III.B.7.e og FOB 1990, s. 363, da denne tillige omfatter partshøring om  

 sagens retlige grundlag.
 I 29 sager er konstateret manglende partshøring efter forvaltningslovens §  

 19, stk. 1, over auditørens indstilling.
 Sagen DSB-100 er et eksempel på, at partshøring blev foretaget i  

 overensstemmelse med forvaltningslovens § 19,stk. 1. Forinden afgørelse blev  

 truffet, skrev DSB til parten:
 "...
 Auditøren har efter afsluttet undersøgelse sendt DSB en beretning dateret den  

 19. april 1991, hvori Auditøren indstiller, at du afskediges af DSBs  

 tjeneste.
 En kopi af Auditørens beretning og forhørsprotokol vedlægges.
 Vi agter at følge Auditørens indstilling, men forinden gives der herved i  

 henhold til forvaltningslovens § 19 om partshøring adgang til at fremkomme  

 med en skriftlig udtalelse.
 Udtalelsen må foreligge i generaldirektoratet, forhandlingskontoret, Sølvgade  

 40, 1349 København K, senest 3 uger fra dette brevs dato.
Der vil efter dette tidspunkt blive truffet afgørelse i sagen." Til illustration af vigtigheden af, at der foretages partshøring, kan  

 fremdrages DSB-88.
Parten havde været sygemeldt i mere end 120 dage inden for de seneste 12  

 måneder og havde ikke reageret på  

 DSB´s anmodning om fremskaffelse af en udførlig lægeerklæring.
I skrivelse af  

 12. marts 1990 meddelte DSB parten, at han var at betragte som udeblevet fra  

 tjenesten uden lovlig grund.
DSB gav samtidig parten adgang til efter  

 tjenestemandslovens § 20, stk. 1, at afgive en skriftlig udtalelse.  

 Tilsyneladende modtog parten dette brev.
Auditøren indkaldte herefter parten  

 til tjenstligt forhør.
Parten gav imidlertid ikke møde, og indkaldelsen blev  

 ikke modtaget retur fra postvæsenet.
I skrivelse af 2. juli 1990 blev parten  

 meddelt afsked fra DSB på grund af udeblivelse fra tjenesten uden lovlig  

 grund.  

 Herefter rettede parten henvendelse til generaldirektoratet.
Han anførte i  

 den  

 forbindelse, at han på afskedigelsesskrivelsen kunne forstå, at DSB ikke  

 havde  

 modtaget hans ansøgning af 20. marts 1990 om afsked fra DSB.
Parten kunne i  

 øvrigt ikke se at have modtaget en indkaldelse fra auditøren.
Havde DSB partshørt over  

 auditørens indstilling, kunne både spørgsmålet om en eventuel  

 manglende indkaldelse til det tjenstlige forhør og spørgsmålet om DSB's  

 modtagelse af partens ansøgning om afsked være blevet afklaret, forinden der  

 blev truffet afgørelse om afskedigelse.
Sagen illustrerer tillige et  

 væsentligt høringstema i de sager, hvor parten er udeblevet fra det  

 tjenstlige  

 forhør.
I disse sager bør partshøring efter min opfattelse også ske for så  

 vidt  

 angår selve spørgsmålet om udeblivelse.
Parten bør således have lejlighed til  

 at udtale sig om årsagen til udeblivelsen fra det tjenstlige forhør; dette  

 kan  

 ske samtidig med høringen over auditørens indstilling.
I den konkrete sag  

 kunne parten, der havde været sygemeldt i en ikke kortvarig periode, f.eks.  

 have været hospitalsindlagt.
Udeblivelsen fra det tjenstlige forhør kunne i  

 så fald have været undskyldelig.
I DSB-91 blev to involverede  

 parter afskediget som følge af overtrædelse af reglerne for  

 brandpatruljering.  

 Efter afholdelse af tjenstligt forhør anførte auditøren i sin indstilling  

 bl.a., at der var "tale om et groft tillidsbrud i form af forsætlig  

 ikke-opfyldelse af tjenestepligter, jf. straffelovens § 156". Denne  

 retlige vurdering, der blev medtaget i afskedigelsesskrivelserne, blev parten  

 ikke partshørt over.
Denne manglende partshøring kan endvidere have medvirket  

 til at afskære parterne fra at påberåbe sig bestemmelsen i  

 tjenestemandslovens  

 § 23, stk. 3. Efter denne bestemmelse kan en tjenestemand, der er mistænkt  

 for  

 et strafbart forhold, forlange sagen behandlet som straffesag.
Parterne blev  

 ikke i øvrigt gjort bekendt med eller vejledt om, at de tjenstlige forseelser  

 blev betragtet som omfattet af straffeloven.
Jeg må endvidere finde det  

 rigtigst, at parten også partshøres over selve forhørsprotokollen, uanset at  

 parten for så vidt under forhøret kan siges at være blevet partshørt over det  

 faktum, der er indgået i forhøret.
Dette må efter min opfattelse også gælde,  

 selv om parten har vedgået fremstillingen i forhørsprotokollen efter  

 oplæsning  

 af denne, og selv om parten har frafaldet adgangen til at fremkomme med et  

 skriftlig indlæg.
Parten bør således have udleveret en kopi af protokollen  

 med  

 henblik på eventuelle bemærkninger inden for en nærmere angivet frist (smh.  

 forvaltningslovens § 19, stk. 1, sidste pkt., hvorefter myndigheden kan  

 fastsætte en frist for partshøringsindlæg) i stedet for umiddelbart at skulle  

 tage stilling hertil alene på baggrund af en oplæsning af protokollen.
 I sagen DSB-100, der er nævnt  

 ovenfor i dette afsnit, blev parten hørt over såvel auditørens indstilling  

 som  

 forhørsprotokollen.
 Til eksemplifikation af andre  

 fejl, der er begået i relation til forvaltningslovens § 19, stk. 1, kan  

 nævnes  

 DSB-90.
I sagen udeblev parten fra  

 tjeneste fra den 26. februar 1990 til den 12. marts 1990. I denne periode  

 kontaktede parten på ingen måde DSB og afleverede først den 13. marts 1990  

 under en tjenstlig afhøring om lægeerklæring om uarbejdsdygtighed.
Af  

 erklæringen fremgik det, at parten, der angav at have været uarbejdsdygtig  

 fra  

 den 26. februar 1990, først den 13. marts 1990 var taget i behandling af  

 lægen.
Til auditøren oplyste parten, at lægen over for ham havde angivet, at  

 han nok havde haft en form for nervesammenbrud.
Parten samtykkede i, at DSB  

 hos  

 lægen fremskaffede en skriftlig fremstilling af lægens vurdering af partens  

 tilstand under fraværet fra den 26. februar 1990 til konsultationen den 13.  

 marts 1990. I besvarelse af en efterfølgende henvendelse fra DSB oplyste  

 partens læge, at han ikke havde undersøgt parten i den nævnte periode, og at  

 han derfor ikke kunne uddybe partens angivelige sygeleje.
Parten havde oplyst  

 lægen om umotiveret nervøsitet gennem 14 dage.
I et efterfølgende indlæg fra  

 bisidder oplyste denne, at den nu fremkomne erklæring fra lægen ikke var helt  

 tydelig.  

 Bisidderen tilføjede, at parten derfor igen havde talt med lægen med henblik  

 på en uddybning af lægens udtalelse.
Det fremgår ikke af sagens  

 akter, hvorvidt generaldirektoratet fremsendte lægens bemærkninger til parten  

 selv eller kun til bisidderen.
Efter min opfattelse påhvilede det DSB at  

 partshøre efter forvaltningslovens § 19, stk. 1, over lægens bemærkninger.  

 Partshøringen skulle endvidere foretages over for parten selv og ikke kun  

 bisidderen, da en bisidder ikke repræsenterer parten ved at træde i dennes  

 sted, og da en høring af parten selv var nødvendig af hensyn til en  

 forsvarlig  

 oplysning af den konkrete sag.
 e) Ulovbestemt videregående partshøringspligt i "sanktionssager".
I disciplinærsager, hvor sanktionen er afsked, vil meget ofte den  

 bevismæssige bedømmelse og den retlige kvalifikation af sagens oplysninger  

 være udslagsgivende for sagens udfald.
Der er derfor et særligt behov for en  

 kontradiktionsregel, der er videregående end bestemmelsen i  

 forvaltningslovens § 19 om partshøring vedrørende den bebyrdende del af  

 afgørelsens faktiske grundlag.
I ombudsmandspraksis er der fastslået en udvidet partshøringspligt i sager om  

 afsked og anvendelse af andre sanktioner over for offentligt ansatte.
Om  

 indholdet af denne regel henviser jeg til FOB 1990, s. 363.
 Spørgsmålet om partshøring på grundlag af denne grundsætning var aktuel i  

 alle 34 sager, der indgik i undersøgelsen.
 I 4 sager, hvor sagen blev afgjort på grundlag af en straffedom - DSB-68,  

 DSB-94, DSB-96 og DSB-98 - gennemførte DSB en parts-høring i overensstemmelse  

 med denne ulovbestemte grundsætning.
 Ved undersøgelsen af disse sager, hvor afsked blev meddelt på grundlag af en  

 straffedom, er der ikke konstateret fejl i relation til denne  

 partshøringspligt.
 Som eksempel på en korrekt partshøring kan fremdrages DSB-98:
 "Af en domsudskrift fremgår, at du den (dato) ved retten (i X-by), er  

 idømt 3 måneders betinget fængsel for underslæb efter straffelovens § 278,  

 stk. 1, nr. 3, ved ... ad flere gange fra stationens hovedkasse uretmæssigt  

 til egen fordel at have tilegnet dig - og derefter forbrugt - i alt 47.000  

 kr.
Den pådømte straffelovsovertrædelse indebærer tillige en alvorlig  

 overtrædelse af tjenestemandslovens § 10, og det er skærpende, dels at  

 forseelserne er begået under din tjeneste som ..., og dels at du ved brev  

 herfra af 21. maj 1981, ref.(...), som disciplinær straf blev overført til  

 andet arbejde uden kasseansvar i 2 år for som trafikekspedient at have begået  

 uregelmæssigheder  

 med udstedelse af abonnementskort.
Generaldirektoratet finder det derfor  

 nødvendigt snarest at meddele dig afsked af DSBs tjeneste uden varsel.
 Til dit brug vedlægges kopi  

 af domsudskriften samt 2 øvrige sagsbilag, og der gives dig herved lejlighed  

 til at afgive en skriftlig udtalelse, der kan indgå i sagen, inden der  

 træffes  

 endelig afgørelse.
..." Det må antages, at DSB i  

 sagen DSB-100, der er omtalt ovenfor i afsnit III.B.7.d, som et eksempel på  

 korrekt partshøring efter forvaltningslovens § 19, ligeledes foretog korrekt  

 partshøring ud fra den ulovbestemte grundsætning.
I en skrivelse til parten  

 anførte DSB:
 "Mandag den 25. marts  

 1991 afholdt Auditøren under Trafikministeriet forhør i Helsingør i anledning  

 af, at generaldirektoratet for DSB har anmodet om en undersøgelse af det  

 forhold, at du den 2. juli 1990 mødte spirituspåvirket til tjeneste.
 Auditøren har efter afsluttet  

 undersøgelse sendt DSB en beretning dateret den 19. april 1991, hvori  

 Auditøren  

 indstiller, at du afskediges af DSBs tjeneste.
 En kopi af Auditørens  

 beretning og forhørsprotokol vedlægges.
 Vi agter at følge Auditørens  

 indstilling, men forinden gives der herved i henhold til forvaltningslovens §  

 19 om partshøring adgang til at fremkomme med en skriftlig udtalelse.
..." Jeg lægger herved til grund,  

 at DSB - ud over at følge auditørens indstilling (om afskedigelse) - som  

 grundlag for generaldirektoratets afgørelse agtede at tilslutte sig den  

 vurdering af sagens bevisligheder og den retlige kvalifikation, som var  

 indeholdt  

 i auditørens skrivelse til generaldirektoratet.
Dersom generaldirektoratet  

 ikke i det hele havde kunnet tiltræde auditørens vurdering af sagens  

 bevisligheder  

 og retlige kvalifikation, skulle der i forbindelse med partshøringen have  

 været  

 redegjort for afvigelserne mellem auditørens vurdering og  

 generaldirektoratets  

 (foreløbige) vurdering.
 I udtalelsen til mig anførte  

 DSB følgende:
 "...
 DSB foretager i dag  

 partshøring efter den model, der er indeholdt i sag DSB-100.
 Det er korrekt antaget af  

 Ombudsmanden, at ordlyden, som er citeret i rapportens side 41, anvendes i de  

 tilfælde, hvor DSB i det hele har kunnet tilslutte sig auditørens  

 vurderinger.
..." Blandt de øvrige 29 sager,  

 hvor partshøring fejlagtigt ikke blev foretaget efter den nævnte  

 grundsætning,  

 kan nævnes DSB-85.
I sagen udeblev parten fra  

 tjeneste dagen før sin ferie og mødte ikke til tjeneste efter afviklet ferie.  

 Tjenestestedet oplyste over for generaldirektoratet ved indberetning af  

 forholdet, at parten ikke boede på den opgivne adresse og ikke kunne  

 kontaktes.  

 Rygter ville vide, at parten var taget på langfart.
I forbindelse med  

 indkaldelsen til tjenstligt forhør blev partens nye adresse oplyst.
Ved  

 henvendelse dertil blev det bekræftet, dels at parten boede på adressen, dels  

 at han sejlede på langfart.
Indkaldelse til forhøret den 20. november 1989  

 blev  

 overbragt til lejlighedens indehaver, der lovede at aflevere den til parten,  

 når han kom hjem.
Herefter var der ingen kontakt til parten, forinden DSB den  

 26. februar 1990 traf afgørelse om afskedigelse.
 En manglende iagttagelse af  

 grundsætningen om videregående partshøringspligt er særlig problematisk i de  

 sager, hvor DSB, som i den refererede sag, har været helt uden kontakt til  

 parten selv.
 f) Forvaltningslovens § 21.
 Der blev ikke i nogen af sagerne fremsat begæring efter forvaltningslovens §  

 21 om udsættelse af sagen med henblik på, at parten kunne fremkomme med en  

 udtalelse.
 8) Sagens oplysning.
 a) Officialprincippet.
Rigsadvokaten indberettede i sagen DSB-76, at der var afsagt dom over parten  

 for spirituskørsel.
Med henblik på at fastslå, hvorvidt forseelsen var begået  

 i forbindelse med tjenesten, blev der foretaget tjenstlig afhøring af parten.  

 På baggrund af oplysninger om den konstaterede alkoholkoncentration på mindst  

 2,52 promille sammenholdt med partens forklaring vedrørende mængden af  

 indtaget spiritus blev der rejst tvivl med hensyn til rigtigheden af partens  

 forklaring.
Med henblik på en forelæggelse for DSB's lægefaglige konsulent af  

 spørgsmålet om, hvorvidt parten fra det tidspunkt han forlod tjenestestedet,  

 og til han blev standset af politiet, kunne have indtaget et sådant kvantum  

 alkoholiske drikke, at han kunne have oparbejdet den anførte alkoholpromille,  

 anmodede DSB i en skrivelse til politiet om at få tilsendt en kopi af  

 analyseerklæringen fra Retsmedicinsk Institut.
I en senere skrivelse til den  

 lægefaglige konsulent oplyste DSB, at politiet under henvisning til  

 forvaltningsloven havde afslået DSB's anmodning om at få tilsendt en kopi af  

 analyseerklæringen.
Efter min opfattelse ville en videregivelse af de ønskede oplysninger fra  

 politiet til DSB have været berettiget, jf. forvaltningslovens § 28, stk. 2,  

 nr. 3. Parten, der bestred at have indtaget et kvantum alkoholiske drikke,  

 der svarede til den oplyste alkoholpromille, havde en interesse i  

 videregivelsen af oplysningerne for derved at støtte den af ham afgivne  

 forklaring.
Partens interesse oversteg således klart hensynet til de  

 interesser, der begrundede hemmeligholdelsen af oplysningerne.
 Der havde således ikke været noget til hinder for politiets udlevering af  

 analyseerklæringen, hvorfor politiet skulle have imødekommet DSB's begæring  

 herom, jf. forvaltningslovens § 31, stk. 1. Da såvel DSB's lægefaglige  

 konsulent som generaldirektoratet vurderede, at erklæringen var af betydning  

 for sagen, burde generaldirektoratet være gået videre med spørgsmålet.
I tilfælde, hvor parten udebliver fra tjenstligt forhør, vil det efter min  

 opfattelse være bedst stemmende med god sagsbehandlingsskik, hvis auditøren  

 dels af egen drift undersøger spørgsmålet om, hvorvidt der har foreligget en  

 lovlig indkaldelse til forhøret, dels giver de relevante oplysninger derom  

 til generaldirektoratet.
Det påhviler i tilfælde af manglende oplysninger  

 herom generaldirektoratet af egen drift at påse spørgsmålet.
I de sager, der er indgået i undersøgelsen, og hvor parten er udeblevet fra  

 det tjenstlige forhør, redegjorde auditøren i sin indstilling for den  

 umiddelbare årsag til, at det ikke havde været muligt at afholde tjenstligt  

 forhør.
Jeg er gået ud fra, at auditørens redegørelse implicit er udtryk for  

 auditørens vurdering af spørgsmålet om indkaldelsens lovlighed.
En tydeligere  

 angivelse af denne vurdering ville imidlertid være ønskelig og næppe  

 forbundet med særligt besvær.
 I vurderingen af, om indkaldelsen til tjenstligt forhør er lovlig, indgår  

 spørgsmålet om, hvorvidt der har været udfoldet tilstrækkelige bestræbelser  

 med henblik på at sikre, at parten er blevet gjort bekendt med indkaldelsen.
I DSB-89 var parten sygemeldt, og skrivelser fra DSB til parten blev  

 returneret af postvæsenet med oplysning om, at parten var flyttet til  

 ubekendt adresse.
DSB foretog herefter en adresseforespørgsel til  

 cpr-registeret, men uden resultat.
Herudover forespurgte auditøren  

 folkeregisteret - fortsat uden resultat - ligesom auditøren foranledigede en  

 henvendelse på partens angivne adresse.
Ved henvendelse dertil kunne blot  

 oplyses, at parten var flyttet for "nogen tid siden". Indkaldelsen  

 må jeg herefter anse for lovlig.
 I sagerne DSB-71, DSB-78, DSB-85 og DSB-93 finder jeg derimod, at DSB (eller  

 auditøren) kunne have udfoldet yderligere bestræbelser.
Parten i DSB-78 meldte sig syg den 8. august 1988, men lod i øvrigt ikke høre  

 fra sig.
Tjenestestedet meddelte den 22. august 1988 generaldirektoratet, at  

 partens hustru havde oplyst, at han ikke havde været hjemme i 3 uger.
Jeg må  

 anse det for en fejl, at DSB med kendskab til denne oplysning ikke foretog  

 undersøgelse af, om parten eventuelt havde meddelt adresseændring til  

 folkeregisteret.
Parten i DSB-85 var udeblevet fra tjeneste.
Tjenestestedet indberettede til  

 generaldirektoratet, at parten ikke boede på den opgivne adresse, at hans  

 opholdssted var ukendt, og at hans telefon var blevet lukket.
Det blev  

 tilføjet, at rygter ville vide, at parten var taget på langfart.
I  

 forbindelse med indkaldelse til tjenstligt forhør fremkom oplysninger om, at  

 parten skulle bo på en ny, nærmere angivet adresse.
Ved telefonisk  

 henvendelse dertil blev det bekræftet, at parten boede der, og at han sejlede  

 på langfart.
Indkaldelsen blev pr. bud bragt til lejlighedens indehaver, der  

 lovede at aflevere den til parten, når han kom hjem.
Der fremgik ingen  

 oplysninger om, hvorvidt lejlighedens indehaver kunne optræde som  

 befuldmægtiget for parten eller om, hvornår parten forventedes hjem. - En  

 mulig  

 løsning på indkaldelsesproblematikken i denne sag kunne have været at få  

 oplyst, hvilket rederi parten var tilknyttet og derigennem at have indkaldt  

 parten.
I DSB-71 meldte parten sig  

 syg.
To anbefalede breve fra DSB blev returneret af postvæsenet, da de ikke  

 var  

 afhentet inden henliggefristens udløb.
Rekommanderet meddelelse om  

 lønstandsning blev omadresseret af postvæsenet til en ny adresse, men i  

 øvrigt  

 ikke afhentet og derfor returneret.
Auditørens indkaldelse til forhøret blev  

 fremsendt til den nye adresse, men ligeledes returneret, da parten ikke  

 afhentede brevet.
I et tilfælde som det foreliggende, hvor parten i mangel af  

 modsatrettede oplysninger må antages at opholde sig på den pågældende adresse  

 -  

 såfremt denne bekræftes af folkeregisteret - kan det være en hensigtsmæssig  

 fremgangsmåde, at DSB ved indkaldelsen benytter postvæsenets ordning  

 "forsendelse med afleveringsattest". Denne attest, der kan benyttes  

 i  

 forbindelse med såvel almindeligt som anbefalet brev, indeholder en erklæring  

 fra det afleverende postbud om, hvor og på hvilket tidspunkt forsendelsen er  

 afleveret samt til hvem.
Meromkostningen herved er for tiden kr. 20,00.
Sagen DSB-93 blev afgjort  

 uden indkaldelse til tjenstligt forhør.
Parten, der ikke havde fremskaffet  

 sygemeldinger og varighedserklæring, var bosat i Sverige.
Meddelelse om  

 lønstandsning blev ikke returneret af postvæsenet.
Senere skrivelser kom  

 derimod retur med påtegningen "(Er)flyttet". Der forelå oplysning  

 om,  

 at parten havde forladt den opgivne adresse, der nu var beboet af andre.
En  

 henvendelse til Indenrigsministeriets CPR-register gav ikke yderligere  

 afklaring, idet parten fortsat var noteret som emigreret til Sverige.  

 Auditøren, der anså det for formålsløst at sende en indkaldelse til  

 tjenstligt  

 forhør til partens sidst kendte adresse i Sverige, konkluderede, at det alene  

 beroede på partens egne forhold, at det ikke var muligt at afholde tjenstligt  

 forhør.
Muligheden for, at parten kunne være tilflyttet Danmark på ny, kunne  

 ikke udelukkes.
Det må derfor anses for et naturligt sagsoplysningsskridt, at  

 overfartsområdet, som det skete, rettede henvendelse til det danske  

 CPR-register.
Auditøren og generaldirektoratet kunne yderligere have rettet  

 henvendelse til Riksskatteverket i Sverige, der er en central myndighed, og  

 hvorfra det er muligt at få oplyst adresseændringer.
Ligeledes kunne  

 auditøren  

 og DSB i en sag som denne have indkaldt parten ved offentliggørelse af  

 indkaldelsen i Statstidende.
Jeg ville have fundet det rettest, om oplysning  

 var blevet indhentet fra Riksskatteverket, eller at parten var blevet  

 indkaldt  

 ved offentliggørelse i Statstidende.
 I udtalelsen til mig anførte  

 DSB følgende:
 "I tilfælde af at der er  

 tvivl eller usikkerhed om en medarbejders adresse, undersøger  

 generaldirektoratet  

 adresseforholdene i CPR-registeret.
Vi vil imidlertid være  

 opmærksom på det i rapporten anførte om fremskaffelse af  

 adresseoplysninger." Auditøren under  

 Trafikministeriet anførte i udtalelsen til mig følgende:
"I tilfælde, hvor parten  

 udebliver fra tjenstligt forhør, har det som udgangspunkt været antaget, at  

 lovlig indkaldelse kunne ske til den af parten senest opgivne adresse til  

 tjenestestedet, idet de ansatte i henhold til side 4, 1. spalte, 7. afsnit, i  

 "Medarbejderens forhold og forpligtelser" (jf. 2. afsnit i DSB's  

 brev af 20/5 1992 til Folketingets Ombudsmand) har pligt til at holde  

 tjenestestedet  

 underrettet om bopælsadressen.
Når parten ikke har efterlevet denne  

 bestemmelse, ikke møder til tjeneste/tjenstlig afhøring/ tjenstligt forhør,  

 og  

 ikke til kolleger eller lokale tillidsrepræsentanter har givet oplysning om  

 nyt opholdssted eller ny bopæl, må formodningen være for, at vedkommende har  

 ønsket  

 at afbryde ansættelsesforholdet.
Som følge heraf har der kun i særlige  

 tilfælde, typisk hvor oplysninger i de foreliggende sagsakter kunne tyde på  

 sygdom eller sygdomslignende tilstand, været gjort yderligere forsøg på at  

 finde frem til den korrekte adresse. - Da denne praksis ikke synes at være  

 forenelig med bemærkningerne i rapportudkastet, vil jeg i fremtidige sager  

 være  

 opmærksom på det i rapportudkastet anførte om mulighederne for  

 tilvejebringelse  

 af adresseoplysninger." Sagerne DSB-88 og DSB-90 må  

 jeg anse for utilstrækkeligt undersøgt også i andre henseender end de ovenfor  

 i afsnittet anførte.
Som refereret ovenfor i  

 afsnit III.B.5.e bestred parten i DSB-88 efter at have modtaget afgørelsen om  

 afskedigelse, at han skulle have modtaget en indkaldelse fra auditøren til  

 tjenstligt forhør.
I besvarelse heraf oplyste generaldirektoratet, at  

 indkaldelsen var sendt som almindeligt brev og ikke modtaget retur fra  

 postvæsenet.
Generaldirektoratet burde efter min opfattelse efterfølgende  

 have  

 undersøgt, om der i tiden omkring indkaldelsestidspunktet havde været  

 registreret uregelmæssigheder i postudbringningen, når der på grundlag af  

 partens oplysninger var opstået tvivl herom.
I DSB-90 var parten udeblevet  

 i perioden 26. februar til 12. marts 1990. Ved tjenstlig afhøring den 13.  

 marts  

 1990 afleverede parten en lægeerklæring, der var udstedt den samme dag.
DSB  

 rettede herefter efter aftale med parten henvendelse til lægen, der oplyste,  

 at  

 han ikke havde undersøgt parten i tidsrummet fra den 25. februar til den 12.  

 marts 1990, hvorfor lægen ikke kunne uddybe partens angivelige sygeleje i  

 denne  

 periode.
Partens bisidder, der fik kendskab til lægens besvarelse, oplyste  

 herefter  

 over for auditøren, at parten igen havde talt med lægen.
Lægen skulle da have  

 fremført, at der ikke fra hans side herskede tvivl om, at parten havde været  

 syg.
Lægen havde i skrivelsen til DSB udtrykt sig på sin vanlige måde.
Ifølge  

 bisidderen kunne DSB på ny kontakte lægen, såfremt der fortsat herskede tvivl  

 om partens sygdom.
DSB burde have undersøgt det spørgsmål nærmere, om lægen -  

 som anført af parten gennem bisidderen - alligevel kunne udtale sig om  

 partens  

 uarbejdsdygtighed i perioden 26. februar til 12. marts 1990.
 b) Retlig og faktisk vildfarelse.
Spørgsmålet om retsvildfarelse kan illustreres af DSB-84, hvor driftsområdet  

 i skrivelse af 3. maj 1989 meddelte parten, at han agtedes afskediget på  

 grund af utilfredsstillende forhold og derfor i medfør af tjenestemandslovens  

 § 31, stk. 1, fik lejlighed til at udtale sig i sagen.
Høringen skulle  

 retteligt have henvist til tjenestemandslovens § 20, stk. 1. Denne  

 citeringsfejl har dog ikke haft nogen realitetsbetydning.
Driftsområdet afskedigede herefter parten i en skrivelse af 22. maj 1989,  

 uagtet at alene ministeren, under hvem parten hørte, efter  

 tjenestemandslovens § 26, stk. 2, 2. pkt, havde kompetence hertil.
Formentlig  

 af den grund annullerede driftsområdet i en skrivelse af 20. juni 1989  

 afskedigelsen.
I sagen DSB-68 meddelte DSB uden nærmere opgørelse parten, at hans  

 tilgodehavende ferie for ferieåret 1986/87 og anden tilgodehavende ferie  

 ville blive afskrevet fra den tid, parten havde været fraværende fra  

 tjenesten forud for suspensionen.
En socialrådgiver rettede herefter på  

 partens vegne henvendelse til DSB, idet  

 parten var af den opfattelse, at antallet af optjente feriedage oversteg det  

 antal dage, der var forløbet fra anholdelsesdagen og frem til suspensionen.  

 DSB  

 undersøgte spørgsmålet og afgav en detaljeret redegørelse.
DSB udbetalte i  

 henhold til opgørelsen herefter parten et beløb svarende til forskellen  

 mellem  

 suspensionsløn og fuld løn i 12 dage, ligesom DSB udstedte feriekort for  

 feriegodtgørelse for 15 dages optjent ferie.
Forskellen i partens  

 tilgodehavende ferie imellem den første og den anden opgørelse var formentlig  

 i sagen så åbenlys, at parten umiddelbart var i stand til at konstatere den.  

 Havde forskellen været noget mindre, ville den næppe være blevet konstateret.  

 Sagen illustrerer derfor også, hvor væsentligt det er, at DSB afgiver en  

 detaljeret opgørelse over tilgodehavende ferie og ikke blot - som i en del  

 sager - gør op med spørgsmålet uden samtidig at angive de oplysninger, som  

 er nødvendige for, at parten vil kunne kontrollere opgørelsens rigtighed.
 I sagen DSB-92 blev parten  

 indberettet for den 20. april 1990 at have forladt sin tjeneste som  

 brandvagt.  

 Overfartsområdet fremsendte til auditøren forskrifter om brandpatruljering på  

 færger og oplyste i den forbindelse, at Søfartsstyrelsens forskrift  

 "Teknisk forskrift for befordring af motorkøretøjer med  

 passagerskibe" nr. 3 af 1. september 1988 var blevet ændret pr. 1. april  

 1990, men at ændringen var foretaget efter episoden med parten.
Søfartsstyrelsen har  

 telefonisk oplyst over for mig, at den pågældende forskrift pr. 1. april 1990  

 alene blev suppleret med regler, der fastsætter, at brandrundering skal  

 foretages mindst 1 gang hver halve time ved hvert sted.
Den retsvildfarelse,  

 jeg herefter måtte konstatere i den nævnte sag, var imidlertid konkret uden  

 væsentlig betydning for sagen, da de nye regler - der skulle anvendes på  

 partens forseelse, der blev begået den 20. april 1990, ikke indeholdt en  

 mulighed for en lempeligere vurdering af forseelsen.
 c) Tjenestemandslovens § 31, stk. 2.
 Der er blandt de undersøgte sager ikke konstateret fejl i relation til  

 bestemmelsen i tjenestemandslovens § 31, stk. 2, hvorefter  

 afskedigelsesmyndigheden skal indhente en udtalelse fra Finansministeriet om  

 pensionsspørgsmål. (Bestemmelsen fandtes tidligere i § 31, stk. 3, men blev  

 ved § 3 i lov nr. 384 af 13. juni 1990 om ændring af lov om tjenestemænd i  

 staten, folkeskolen og folkekirken ændret til stk. 2).
 d) Tjenstligt forhør.
Af de undersøgte sager blev 5 afsluttet med disciplinær afsked, uden at  

 tjenstligt forhør var søgt gennemført.
I 4 af disse sager blev parten  

 afskediget på grundlag af strafbare forhold, der var fastslået ved dom, jf.  

 tjenestemandslovens § 24, næstsidste punktum.
I DSB-93 blev tjenstligt forhør  

 ikke søgt gennemført, da parten var fraflyttet sin bopæl i Sverige uden at  

 give oplysning til postvæsenet eller sin arbejdsgiver om ny adresse.  

 Auditøren anså det herefter for formålsløst at sende en indkaldelse til  

 partens sidste kendte adresse i Sverige, jf. nærmere om sagen ovenfor i  

 afsnit III.B.8.a.
I de øvrige 29 sager blev tjenstligt forhør søgt gennemført.
Af disse blev  

 forhøret ikke gennemført i 14 sager, da parten udeblev fra forhøret.
I de  

 resterende 15 sager blev tjenstligt forhør gennemført.
 Blandt den sidste gruppe af sager kan jeg særligt fremdrage DSB-99.
I sagen havde parten på grundlag af politimesterens skriftlige  

 tilkendegivelse udenretligt vedtaget en bøde og betinget frakendelse af  

 førerretten i 3 år for promillekørsel.
Efter afholdelse af tjenstligt forhør  

 blev parten afskediget.
Det blev anset for en skærpende omstændighed, at  

 forseelsen var begået under tjenesten som rutebilchauffør.
Sagen illustrerer,  

 at tjenstligt forhør kun kan undlades for de strengeste disciplinærstraffes  

 vedkommende, når forholdet er fastslået ved dom, jf. tjenestemandslovens §  

 24, næstsidste punktum, og at vedtagelse af et bødeforlæg ikke kan erstatte  

 en sådan dom.
 I de 29 sager, hvor  

 tjenstligt forhør blev søgt gennemført, rejser følgende spørgsmål sig:
Spørgsmålet om overgang af en sag, hvori parten  

 mistænkes for strafbart forhold, til en straffesag, jf. tjenestemandslovens §  

 22, stk. 3, samt vejledning om denne bestemmelse Vejledning vedrørende bisidder, jf. tjenestemandslovens  

 § 21, stk. 1 og 2.
 Spørgsmålet om vidnepligt for den, mod hvem det  

 tjenstlige forhør er rettet (parten) og partens pligt til at tale sandt  

 (sandhedspligt), samt vejledning om de to nævnte forhold.
 Spørgsmål om vidnepligt for den, mod hvem en tjenstlig  

 afhøring er rettet (parten) og partens pligt til at tale sandt  

 (sandhedspligt), samt vejledning om de to nævnte forhold.
 Spørgsmålet om vidnepligt for den, der afgiver  

 forklaring som vidne under tjenstligt forhør eller tjenstlig afhøring, samt  

 vejledning om de nævnte forhold.
Ad 1) Parten ses i ingen  

 sager vejledt om bestemmelsen i tjenestemandslovens § 22, stk. 3. I de sager,  

 hvor parten ikke var mistænkt og heller ikke kunne mistænkes for et strafbart  

 forhold, udgør den manglende vejledning af parten om hans ret til at forlange  

 sagen behandlet som en straffesag selvsagt ikke en fejl.
Som anført i FOB  

 1990,  

 s. 419, omfatter bestemmelsen tilfælde, hvor de foreliggende kendsgerninger -  

 dersom der kan føres det fornødne bevis, herunder for den fornødne  

 tilregnelse  

 hos parten (for så vidt angår straffelovsovertrædelser typisk forsæt) -  

 muligvis vil udgøre et strafbart forhold.
Den manglende vejledning i  

 sagen DSB-76 er således ikke en fejl.
Efter afholdelse af tjenstligt forhør  

 blev parten afskediget som følge af indtagelse af 1 øl i tjenesten (hvilket  

 næppe kan udgøre et strafbart forhold) og på baggrund af en idømt hæftestraf  

 for spirituskørsel uden for tjenesten den samme dag.
Afskedigelsessagen blev  

 indledt på grundlag af en indberetning fra Rigsadvokaten om, at der var  

 afsagt  

 dom i straffesagen, og at parten havde modtaget dommen.
Bestemmelsen i  

 tjenestemandslovens  

 § 22, stk. 3, gælder ej heller (endeligt) pådømte strafbare forhold.
 I sagen DSB-66 blev parten,  

 der var lokomotivassistent, afskediget, da han i forbindelse med fremførelse  

 af et S-tog fik konstateret en alkoholpromille på 2,75. Det ses ikke i sagen  

 overvejet, hvorvidt forholdet kunne være strafbart efter dels straffelovens §  

 138, stk. 1 (hvorefter den, som forsætligt eller ved grov uagtsomhed bringer  

 sig i beruset tilstand, straffes med bøde eller hæfte, hvis han i denne  

 tilstand udsætter andres person eller betydeligere formueværdier for fare)  

 dels lovens § 157 (hvorefter samme straf, bøde eller hæfte, finder  

 anvendelse,  

 når nogen, som virker i offentlig tjeneste eller hverv, gør sig skyldig i  

 grov  

 eller oftere gentagen forsømmelse eller skødesløshed i tjenestens eller  

 hvervets udførelse eller i overholdelsen af de pligter, som tjenesten eller  

 hvervet  

 medfører) eller straffelovens § 252 (hvorefter den, der for vindings skyld,  

 af  

 grov kådhed eller på lignende hensynsløs måde volder nærliggende fare for  

 nogens liv eller førlighed, straffes med hæfte eller med fængsel). På  

 grundlag  

 af oplysningen om partens alkoholpromille i tjenesten ville jeg have fundet  

 det rettest, om parten var blevet vejledt om tjenestemandslovens § 22, stk.  

 3.
 I DSB-91 anførte  

 generaldirektoratet i afskedigelsesskrivelsen, at parternes handlemåde var et  

 groft tillidsbrud i form af forsætlig ikke-opfyldelse af tjenestepligter, jf.  

 straffelovens § 156. Auditøren havde ligeledes henført forholdet under  

 straffelovens  

 § 156. Jeg må derfor anse det for en fejl, at parterne ikke blev vejledt om  

 tjenestemandslovens § 22, stk. 3. Som anført i FOB 1990, s. 419, må der  

 antages  

 at eksistere en ulovbestemt pligt for forhørslederen til at vejlede om  

 bestemmelsen i tjenestemandslovens § 22, stk. 3.
På grund af mistanke for  

 begået underslæb mod DSB blev parten i DSB-98 indkaldt til tjenstlig  

 afhøring.  

 Kort tid efter afhøringen meldte DSB parten til politiet.
Parten blev  

 afskediget på grundlag af straffedommen.
DSB burde i denne sag have vejledt  

 parten om hans mulighed for at forlange sagen behandlet som en straffesag,  

 forinden den tjenstlige afhøring blev gennemført.
Ved forhøret blev parten  

 endvidere fejlagtigt vejledt om, at han havde pligt til at udtale sig; se  

 nærmere herom nedenfor.
 Det tilsvarende gjorde sig  

 gældende i DSB-99, hvor straffesagen blev afgjort udenretligt ved  

 politimesterens  

 tilkendegivelse og partens vedtagelsen af en bøde.
Endelig kan nævnes DSB-100. I  

 denne sag blev parten idømt en hæftestraf for spirituskørsel.
Umiddelbart  

 efter  

 at parten var blevet stoppet af politiet og havde fået udtaget en blodprøve,  

 udførte han tjeneste som skibsfører under indøvelse.
Den dom, som parten  

 modtog, vedrørte et forhold uden for tjenesten.
DSB kunne efter min  

 opfattelse  

 med rette have mistænkt parten for at have begået et strafbart forhold i  

 tjenesten og i givet fald en overtrædelse af sølovens § 371, stk. 3,  

 hvorefter  

 en skibsfører, der udfører arbejde om bord i et skib, og som har nydt  

 spiritus  

 eller andre rusmidler i et sådant omfang, at han er ude af stand til at  

 udføre  

 sin tjeneste på fuldt betryggende måde, straffes med bøde eller hæfte.
DSB  

 henviste  

 i begrundelsen for afskedigelsen ikke til, at parten var idømt en hæftestraf  

 for spirituskørsel, men til, at parten var mødt spirituspåvirket til  

 tjeneste.
 I udtalelsen til mig anførte  

 auditøren under Trafikministeriet følgende:
"Efter at have fået  

 kendskab til indholdet af en tilsvarende undersøgelse vedrørende postvæsenets  

 disciplinærsager i FOB 1990, har jeg vejledt om indholdet af bestemmelsen og  

 draget omsorg for bemærkning herom i forhørsprotokollen.... Vejledningen  

 gives  

 i størsteparten af sagerne, idet der i så godt som alle disciplinærsager må  

 anses i princippet at indgå en mulighed for overtrædelse af i hvert fald §  

 156  

 eller § 157 i straffeloven, jf.
FOB 1990, side 419 fo." Ad 2) Efter  

 tjenestemandslovens § 21, stk. 1, er en tjenestemand berettiget til at give  

 møde med en bisidder, og skal ved indkaldelsen til det første forhør gøres  

 bekendt hermed.
Efter bestemmelsens stk. 2 kan som bisidder anvendes en  

 repræsentant for tjenestemandens organisation, en tjenestemand i vedkommende  

 ministerium eller institution eller en advokat.
Efter bestemmelsen i  

 forvaltningslovens § 8 kan den, der er part i en sag, på ethvert tidspunkt af  

 sagens behandling lade sig repræsentere eller bistå af andre.
Myndigheden kan  

 dog kræve, at parten medvirker personligt, når det er af betydning for sagens  

 afgørelse.
Bestemmelsen om partens frie valg gælder dog ikke, hvis partens  

 interesse i at kunne lade sig repræsentere eller bistå findes at burde vige  

 for  

 væsentlige hensyn til offentlige eller private interesser, eller hvor andet  

 måtte være fastsat ved lov.
Som anført i FOB 1990, s.  

 356, supplerer de anførte bestemmelser hinanden.
Dette indebærer bl.a., at  

 parten ved valget mellem hvem, der skal bistå ham i forbindelse med  

 tjenstligt  

 forhør, ikke er begrænset til de persongrupper, der er angivet i  

 tjenestemandslovens  

 § 21, stk. 2.
Bisidderspørgsmålet for så  

 vidt angår tjenstlige afhøringer reguleres derimod alene af bestemmelsen i  

 forvaltningslovens § 8. Der er ikke ved de indkaldelser til tjenstligt  

 forhør,  

 der forelå på sagerne, konstateret fejl vedrørende dette spørgsmål.
Det  

 fremgår  

 ikke af auditørprotokollen, at spørgsmålet skulle have været drøftet i nogle  

 af  

 sagerne.
Af de 29 sager, hvor tjenstligt forhør blev søgt gennemført, forelå  

 indkaldelsen, indeholdende vejledning om bisidderspørgsmålet, ikke på sagerne  

 DSB-66 og DSB-67. I DSB-91 forelå heller ingen indkaldelse, men anmeldelse af  

 bisidder var foretaget i sagen på indkaldelsestidspunktet, hvorfor auditøren  

 indkaldte bisidderen.
 I de øvrige 26 sager anførte  

 auditøren i indkaldelsen - udover en oplysning om, at parten havde ret til at  

 møde med bisidder - følgende: "Dersom der mødes (eller: De møder) med  

 bisidder, skal navn og adresse på den pågældende meddeles hertil senest 5  

 hverdage før forhøret." Endvidere var angivet et telefonnummer, såfremt  

 parten havde tvivlsspørgsmål vedrørende bisidder m.v.
Omend jeg kan forstå, at det  

 af hensyn til såvel auditørens som bisidderens almindelige planlægning og  

 forberedelse af sagen vil være hensigtsmæssigt, såfremt auditøren modtager  

 besked om eventuel bisidder senest 5 hverdage før forhøret, finder jeg  

 formuleringen  

 af indkaldelsen uheldig på dette punkt.
Formuleringen kan bibringe parten den  

 fejlagtige opfattelse, at han fortaber sin ret til at medbringe en bisidder,  

 såfremt han ikke forholder sig, som anført i indkaldelsen, og det uanset, om  

 parten i det enkelte tilfælde faktisk har haft mulighed for at overholde  

 fristen.
En mere retvisende formulering kunne være følgende: "Dersom De  

 ønsker at møde med bisidder, skal jeg anmode om, at navnet og adressen på den  

 pågældende snarest - og så vidt muligt senest 5 hverdage før forhøret -  

 meddeles hertil".
 Auditøren under  

 Trafikministeriet anførte i udtalelsen til mig følgende:
"Da der er tradition  

 for, at forhørslederen (auditøren) i særlig grad taler med og bistår den  

 part,  

 som møder uden bisidder (blandt andet for at sikre at den pågældende har  

 modtaget alle sagens akter), kan det med sikkerhed fastslås, at ingen part  

 til  

 dato har misforstået formuleringen i indkaldelsen til forhør vedrørende  

 retten  

 til at møde med bisidder.
Hvis det skulle forekomme, ville forhøret blive  

 udsat.
Typisk vil fremmøde uden bisidder være resultatet af moden  

 overvejelse,  

 normalt begrundet med, at den pågældende selv vil føre sin sag, eller at  

 han/hun ikke tror på, at bisidderhjælp vil få nogen indvirkning på sagens  

 udfald. Årsagen til, at der er fastsat en frist på 5 hverdage, er ønsket om  

 at  

 kunne sende kopi af sagsakterne til bisidderen så betids, at denne kan få  

 mulighed for at sætte sig ind i sagen før forhøret.
En ændring af formuleringen  

 af den i rapportudkastet kritiserede passus i indkaldelsen til forhør vil  

 snarest blive foretaget." Ad 3) Den retsstilling, der  

 efter min opfattelse er gældende på dette område, behandlede jeg indgående i  

 FOB 1990, s. 417 ff, hvor jeg bl.a. anførte følgende:
"Efter  

 tjenestemandslovens § 21, stk. 4, 1. pkt. har »enhver ansat« pligt til at  

 give  

 møde under forhørene og afgive forklaring.
Efter min opfattelse må denne  

 bestemmelse forstås i lyset af de retssikkerhedsgarantier, der i øvrigt efter  

 tjenestemandsloven gælder for parten i en tjenestemandssag, samt - for så  

 vidt  

 som parten mistænkes for forhold, der kan være strafbare - de almindelige  

 retssikkerhedsgarantier, der efter retsplejeloven og straffeloven gælder for  

 sigtede i straffesager.
 Herefter må følgende antages  

 for så vidt angår  

  

 ikke-strafbare forhold  

  

 ,  

 der indgår i et tjenstligt forhør:
 Efter tjenestemandslovens §  

 20, stk.  

 1 in  

 fine,  

 har en part ikke pligt til at udtale sig om den skriftlige fremstilling af  

 sagen, som parten efter denne bestemmelse skal have udleveret.
Tjenestemandslovens § 21,  

 stk. 4, fastsætter, at vidnetvang i forbindelse med tjenstligt forhør skal  

 gennemføres ved, at vidnet afhøres ved byretten; herved finder vidnereglerne  

 i  

 retsplejeloven anvendelse.
Efter retsplejelovens § 171, stk. 2, nr. 1, er der  

 ikke vidnepligt i tilfælde, hvor forklaringen antages at ville udsætte vidnet  

 selv for straf eller tab af velfærd.
Det fremgår modsætningsvis af  

 retsplejelovens § 171, stk. 3, at bestemmelsen i stk. 2, nr. 1, er  

 undtagelsesfri.
Det følger a fortiori  

 (endmere) af bestemmelsen i tjenestemandslovens § 20, stk.  

 1 in  

 fine, og af en analogi af  

 bestemmelsen i retsplejelovens § 171, stk. 2, nr. 1, 2. led (»forklaringen  

 antages  

 at ville udsætte vidnet for ... tab af velfærd«), at parten i et tjenstligt  

 forhør ikke har vidnepligt i tilfælde, hvor disciplinærsagen kan ende med  

 alvorligere sanktioner over for parten.
Efter min opfattelse må dette i så  

 fald  

 gælde i tilfælde, hvor der - som i de sager, undersøgelsen angår - kan være  

 tale om afskedigelse.
Jeg henviser herved også til Jørgen Mathiassen:  

 »Forvaltningspersonellet« (1990), s.  

 146  

 f, og Lars Busck i Juristen 1988, s. 91 ff (specielt s.  

 99 f  

 ).
 På den anden side må det  

 antages, at parten har sandhedspligt i den udstrækning, parten vælger at  

 udtale  

 sig vedrørende ikke-strafbare forhold, der indgår i tjenestemandssagen; jf.  

 herved tjenestemandslovens § 21, stk. 4, 2. pkt., smh. med straffelovens §  

 159,  

 stk. 2.
Det følger af en analogi af  

 bestemmelsen i retsplejelovens § 173, stk. 1, at forhørslederen ved forhørets  

 begyndelse har pligt til at vejlede parten om vidnepligtsspørgsmålet.
Det  

 følger endvidere af en analogi af retsplejelovens regler og af den  

 ulovbestemte forvaltningsretlige pligt til at notere væsentlige spørgsmål  

 angående  

 sagsbehandlingen, at det i forhørsprotokollen udtrykkeligt bør anføres, at  

 parten er vejledt om, at parten ikke har vidnepligt (men at parten, for så  

 vidt  

 parten udtaler sig om ikke-strafbare forhold, har sandhedspligt).
 For så vidt angår spørgsmålet  

 om vidne- og sandhedspligt i relation til strafbare forhold, der indgår i det  

 tjenstlige forhør, skal jeg bemærke følgende:
 Efter min opfattelse må den  

 straks nedenfor anførte retsstilling antages at gælde i den udstrækning,  

 parten mistænkes for strafbart forhold....
 Det ville allerede følge af  

 en analogi af bestemmelsen i retsplejelovens § 171, stk. 2, nr. 1, 1. led  

 (»...  

 såfremt forklaringen antages at ville udsætte vidnet selv for straf...«), at  

 parten ikke i relation til strafbare forhold ville have vidnepligt, jf. også  

 ovenfor om ikke-strafbare forhold.
Det er imidlertid min  

 opfattelse, at tjenestemandslovens § 21, stk. 4, ikke kan forstås således, at  

 den omfatter parten i tilfælde, hvor parten er mistænkt for strafbare forhold  

 - i sådanne tilfælde har parten ikke stilling som vidne, men må anses for  

 sigtet for strafbart forhold.
Antages dette ikke, vil retsplejelovens  

 processuelle  

 garantier for sigtede blive udhulet væsentligt i forhold til strafbare  

 forhold,  

 der inddrages i tjenstligt forhør i forbindelse med disciplinærsager mod  

 tjenestemænd.
At parten i sådanne tilfælde må anses for sigtet, indebærer, at  

 parten ikke har pligt til at udtale sig, jf. retsplejelovens § 754, jf. §  

 752,  

 stk. 1, og jf. i øvrigt retsplejelovens § 868, stk. 1, og § 928, stk. 2, 3.  

 pkt.
 I øvrigt følger det af  

 straffelovens § 159, stk. 1, at parten ikke har sandhedspligt, hvis parten  

 udtaler  

 sig.
Det må følge af  

 bestemmelserne i retsplejelovens § 754, jf. § 752, stk. 1, 1. pkt., at  

 forhørslederen ved forhørets begyndelse har pligt til at vejlede parten om  

 vidnepligtsspørgsmålet, ligesom det følger af retsplejelovens § 754, jf. §  

 752,  

 stk. 1, 2. pkt., og af den ulovbestemte forvaltningsretlige pligt til at  

 notere  

 væsentlige spørgsmål angående sagsbehandlingen, at det i forhørsprotokollen  

 udtrykkeligt bør anføres, at parten er vejledt om, at parten hverken har  

 vidnepligt eller sandhedspligt." I tilknytning til spørgsmålet  

 om partens vidne- og sandhedspligt kan man rejse det spørgsmål, hvorvidt en  

 urigtig forklaring fra en part, der som sigtet for et strafbart forhold ikke  

 har sandhedspligt, kan indgå i decorumvurderingen efter tjenestemandslovens §  

 10. I FOB 1990, s. 418, tog jeg stilling til spørgsmålet og anførte, at jeg  

 ikke vil kunne udtale kritik, såfremt en myndighed (med en vis vægt)  

 inddrager  

 en parts urigtige forklaring i vurderingen af den pågældendes decorum.
Jeg  

 udtalte samtidig, at jeg på den baggrund heller ikke vil kunne kritisere,  

 hvis  

 parten under forhøret bliver oplyst om, at forhørslederen helst ser, at  

 parten  

 taler sandt.
Dette forudsætter imidlertid, at parten samtidig vejledes om, at  

 den pågældendes troværdighed kan indgå i decorumvurderingen, dvs. om de  

 faktiske virkninger af, at parten ikke taler sandt.
Det forudsættes  

 endvidere,  

 at vejledningen ikke gives i en form, der anfægter eller undergraver partens  

 ret til ikke at tale sandt.
 I ingen af de 15 sager, hvor  

 der er gennemført tjenstligt forhør, indeholder forhørsprotokollen oplysning  

 om,  

 at parten ikke har vidnepligt, ligesom spørgsmålet om partens eventuelle  

 sandhedspligt ikke er berørt.
Auditørens indkaldelse til  

 tjenstligt forhør indeholder i 2 af disse sager - DSB-82 og DSB-84 - en  

 vejledning om, at parten har vidnepligt, hvilket jeg må anse for en fejl, jf.  

 ovenfor i afsnittet.
Spørgsmålet om sandhedspligt er også i auditørens  

 indkaldelsesskrivelser uberørt.
I 11 sager indeholdt  

 auditørens indkaldelse ingen vejledning vedrørende spørgsmålet om henholdsvis  

 vidne- og sandhedspligt.
Spørgsmålet er endvidere uoplyst i sagerne DSB-66 ,  

 DSB-67 og DSB-92 (for så vidt angår forhold nr. 2), da indkaldelsen til  

 tjenstligt forhør ikke forelå på generaldirektoratets sag.
Jeg må anse det  

 for  

 tvivlsomt, hvorvidt der i disse 14 sager er vejledt korrekt og tilstrækkeligt  

 om, at parten ikke har vidnepligt, og om hvorvidt parten har sandhedspligt.  

 Såfremt auditøren mundtligt foretog en korrekt vejledning, må jeg anse det  

 for  

 en fejl, at den vejledning, der under forhøret er meddelt parten, ikke  

 udtrykkeligt  

 fremgår af forhørsprotokollen.
 I udtalelsen til mig anførte  

 auditøren under Trafikministeriet følgende:
"Efter at være gjort  

 bekendt med FOB 1990, jf. side 417 ff, er den hidtil anvendte ukorrekte  

 fremgangsmåde  

 blevet ændret, således at den i rapportudkastet på siderne 53 - 55 skitserede  

 fremgangsmåde følges, herunder at der gøres notat i forhørsprotokollen om den  

 stedfundne vejledning. - Som det fremgår af DSB's kommentarer til  

 rapportudkastet, side 3 fn - side  

 4 m  

 (der er uddrag af et underhåndsbrev herfra af 13/2 1992 til DSB), har den  

 hidtidige procedure sin rod i den lære, at tjenestemanden ved sin indtræden i  

 statstjenesten underkastes et særligt tjenstligt magtforhold.
Samme  

 opfattelse  

 fremgår i øvrigt også af den af Finansministeriet i 1988 udgivne  

 "Personaleadministrative Vejledning", jf. kapitel 32, side 5, 1.  

 afsnit.
Under hensyn til, at nævnte ministerium er ressortministerium  

 vedrørende tjenestemandsloven, synes der at være et akut behov for udsendelse  

 af instruks om, hvilken procedure der skal følges på dette felt." I den af Finansministeriet i  

 1988 udgivne "Personaleadministrative Vejledning" er i kapitel 32,  

 side 5, anført følgende om partsforklaring:
 "8. Spørgsmål om  

 vidneførsel og om tilvejebringelse af andre bevisligheder afgøres af  

 forhørslederen.
Det antages at ligge i  

 tjenestemandsforhørets natur, at den eller de tjenestemænd, hvorom forhøret  

 drejer sig, har pligt til at afgive forklaring.
Undladelse af at afgive  

 forklaring og afgivelse af urigtig forklaring vil kunne behandles som  

 tjenesteforseelser.
 Alle ansatte - tjenestemænd  

 og ansatte på andre vilkår - har pligt til uden særlig godtgørelse af vidne  

 under tjenstligt forhør under almindeligt vidneansvar.
 Dersom ikke-ansatte afgiver  

 vidneforklaring under tjenstligt forhør, sker dette også under almindeligt  

 vidneansvar.
Forklaringer kan eventuelt  

 afgives ved underretten på det sted, hvor pågældende bor, eller  

 tjenestemandsforhøret  

 afholdes." På grundlag af de ovenfor  

 anførte betragtninger om retssikkerhedsgarantier må jeg fastholde den  

 opfattelse, som jeg gav udtryk for i FOB 1990, s. 417 ff, vedrørende dette  

 spørgsmål.
 Ad 4) Spørgsmålet om vidne-  

 og sandhedspligt for parten opstår også i relation til tjenstlige afhøringer.  

 Partens retsstilling på dette ofte meget tidlige stadium af sagen kan ikke  

 antages at være svagere end på det senere tidspunkt, hvor der afholdes  

 tjenstligt forhør.
I 15 sager blev parten  

 tjenstligt afhørt.
Vejledningen om partens vidnepligt - som den fremgik af  

 udskrifter af afhøringen - var ikke korrekt i nogen af sagerne, idet parten  

 standardmæssigt blev vejledt om, at han havde pligt til at udtale sig om  

 faktiske forhold i forbindelse med sagen.
Der blev endvidere ikke vejledt om  

 spørgsmålet om partens sandhedspligt.
 DSB anførte i udtalelsen til  

 mig vedrørende dette spørgsmål bl.a. følgende:
 "...
I tjenestemandslovens § 20,  

 stk. 1, er bl.a. anført, at en tjenestemand, der tjenstligt indberettes for  

 en  

 tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder.
Det er således forudsat, at  

 når  

 der foreligger en tjenstlig forseelse, der bør give anledning til  

 indberetning  

 til Generaldirektoratet, skal der udarbejdes en skriftlig fremstilling af  

 sagens  

 faktiske omstændigheder.
Dette vil i langt de fleste tilfælde kræve, at der  

 snarest muligt optages rapport over forklaringer fra implicerede, der anses  

 for  

 skyldig i tjenesteforseelse, og evt vidner med henblik på opklaring af de  

 faktiske forhold.
Sådanne forklaringer eller "foreløbigt forhør"  

 benævnes  

 i DSB som tjenstlige afhøringer.
 Spørgsmålet om adgangen til  

 at foretage foreløbigt forhør (tjenstlige afhøringer) har været behandlet af  

 et af finansministeren i 1964 nedsat udvalg vedrørende eventuel ændring af §§  

 17 og 18 i lønnings- og pensionsloven (af 1958) (Disciplinærudvalget) og  

 omtalt  

 i "Betænkning afgivet af Tjenestemandskommissionen af 1965",  

 specielt  

 side 203-204. Det fremgår heraf, at udvalget er enig i, at der er adgang til  

 at  

 foretage foreløbigt forhør under forudsætning af, at den pågældende  

 tjenestemand  

 i hvert enkelt tilfælde gøres bekendt med, at han ikke er pligtig til at  

 afgive  

 nogen erklæring, hvorved han vedgår et forhold som tjenstlig forseelse.
 Sådanne foreløbige forhør  

 (tjenstlige afhøringer) bør foretages snarest muligt efter forholdets  

 konstatering,  

 mens episoden stadig er i frisk erindring.
Endvidere har professor Eva  

 Smith i "Juristen" den 20. december 1991 - i forbindelse med en  

 omfattende  

 redegørelse om undersøgelsesretter - bl.a. anført følgende: "Når der er  

 mistanke om tjenstlige forseelser, etableres ofte et foreløbigt forhør med  

 tjenestemanden for at få klarlagt de faktiske forhold.
Herefter udarbejdes en  

 fremstilling, som tjenestemanden skal have mulighed for at udtale sig om.  

 Tjenestemandslovens § 20 bestemmer imidlertid udtrykkeligt, at tjenestemanden  

 ikke er forpligtet til at udtale sig om fremstillingen.
Ved  

 dommerundersøgelser oplæses vidnets udtalelser, og også de vidner, der har  

 udtalt sig uden sædvanligt vidneansvar, bliver bedt om at vedstå  

 referatet." .......
 Med baggrund i  

 "Betænkning afgivet af Tjenestemandskommissionen af 1965" og  

 professor Eva Smiths artikel i "Juristen" må tjenestemænd ved  

 tjenstlige afhøringer, der primært har til formål at afklare forholdene, have  

 pligt til at udtale sig om de faktiske forhold, iagttagelser m.v., hvad han  

 også bliver gjort bekendt med ved indledningen af den tjenstlige afhøring.  

 Endvidere gøres han ved indledningen af afhøringen bekendt med, at han ikke  

 har pligt til at vedgå, at han ved sin handling eller undladelse af handling  

 har gjort sig skyldig i tjenstlig forseelse.
For så vidt angår pligten til  

 at udtale sig under tjenstlige afhøringer bestyrkes denne pligt af ældre  

 udtalelser og litteratur.
Der henvises bl.a. til behandling i Rigsdagen i  

 1910  

 af lovforslaget om oprettelse af en stilling som auditør ved Statsbanerne,  

 hvorunder ministeren bl.a. udtalte (Folketingets forhandlinger 1910, spalte  

 1619): "Personalet udtaler sig i henhold til tjenestepligten, og det er  

 givet,  

 at det er en tjenestepligt at besvare tjenstlige spørgsmål i overensstemmelse  

 med sandheden." Daværende auditør (tidligere  

 herredsfuldmægtig) Aage Andersen har i et hæfte "Disciplinær forfølgning  

 og straf", udgivet i 1936, bl.a. skrevet: "Den under  

 disciplinærforhør sigtede kan ikke - som i borgerlige straffesager - have ret  

 til at undslå sig for at afgive forklaring, ialfald for så vidt angår  

 begivenheder og forhold indenfor det tjenstlige område; han må have pligt  

 til,  

 selv om han herved erkender egen skyld, at svare overensstemmende med  

 sandheden.
Overtrædelse heraf bliver da en tjenesteforseelse.
Dette følger af  

 tjenesteforholdets natur (det er således selvindlysende, at enhver  

 tjenestemand  

 i en uheldssag i sagens interesse må give alle de oplysninger, han råder  

 over)." Det er på dette tidspunkt en  

 snes år siden, den nye retsplejelov blev givet.
 Samme år - i 1936 - udkom  

 professor Poul Andersens bog "Dansk Forvaltningsret", hvori det  

 parallelt  

 med det ovenfor anførte fastslås, at tjenestemanden ved sin indtræden i  

 statstjenesten  

 bliver underkastet et særligt tjenstligt magtforhold.
 Undladelse af at give møde  

 til tjenstlig afhøring eller at udtale sig må således i sig selv betragtes  

 som  

 tjenstlig forseelse.
..." Hertil skal jeg bemærke  

 følgende:
Bestemmelsen i tjenestemandslovens  

 § 20, stk. 1, hvorefter en tjenestemand, der tjenstligt indberettes for en  

 tjensteforseelse eller et strafbart forhold, skal have udleveret en  

 fremstilling af sagens faktiske omstændigheder, forudsætter, som anført at  

 DSB,  

 at der udfærdiges en sådan fremstilling.
Det nærmere indhold af  

 fremstillingen  

 er imidlertid ikke reguleret i tjenestemandsloven.
Jeg kan tilslutte mig en  

 opfattelse, hvorefter det kan være hensigtsmæssigt, såfremt der snarest  

 muligt  

 efter, at en tjensteforseelse er begået, ved en tjenstlig afhøring optages  

 rapport omfattende også forklaringer fra implicerede tjenestemænd, der på det  

 pågældende tidspunkt må anses for (muligt) skyldige i en tjenesteforseelse.  

 Et  

 egentligt krav herom fremgår imidlertid hverken direkte eller  

 forudsætningsvist  

 af tjenestemandsloven.
 Det er herefter et spørgsmål,  

 hvorvidt der på andet grundlag påhviler en tjenestemand, mod hvem en  

 tjenstlig  

 afhøring er rettet, at udtale sig - også om det faktisk passerede - under en  

 tjenstlig afhøring.
 Vedrørende Rigsdagens  

 behandling i 1910 af forslag til lov om oprettelse af et auditørembede ved  

 Statsbanerne - som DSB henviste til i udtalelsen - fremgår bl.a. følgende af  

 Folketingets forhandlinger, sp. 1619:
"Det maa erindres, at  

 Auditøren ikke har en almindelig Kriminaldommers Forhørsmyndighed.
Naar han  

 afæsker Personalet Erklæringer, er det Personalets Tjenestepligt at tale  

 Sandhed, det gælder baade anklagede og Vidner.
Disse Udtalelser fremkomme  

 ikke  

 for Auditøren i Henhold til en almindelig Vidnepligt som for en almindelig  

 Ret,  

 og derfor have ikke andre end Statsbanernes Tjenestemænd Vidnepligt for  

 Auditøren.
Personalet udtaler sig i Henhold til Tjenestepligten, og det er  

 givet, at det er en Tjenestepligt at besvare tjenstlige Spørgsmaal i  

 Overensstemmelse  

 med Sandheden." I henhold til § 17, stk. 1, i  

 lov nr. 126 af 27. juni 1927 om Statens Tjenestemænd havde en tjenestemand,  

 mod hvem disciplinær undersøgelse for tjenstlig forseelse indledtes, ret til  

 at lade føre vidner og til efter endt forhør og vidneførsel at få en udskrift  

 af den protokol, som skulle optages over det i sagen passerede.
Enhver  

 tjenestemand  

 inden for vedkommende styrelsesgren var pligtig til på forlangende at lade  

 sig  

 afhøre, og forhørslederen ville kunne forlange udtalelser af en som vidne  

 ført  

 tjenestemand afgivet på ære og samvittighed.
 I 1. betænkning afgivet af  

 Lønningskommissionen af 1929 (Statstjenestemandsloven) er det på side 30  

 anført, at Lønningskommissionen af 1917 i sin betænkning havde aftrykt de for  

 Statsbanerne  

 og Postvæsenet gældende regler om disciplinære undersøgelser, og at  

 kommissionen  

 (1917) på grundlag heraf havde fremsat sit forslag, der svarede til den da  

 gældende affattelse af § 17.
 Ifølge de for Statsbanerne  

 gældende regler havde auditøren bemyndigelse til at afhøre samtlige ansatte  

 ved  

 Statsbanerne, og den sigtede havde - ved de af auditøren ledede forhør efter  

 at være gjort bekendt med såvel sigtelsen som de i sagen fremkomne  

 oplysninger  

 - ret til at afgive et skriftligt indlæg.
Ifølge de for Post- og  

 Telegrafvæsenet gældende regler skulle vedkommende kontorbestyrer forelægge  

 den  

 pågældende, der havde begået forseelsen eller formodedes at have begået  

 denne,  

 en skriftlig fremstilling af de faktiske forhold vedrørende det passerede.  

 Fremstillingen, som tjenestemanden modtog en genpart af, skulle forsynes med  

 bemærkningen" Erkendes", og den pågældendes underskrift, såfremt  

 den pågældende kunne erkende fremstillingens rigtighed.
Kunne den pågældende  

 ikke erkende rigtigheden "af den ham af kontoret forelagte  

 fremstilling", skulle "kontoret affordre ham en med hans  

 underskrift  

 forsynet udtømmende fremstilling", og begge fremstillinger skulle  

 indsendes til generaldirektoratet tillige med kontorets bemærkninger,  

 "hvis indhold angående sagens faktiske forhold" den pågældende  

 skulle  

 have lejlighed til at gøre sig bekendt med.
 Enhver tjenestemand i Post-  

 og Telegrafvæsenet var pligtig til på forlangende at lade sig afhøre, og  

 forhørslederen ville kunne forlange udtalelser af en som vidne ført  

 tjenestemand afgivet på ære og samvittighed.
 I betænkningen fra  

 Lønningskommissionen 1929 er det på side 35 endvidere anført, at kommissionen  

 til reglen om tjenestemænds vidnepligt foreslog en tilføjelse, der svarede  

 til  

 retsplejelovens § 170 om fritagelse for vidnepligt i straffesager.
 Bestemmelsen i § 170 i lov  

 nr. 90 af 11. april 1916 om Rettens Pleje havde følgende ordlyd:
 "Vidnesbyrd kan i  

 borgerlige Sager nægtes, naar Besvarelsen af et Spørgsmaal maa forudsættes at  

 ville udsætte Vidnet selv, dets Ægtefælle, Forældre eller Børn for Tab af  

 borgerlig Agtelse eller Velfærd eller dog et væsentligt Formuetab eller anden  

 hermed i Klasse staaende Skade, samt naar Spørgsmaalet angaar Meddelelser,  

 som  

 Vidnets Ægtefælle under Ægteskabet har gjort Vidnet, for saa vidt Vidnet selv  

 eller dets Ægtefælle herved kan skades.
 I Straffesager kan Vidnesbyrd  

 kun nægtes (jfr. dog 4de og 5te Stykke), naar Besvarelsen af det stillede  

 Spørgsmaal maa forudsættes at ville udsætte Vidnet selv for Tab af borgerlig  

 Agtelse eller Velfærd.
..." Ved lov nr. 98 af 31. marts  

 1931 om Statens Tjenestemænd ændredes de for tjenestemænd gældende regler om  

 disciplinær forfølgning og straf.
Bestemmelsen i § 17 fik følgende ordlyd:
"  

  

 Stk. 1. En Tjenestemand, for hvis Vedkommende der sker tjenstlig  

 Indberetning til overordnet Myndighed angaaende en Tjenesteforseelse eller et  

 Forhold, der antages at falde ind under Straffelovgivningen, har Ret til at  

 blive gjort bekendt med en skriftlig Fremstilling af de faktiske Forhold  

 vedrørende det passerede.
Han skal i Sagen afgive en Udtalelse, som kan  

 bestaa  

 i en Paategning om, at Fremstillingen erkendes at være rigtig, eller i Sager,  

 der er saa alvorlige, at det maa forudsættes, at Forhør vil blive afholdt, af  

 Paategningen »Læst«.
Tjenestemanden kan kræve udleveret en Genpart af  

 Fremstillingen.
 ...
Stk. 3. Enhver Tjenestemand indenfor vedkommende Styrelsesgren er  

 pligtig til paa Forlangende at lade sig afhøre, og Forhørslederen vil kunne  

 forlange Udtalelser af en som Vidne ført Tjenestemand afgivne paa Ære og  

 Samvittighed.
Vidnesbyrd kan dog nægtes, naar Besvarelsen af det stillede  

 Spørgsmaal maa forudsættes at ville udsætte Vidnet selv for Tab af borgerlig  

 Agtelse eller Velfærd.
..." I hæftet "Disciplinær  

 Forfølgning og Straf" udgivet i 1936 af auditør Aage Andersen - som DSB  

 i  

 udtalelsen tillige henviste til - er på side 13 anført følgende:
 "For Sagers Behandling  

 ved Auditøren er der givet en Række detaillerede Regler (Side 133-135),  

 derunder om, hvilke Sager, der skal eller kan henvises til Auditørbehandling,  

 hvem der kan møde som Bisidder, om dennes Stilling i Sagen, om Tilsigelse  

 m.m.
Den under Disciplinærforhør  

 sigtede kan ikke - som i borgerlige Straffesager - have Ret til at undslaa  

 sig  

 for at afgive Forklaring, ialtfald for saa vidt angaar Begivenheder og  

 Forhold  

 indenfor det tjenstlige Omraade; han maa have Pligt til, selv om han herved  

 erkender egen Skyld, at svare overensstemmende med Sandheden.
Overtrædelse  

 heraf bliver da en Tjenesteforseelse.
Dette følger af Tjenesteforholdets  

 Natur  

 (det er saaledes selvindlysende, at enhver Tjenestemand i en Uheldssag i  

 Sagens  

 Interesse maa give alle de Oplysninger, han raader over).
Vidner er selvfølgelig  

 endmere forpligtede til at forklare sig sandfærdigt.
At afgive bevidst  

 urigtig  

 Vidneforklaring er ikke blot en Tjenesteforseelse, der kan virke agtelses- og  

 tillidsforringende, men ogsaa et efter Straffelovens § 162 eller - hvis  

 Forklaring er afgivet »paa Ære og Samvittighed« (Tjenestemandslovens § 17, 3)  

 -  

 efter dens § 161 strafbart Forhold." Poul Andersen anfører i  

 "Dansk Forvaltningsret", 5. udgave, side 170 under omtalen af  

 tjenestemænds  

 lydighedspligt, at tjenestemanden ved sin indtræden i statstjenesten bliver  

 "underkastet et tjenstligt Magtforhold, idet han i tjenstlige  

 Anliggender  

 maa vise Lydighed overfor generelle og konkrete Tjenestebefalinger, jfr.  

 Forudsætningen i Straffelovens § 156." Lønningskommissionen af 1954  

 fremsatte i betænkning nr. 197/ 1958 forslag til ændring af § 17 i lov nr.  

 310  

 af 6. juni 1946 om Statens Tjenestemænd.
Under bemærkningerne til forslagets  

 §  

 17 anførte kommissionen bl.a. følgende:
"Det er af  

 organisationsrepræsentanter i kommissionen hævdet, at der forekommer  

 tilfælde,  

 hvor man allerede på et tidligere tidspunkt afholder en slags »forhør« af en  

 mistænkt tjenestemand, således at der - forinden disciplinærsag formelt  

 indledes, og altså forinden han har ret til at møde med bisidder - forelægges  

 ham vidneudsagn og sagsfremstilling til godkendelse, ligesom det yderligere  

 hævdes, at disse udsagn lægges til grund ved forhørslederens fremstilling af  

 sagen.
Kommissionen er af den opfattelse, at en sådan fremgangsmåde ikke er  

 stemmende med forudsætningerne for reglerne i § 17, men man mener ikke, at en  

 lovændring vil være påkrævet af den grund, idet allerede den nuværende  

 affattelse af § 17 fastslår, at egentlige forhør kun kan foretages af den  

 dertil udpegede forhørsleder, og at tjenestemanden på ethvert tidligere  

 stadium  

 i sager, der kan give anledning til disciplinær undersøgelse, må have ret til  

 at nægte at udtale sig om andet end normale tjenstlige oplysninger om det  

 rent  

 faktisk passerede, idet han på sagsfremstillingen, der bl.a. også kan omfatte  

 andre vidneudsagn, kan indskrænke sig til påtegningen »læst«, således at der  

 heri ikke ligger nogen erkendelse af, at han har begået en forseelse.
For at  

 afskære enhver tvivl om tjenestemandens rettigheder på dette stadium vil man  

 anse det for hensigtsmæssigt, at det pålægges den overordnede, som leder den  

 foreløbige undersøgelse, i hvert enkelt tilfælde at gøre pågældende  

 tjenestemand  

 bekendt med, at han ikke er pligtig til at afgive nogen erklæring, hvorved  

 han  

 vedgår, at forhold, som indeholdes i den udarbejdede sagsfremstilling, er  

 tjenstlig forseelse.
Når disciplinærsag er rejst, vil tjenestemanden eller  

 bisidderen  

 kunne forlange, at der sker fornyet afhøring af vidner, for så vidt  

 forhørslederens  

 sagsfremstilling tager hensyn til disses udsagn, idet der ved forhørslederens  

 arbejde til belysning af sagen kun kan tillægges det ved den oprindelige,  

 foreløbige tjenstlige undersøgelse tilvejebragte materiale sekundær  

 betydning." I betænkning fra det i 1964  

 nedsatte udvalg vedrørende eventuel ændring af §§ 17 og 18 i lønnings- og  

 pensionsloven (disciplinærudvalget) - og hvortil DSB har henvist i udtalelsen  

 - er følgende anført som bemærkning til forslag til § 17, stk. 1:
"Centralorganisationerne  

 har anført, at der forekommer visse sager, hvor tjenestemænds rimelige krav  

 på  

 beskyttelse under sagens indledende stadium ikke synes at blive tilstrækkelig  

 respekteret.
Som eksempel er nævnt sager om overtrædelse af  

 sikkerhedsbestemmelser.
Der etableres her foreløbigt  

 forhør uden deltagelse af bisidder, hvorunder tjenestemanden, der ofte er  

 chokeret, undertiden påtager sig mere skyld, end der reelt er basis for.
Da  

 den  

 på grundlag af det foreløbige forhør udarbejdede beretning, som oplæses og  

 vedstås, under en efterfølgende disciplinærsag i et vist omfang lægges til  

 grund, vanskeliggøres tjenestemandens - og hans bisidders - forsvar i  

 betydelig  

 grad.
Etaternes repræsentanter i  

 udvalget har heroverfor gjort opmærksom på, at det hyppigt er vigtigt, at  

 rapport optages snarest, medens de indtrufne begivenheder endnu står klart i  

 erindringen hos de implicerede.
Det er anført, at dette spørgsmål var  

 genstand  

 for overvejelse i lønningskommissionen af 1954, som ikke fandt en lovændring  

 på dette punkt nødvendig, idet tjenestemanden måtte kunne benytte sig af den  

 i  

 loven hjemlede adgang til kun at skrive »læst« på det forelagte materiale,  

 således at der ikke heri lå nogen erkendelse af, at han havde begået en  

 tjenesteforseelse.
Kommissionen anså det dog for hensigtsmæssigt, at det  

 pålægges den overordnede, som leder den foreløbige undersøgelse, i hvert  

 enkelt  

 tilfælde at gøre den pågældende tjenestemand bekendt med, at han ikke er  

 pligtig  

 at afgive nogen erklæring, hvorved han vedgår et forhold som tjenstlig  

 forseelse.
 Det er for udvalget oplyst,  

 at generaldirektoratet for post- og telegrafvæsenet under hensyntagen til de  

 anførte bemærkninger fra lønningskommissionen af 1954 har optaget følgende  

 bestemmelse i post- og telegrafvæsenets regler:
Den pågældende tjenestemand  

 bør i hvert enkelt tilfælde gøres bekendt med, at han ikke er pligtig at  

 afgive  

 nogen erklæring, hvorved han vedgår, at forhold, som er indeholdt i den  

 udarbejdede  

 sagsfremstilling, er tjenstlig forseelse.« Udvalget finder det  

 betydningsfuldt, at tjenestemandens retsstilling klargøres ved optagelse i §  

 17 af en bestemmelse om, at tjenestemanden skal gøres bekendt med, at han  

 ikke  

 har pligt til at udtale sig om fremstillingen.
Der vil således ikke være  

 noget  

 til hinder for, at tjenestemanden, hvis han ønsker det, skriver »læst« på  

 fremstillingen.
Centralorganisationerne har dog fremsat ønske om, at  

 forhørslederen, når han afgiver sin beretning, fremhæver, om tjenestemanden  

 under en eventuel foreløbig undersøgelse er gjort bekendt med, at han ikke  

 havde pligt til at afgive nogen udtalelse.
Herudover er der alene  

 foretaget redaktionelle ændringer i den gældende bestemmelse." De ovenfor anførte  

 bemærkninger fra disciplinærudvalget er optrykt i betænkning nr. 483/1969,  

 der  

 er afgivet af tjenestemandskommissionen af 1965.
 I den sidstnævnte betænkning  

 anførte tjenestemandskommissionen i kapitel 2 om "Udviklingen siden  

 1958" bl.a. følgende:
"Der er således for en  

 række af de forhold, som traditionelt betragtes som tjenestemandsgoder, sket  

 en ændring - ikke af tjenestemændenes forhold, men af samfundet.
Det vil være  

 rimeligt at understrege, at denne udvikling ud fra en bredere betragtning  

 ikke  

 kan beklages - tværtimod - men den rejser problemer om retablering af paritet  

 mellem tjenestemænd og andre lønmodtagergrupper." Som kritik mod det daværende  

 tjenestemandssystem anførte tjenestemandskommissionen følgende punkter:  

 tjenestemandssystemets lukkede karakter, manglende fleksibilitet i  

 tjenestemandslønstrukturen, lønsystemets opbygning, snævre ansættelsesområder  

 og pensionssystemet.
 Betænkningens kapitel 3 om  

 forslag til et nyt tjenestemandssystem indeholder i afsnit 1 bl.a. følgende  

 bemærkninger:
 "Kommissionen har anset  

 det for en af sine vigtigste opgaver at fremkomme med sådanne forslag til  

 ændring af ansættelsesvilkårene, som vil kunne tilføre tjenestemandssystemet  

 den fornødne konkurrencedygtighed og den smidighed, som bl.a. efterlystes af  

 ansættelsesudvalget.
 De reformer, som man  

 foreslår, er især følgende:
 Den i formen ensidige fastsættelse af tjenestemændenes  

 løn- og arbejdsvilkår foreslås forladt...
 ...
 Ansættelsessystemet foreslås smidiggjort, således at  

 livsvarig ansættelse ikke bliver den eneste ansættelsesform.
 Ved fastlæggelsen af ansættelsesområderne bør det  

 holdes for øje, at der skabes øgede muligheder for omflytning af personale  

 ved  

 reformer i forvaltningens opbygning.
 Som led i tjenestemændenes ansættelsesforhold foreslås  

 opretholdt en selvstændig pensionsordning...
Endelig har man bestræbt sig på at gennemføre en  

 almindelig forenkling af lovteksterne ..." Kapitel 3, afsnit 2, pkt. 6,  

 indeholder bl.a. følgende bemærkninger:
"Udvalget har ved  

 behandlingen af de gældende disciplinærregler i §§ 17-18 i lønnings- og  

 pensionsloven  

 taget hensyn til, at reglerne har rødder tilbage til gamle bestemmelser fra  

 århundredets begyndelse i statsbanerne og postvæsenet om behandlingen af  

 tjenesteforseelser.
Ved revisioner af tjenestemandslovgivningen i de  

 mellemliggende  

 år er der sket en gradvis tilpasning af disciplinærreglerne, men de har  

 bevaret  

 et særpræg derved, at der fremdeles er tale om en administrativ jurisdiktion  

 i  

 sager om rent tjenstlige forseelser.
Der har i udvalget været  

 enighed om, at grundtrækkene i den gældende ordning fremdeles var en brugbar  

 ramme om behandlingen af de fleste tjenesteforseelser.
Udvalget har derefter  

 overvejet visse problemer, der navnlig havde foreligget i disciplinærsager af  

 større omfang, og hvor en supplering af de gældende bestemmelser var  

 ønskelig.  

 Endvidere har man lagt vægt på, at mindre institutioner, som ikke råder over  

 det samme administrative apparat som de store etater, opnår mulighed for en  

 betryggende behandling af disciplinærsager.
 Udvalget har fremsat forskellige  

 forslag, hvoraf de vigtigste er følgende:
 ...
Vidnepligten foreslås udvidet til alle ansatte, således  

 at den ikke længere kun skal gælde for tjenestemænd.
Vidneansvaret foreslås  

 samtidig bragt på linie med reglerne i straffelovgivningen.
Hidtil har  

 vidneforklaring kun kunnet forlanges afgivet på ære og samvittighed.
Under hensyntagen til partsoffentlighedsloven og de  

 igangværende bestræbelser for at skabe udvidet offentlighed i forvaltningen  

 stilles der forslag om, a) at  

 den indklagede tjenestemand skal have ret til at få udleveret forhørslederens  

 beretning og eventuelle indstilling om sagens afgørelse og ...
De fremsatte forslag er  

 udtryk for et ønske om at forene de bestående principper i den administrative  

 behandling af tjenesteforseelsessager med nugældende retningslinier i den  

 almindelige retspleje- og straffelovgivning, og der har i udvalget været  

 enighed om de fremlagte ændringsforslag." Tjenestemandskommissionens  

 bemærkninger til forslag til § 20 er i sit indhold i overensstemmelse med  

 disciplinærudvalgets bemærkninger til forslag til § 17, stk. 1, som er anført  

 i  

 citat ovenfor.
 Som bemærkninger til forslag  

 til § 21 anførte tjenestemandskommissionen i betænkningen på side 123 bl.a.  

 følgende:
"Spørgsmålet om  

 vidnepligt er gjort til genstand for vurdering på baggrund af henvendelser  

 fra  

 forhørslederside om utilstrækkeligheden af de gældende bestemmelser.
Efter de  

 nugældende regler er kun tjenestemænd pligtige at afgive vidneforklaring, og  

 der gælder ikke vidneansvar som i retsplejen i øvrigt, men kun beføjelse til  

 at  

 fordre vidneudsagn afgivet på ære og samvittighed.
Der kan således ikke  

 stilles  

 krav om vidneforklaring af løst ansat personale og af personer uden for  

 statstjenesten,  

 hvilket har givet anledning til vanskeligheder med opklaring af visse sager.  

 Der er ganske vist i retsplejelovens § 1018 adgang til i visse tilfælde at  

 begære vidneforklaring optaget i retten, men denne bestemmelse er kun anvendt  

 i undtagelsestilfælde.
I en del tilfælde har man anmodet personer, som ikke  

 var  

 pligtige dertil, om at afgive forklaring under disciplinærforhør, uden at  

 vedkommende  

 har modsat sig dette, men man finder, at der er behov for fastere regler i  

 tjenestemandsloven om spørgsmålet.
Man er herefter kommet til  

 det resultat, at tjenestemandslovens vidneregler i højere grad bør søges  

 bragt  

 på linje med reglerne i den almindelige retspleje.
Det anses for ønskeligt at  

 fastsætte pligt for alle ansatte, hvad enten de er tjenestemænd eller løst  

 ansatte, til at afgive forklaring under ansvar om spørgsmål, der har berøring  

 med det tjenstlige forhold, der er til undersøgelse.
Udenforstående bør ikke  

 pålægges pligt til at give møde og afgive forklaring, men hvis de efterkommer  

 en opfordring til at møde og udtale sig, bør forklaringen afgives under  

 sædvanligt  

 ansvar.
Retsforfølgning i anledning af afgivelse af urigtig forklaring må  

 foregå under en på sædvanlig måde rejst straffesag.
Såfremt ansatte under staten  

 eller udenforstående undlader at efterkomme en vidneindkaldelse eller værger  

 sig ved at afgive forklaring, bør forhørslederen have adgang til at begære  

 den  

 pågældende afhørt ved underretten på det sted, hvor tjenestemandsforhørene  

 afholdes, eller den pågældende bor." Den artikel af professor Eva  

 Smith, som er citeret ovenfor i DSB's udtalelse til mig, behandler ikke  

 spørgsmålet om, hvorvidt en tjenestemand, mod hvem en tjenstlig afhøring er  

 rettet, har  

  

 pligt  

  

 til at udtale sig  

 under en sådan afhøring.
Det i indledningen af citatet anførte kan alene  

 opfattes som en beskrivelse af den proces, der sædvanligvis - og som  

 konstateret i undersøgelsen - iværksættes, når der opstår mistanke om  

 tjenstlige forseelser.
 Lønningskommissionen af 1954  

 anførte i betænkning nr. 197/1958, jf. ovenfor, "at tjenestemanden på  

 ethvert tidligere stadium i sager, der kan give anledning til disciplinær  

 undersøgelse, må have ret til at nægte at udtale sig om andet end normale  

 tjenstlige oplysninger om det rent faktisk passerede." Af betænkningen  

 fremgår det således indirekte, at tjenestemanden efter lønningskommissionens  

 opfattelse  

 måtte være forpligtet til at udtale sig om det rent faktisk passerede under  

 en  

 tjenstlig afhøring.
 Denne opfattelse er  

 imidlertid næppe (fortsat) holdbar.
Forslagene til henholdsvis §  

 17 og § 20, der blev fremsat af disciplinærudvalget og af  

 tjenestemandskommissionen  

 af 1965, og bemærkningerne hertil kan efter min opfattelse ikke anføres til  

 støtte for den nævnte opfattelse.
Jeg har herved lagt vægt på, at hverken  

 disciplinærudvalget eller kommissionen af 1965 har anført udtalelser eller  

 betragtninger  

 i relation til spørgsmålet om tjenestemandens pligt til under en tjenstlig  

 afhøring at udtale sig om det faktisk passerede.
Udvalget og kommissionen har  

 alene fundet det betydningsfuldt at optage en bestemmelse om, at  

 tjenestemanden skal gøres bekendt med, at han ikke har pligt til at udtale  

 sig  

 om den sagsfremstilling, der udarbejdes i disse sager.
Tjenestemandskommissionen af  

 1965 ønskede, at tjenestemandslovens vidneregler i højere grad skulle bringes  

 på linie med reglerne i den almindelige retspleje.
På denne baggrund vil man  

 ikke af kommissionens forslag til et nyt tjenestemandssystem kunne udlede, at  

 tjenesteforholdets natur skulle indebære en pligt for den tjenestemand, mod  

 hvem en tjenstlig afhøring er rettet, til at udtale sig om det passerede.
Afgørende må endvidere være  

 den almindelige retsplejemæssige grundsætning om, at en person ikke er  

 undergivet en legal forpligtelse til at belaste sig selv på afgørende måde  

 (jf. retsplejelovens § 171, stk. 2), ligesom en sigtet i det hele har ret til  

 at nægte at udtale sig.
Samme grundsætning har fundet klart udtryk i  

 retsplejelovens  

 regler; tjenestemandslovgivningen er som anført søgt bragt i overensstemmelse  

 hermed.
 Jeg må herefter fastholde min  

 opfattelse af spørgsmålet om vidne- og sandhedspligt for den ansatte, mod  

 hvem  

 en tjenstlig afhøring er rettet.
Ad 5) Kun i det tilfælde, at  

 et vidnes forklaring ville kunne udsætte vidnet selv for straf eller tab af  

 velfærd - f.eks. i form af afskedigelse, som i de sager, der er indgået i  

 undersøgelse - er der ikke vidnepligt, jf. retsplejelovens § 171, stk. 2, nr.  

 1. Ved indkaldelse af et vidne til tjenstlig afhøring eller tjenstligt  

 forhør,  

 må det derfor nøje vurderes, hvorvidt vidnet skal afhøres som vidne med  

 samtidig  

 vejledning om en (muligt) foreliggende vidnefritagelsesgrund.
Afhøres en  

 ansat  

 som vidne, har den pågældende som udgangspunkt sandhedspligt.
Kun i sagen  

 DSB-76 blev vidner afhørt i forbindelse med det tjenstlige forhør.
Det  

 fremgik  

 ikke af auditørprotokollen, hvorvidt vidnerne blev vejledt om vidne- og  

 sandhedspligten, hvilket jeg må anse for en fejl, jf. ovenfor.
 I udtalelsen til mig anførte  

 auditøren under Trafikministeriet følgende:
"Det kan oplyses, at  

 ansatte forud for afhøring som vidne hidtil er blevet korrekt vejledt om  

 vidne-  

 og sandhedspligten.
Efter at være gjort bekendt med FOB 1990 drages der  

 omsorg  

 for, at der i forhørsprotokollen gøres notat om den stedfundne  

 vejledning." I 12 sager blev vidner  

 indkaldt til tjenstlig afhøring.
I 9 af disse sager blev vidnerne vejledt  

 korrekt om, at de havde pligt til at udtale sig om faktiske forhold og  

 iagttagelser i forbindelse med den pågældende sag, og om at de havde pligt  

 til  

 at sige sandheden.
I DSB-75 blev parten  

 indberettet for spirituspåvirkethed i tjenesten.
I et lokale på  

 tjenestestedet  

 var forefundet 1 flaske sherry (kun taget lidt deraf), ½ flaske snaps (1/4  

 tilbage), ½ liter Faxe fad (påbegyndt), ½ liter tom Faxe fad, 4 almindelige  

 tomme øl og  

 2 tomme  

 guldøl.
Under en tjenstlig afhøring forklarede parten, at han i tjenesten  

 ville  

 fejre sin fødselsdag med en øl til 2 kolleger.
Kollegerne, der herefter  

 skulle  

 på arbejde, fik hver en øl.
De pågældende kolleger blev afhørt som vidner  

 uden  

 samtidig at blive vejledt om en mulig vidnefritagelsesgrund - men blev  

 tværtimod vejledt om, at de havde pligt til at udtale sig - hvilket i  

 betragtning  

 af ovennævnte fund af spiritus- og ølflasker ikke kan anses for korrekt, idet  

 det på det daværende tidspunkt næppe kunne udelukkes, at der kunne rejses  

 disciplinær afskedigelsessag mod kollegerne.
Tilsvarende situation forelå  

 i DSB-96, hvor vidnerne blev afhørt med vejledning om, at de havde pligt til  

 at  

 udtale sig.
På afhøringstidspunktet var det uafklaret, hvorvidt der var  

 grundlag for at indlede disciplinær afskedigelsessag mod vidnerne (på andet  

 grundlag end spirituspåvirkethed).
Omvendt forholdt det sig i  

 DSB-79. Et vidne forklarede, at han havde bemærket, at parten - som vidnet på  

 et tidspunkt havde fundet siddende i dyb søvn og uden mulighed for at vække -  

 forud herfor sammen med 2 kolleger "sad og drak øl". Dette  

 benægtede  

 parten.
De 2 angivne kolleger blev afhørt som vidner uden samtidig at blive  

 vejledt om en mulig vidnefritagelsesgrund - men blev tværtimod vejledt om, at  

 de havde pligt til at udtale sig.
På baggrund af, at det kvantum øl, de 2  

 kolleger  

 havde indtaget, endnu var uafklaret sammenholdt med partens tilstand, burde  

 en  

 sådan vejledning om en (mulig) vidnefritagelsesgrund have været givet.
De 2  

 kolleger blev ikke afskediget, men blev dog senere meddelt en mundtlig  

 alvorlig  

 advarsel.
 9) Sagsstyring og sikring af bevis i sagen.
Af ressourcemæssige grunde har jeg ikke foretaget en undersøgelse af DSB's  

 journalsystem og journaloplysninger.
Jeg har derfor kun kunnet konstatere  

 sagsstyringsfejl og manglende dokumenter i sagerne i det omfang, dette måtte  

 fremgå af de modtagne sagsakter.
 a) Journalisering og erindringssystemer.
 Ingen af de undersøgte sager giver anledning til af overveje spørgsmål i  

 relation til erindringssystemer.
 Derimod har jeg haft anledning til at overveje spørgsmål vedrørende  

 journaliseringen i sagerne.
Indkomne breve er journaliseret på sagerne.
En tilsvarende journalisering kan  

 konstateres for så vidt angår auditørens indstilling, men derimod ikke for så  

 vidt angår de bilag, som han samtidig fremsender.
Det sidstnævnte giver mig  

 imidlertid ikke anledning til at kritisere DSB's journalisering, da bilagene  

 nøje var angivet i auditørens indstilling.
Mere problematisk forholder sig med de notater, der forelå på sagerne, idet  

 disse ikke var forsynet med journalnummer og derfor ved bortkomst ikke ville  

 kunne indlægges på sagerne igen.
DSB journaliserer tilsyneladende sagerne  

 emnemæssigt, således at f.eks. alle disciplinærsager, hvor afskeden er  

 begrundet med ulovlig udeblivelse, journaliseres under det samme  

 journalnummer.
Notater må derfor nødvendigvis tillige forsynes med en  

 angivelse af, hvem parten er.
 b) Bevarelse af indgåede dokumenter.
Som anført har jeg ikke foretaget en undersøgelse af journaloplysninger.
Jeg  

 har derfor ikke kunnet sammenholde de modtagne dokumenter med  

 journaloplysninger (journalkort) med henblik på konstatering af, om og i  

 givet fald hvilke dokumenter der manglede i sagerne.
Ud fra gennemgangen af  

 de modtagne dokumenter har jeg derimod kunnet konstatere manglende  

 dokumenter.
Disse dokumenter er opført på den som bilag 1 til denne rapport  

 optrykte oversigt.
Jeg må finde det beklageligt, at der i visse sager mangler dokumenter, der er  

 eller i forbindelse med sagens behandling burde være indgået til DSB.
Dels  

 vil der kunne opstå problemer i forbindelse med en eventuel senere begæring  

 om aktindsigt i samtlige en sags dokumenter, dels kan manglende dokumenter  

 gøre en eventuel efterprøvelse af grundlaget for den trufne afgørelse  

 vanskelig eller måske endda umulig.
 DSB anførte i udtalelsen til mig følgende:
"  

  

 Ad bilag 1 Personallister Ad sagerne DSB-70, DSB- 71, DSB-96 og DSB-98 er anført, at personallisten  

 mangler.
 For så vidt angår de to førstnævnte sager erkendes, at personallisterne på et  

 tidspunkt er udtaget af sagerne, hvilket beror på en beklagelig fejl.
For så vidt angår de to sidstnævnte sager drejer det sig begge om  

 afskedigelse på grundlag af domfældelse og ikke på grundlag af  

 auditørbehandling.
I domfældelsessager er der ikke foretager afskrift af  

 personallisten til henlæggelse i sagen, men det kan oplyses, at den  

 EDB-baserede personalliste i sådanne sager - ligesom i alle andre sager - har  

 været anvendt til vurdering af parten og sagen.
 Vi vil være opmærksom på, at der fremover henligger en udprintning af den  

 EDB-baserede personalliste i domfældelsessagerne.
 Som forklaring på, at der er foretaget afskrift af personallisten i de  

 auditørbehandlede sager kan oplyses, at DSB til brug for auditørens vurdering  

 af parten og sagen udfærdiger en sådan afskrift.
Skrivelser til parten I en lang række sager mangler  

 skrivelser til parten.
Det drejer sig hovedsageligt om iagttagelse af  

 bestemmelserne i tjenestemandslovens § 20, stk. 1. I indberetningen til  

 Generaldirektoratet er således anført, at parten har fået tilsendt  

 (udleveret)  

 kopi af sagen og fået lejlighed - men ikke pligt - til at udtale sig.
Auditørens sagsbehandling Ad sagerne DSB-66, DSB-67 og  

 DSB-72 er anført, at der mangler skrivelser til parten vedrørende udskrift af  

 forhørsprotokol hhv auditørens fremsendelse af manglende bilag til parten.
 Disse dokumenter vedrører  

 auditørens brevveksling med parten og således auditørens sagsbehandling.
 ...
Indkaldelse til tjenstligt  

 forhør Efter en gennemgang af  

 sagerne mener vi at kunne konstatere, at auditørens brev om indkaldelse til  

 tjenstligt forhør beror i følgende sager:
DSB-72 (dateret  

 27. juli 1987) DSB-73 (dateret  

 20. november 1989) DSB-75 (dateret  

 24. marts 1988) DSB-76 (dateret  

 28. juli 1988) DSB-79 (dateret  

 29. august 1988) DSB-83 (dateret 4.  

 august 1989) DSB-85 (dateret  

 27. oktober 1989) DSB-90 (dateret 8.  

 juni 1990) DSB-91 (dateret  

 24. juli 1990) DSB-92 (dateret 8.  

 juni 1990)  

 men brev af  

 24. august 1990 om indkaldelse til tjenstligt forhør den 11. september 1990  

 mangler.
DSB-99 (dateret  

 15. februar 1991) og DSB-100 (dateret  

 11. marts 1991).
I øvrigt Generelt kan anføres, at  

 alene de bilag, der beror i sagerne - samt de manglende personallister - har  

 dannet grundlag for sagernes afgørelse.
 For så vidt angår eventuelt  

 manglende notater i sagerne må vi antage, at det hovedsageligt drejer sig om  

 oplysninger uden faktiske omstændigheder for sagernes afgørelse.
 Vi er imidlertid opmærksom på  

 bestemmelserne om notatpligt.
..." DSB har som  

 afgørelsesmyndighed pligt til at påse, at de materielle betingelser for den  

 afgørelse, der træffes, er opfyldt.
Jeg må derfor fastholde, at det er  

 beklageligt, at der i nogle af generaldirektoratets sager mangler skrivelsen  

 til parten, hvorefter parten efter bestemmelsen i tjenestemandslovens § 20,  

 stk. 1, har fået lejlighed til at udtale sig.
Det er efter min opfattelse  

 ikke  

 tilstrækkeligt, at denne partshøring er nævnt i indberetningen til  

 generaldirektoratet.
 Tilsvarende betragtning gør  

 sig gældende for så vidt angår auditørens fremsendelse af manglende bilag til  

 parten og auditørens indkaldelse af parten til tjenstligt forhør.
For så vidt angår sagerne  

 DSB-72, DSB-73, DSB-75, DSB-76, DSB-79, DSB-83, DSB-85, DSB-90, DSB-91,  

 DSB-92,  

 DSB-99 og DSB-100 må jeg fastholde, at auditørens brev om indkaldelse af  

 parten  

 til tjenstligt forhør mangler på generaldirektoratets sager.
De indkaldelser,  

 der beror på sagerne, er stilet til tjenestestedet og sendt til  

 generaldirektoratet til orientering.
Af disse indkaldelsesskrivelser fremgår  

 det, at parten bedes underrettet bl.a. om at give møde ved forhøret.
Det  

 fremgår endvidere, at der til brug ved underretning af parten medfølger nogle  

 kopier af "denne indkaldelse", hvoraf en kopi bedes tilbagesendt  

 til  

 auditøren med påtegning om, at underretning har fundet sted.
På sagerne  

 mangler  

 således dokumentation for, at indkaldelsen er sendt til parten selv.
 c) Genpart/kopi af udgående dokumenter.
I en række sager har jeg konstateret manglende brevkopier af hoved-eller  

 underretningsskrivelser inden for DSB.
På de sager, der er behandlet inden  

 starten af 1990, jf. nærmere nedenfor, burde i alt fald foreligge brevkopi af  

 hovedskrivelser samt underretningsskrivelser, der ikke blot er fremsendt til  

 orientering, men til videre foranstaltning.
Om den væsentlige betydning af  

 brevkopier henviser jeg til FOB 1990, s. 366,  

 384 f  

 og 420.
På telefonisk forespørgsel har DSB oplyst, at anskaffelse af PC'ere ændrede  

 den praktiske sagsbehandling i starten af 1990. Herefter skrives breve  

 direkte på PC'eren, dog med angivelse af adressaten på et særskilt ark, der  

 beror på sagen, og som tillige angiver afsendelsesdagen.
En kopi af brevet  

 indlægges på sagen som koncept.
På sagen indlægges som brevkopi endvidere en  

 kopi af brevet til parten, men ikke af interne skrivelser.
Sidstnævnte vil  

 alene foreligge i konceptform på sagen.
Rettelser foretages på PC'eren, og  

 der indlægges som koncept på sagen en kopi af det rettede brev til erstatning  

 af det tidligere koncept.
Foretages rettelser ikke på PC'eren, men direkte i  

 brevet, foretages tilsvarende rettelse i det på sagen  

 liggende koncept.
Konceptet skulle således altid være i overensstemmelse med  

 den udgående skrivelse.
 På baggrund af de modtagne  

 oplysninger giver det mig ikke anledning til kritik, at der efter den ændrede  

 procedure for så vidt angår kopier af udgående breve på sagerne ikke  

 foreligger  

 brevkopier, men alene brevkoncepter og det særskilte ark med angivelse af  

 adressaten og afsendelsesdagen.
Som bilag 2 er vedlagt en  

 oversigt over manglende eksterne brevkopier i de undersøgte sager.
Som det  

 fremgår af bilaget, mangler eksterne brevkopier i 9 sager.
I de resterende 25  

 sager mangler ingen eksterne brevkopier.
Der synes således at være foretaget  

 en generel opstramning på dette område.
 I udtalelsen til mig anførte  

 DSB følgende:
"  

  

 Ad bilag 2 DSB har ingen bemærkninger  

 til dette bilag bortset fra, at der fra og med sag DSB-77 er sket en  

 opstramning." d) Dokumentation af den interne beslutningsproces.
 Medens den under c) beskrevne fremgangsmåde ikke giver anledning til  

 væsentlige betænkeligheder i relation til sikring af bevis for indholdet af  

 myndighedens udgående skrivelser, indebærer fremgangsmåden, at væsentlige  

 ændringer i koncepter ikke efterfølgende kan dokumenteres.
 Spørgsmålet om behovet herfor vil være særligt aktuelt i tilfælde, hvor der  

 siden måtte opstå spørgsmål om et personligt ansvar - det være sig et  

 disciplinært ansvar eller et straffe- eller erstatningsansvar - gældende mod  

 én eller flere ansat(te) hos afgørelsesmyndigheden.
 Det må på denne baggrund anses for mest hensigtsmæssigt, om DSB bevarede  

 koncepter, som er blevet ændret, med mindre ændringerne er uden  

 indholdsmæssig betydning (f.eks. rettelse af trykfejl eller ændrede sproglige  

 formuleringer).
 e) Skrivefejl, manglende datering m.v.
 I 5 sager konstaterede jeg, at generaldirektoratet i forbindelse med §  

 31-høringen af Finansministeriet i skrivelserne henviste til  

 tjenestemandslovens § 31, stk. 3, uagtet at bestemmelsen kort forinden var  

 blevet ændret til § 31, stk. 2. Det forholder sig formentlig således, at  

 generaldirektoratet ved en forglemmelse ikke rettede i skrivelserne, der  

 synes udarbejdet efter et standardkoncept.
 Manglende datering af notater forelå alene i DSB-88, DSB-94, DSB-96 og  

 DSB-98, hvilket jeg ligeledes har anset for en (uheldig) forglemmelse.
 10) Borgervenlighed.
 a) Sagsbehandlingstid, underretning om forsinkelse og besvarelse af rykkere.
Ingen af sagerne har givet anledning til bemærkninger for så vidt angår de  

 ovennævnte punkter.
Underretning om forsinkelse har ikke været aktuel, da  

 sagerne ikke har trukket ud.
Der ses endvidere (antagelig af samme grund)  

 ikke at være rykket for svar i nogen af sagerne.
 b) Myndighedens skrivelser; læselighed, klarhed og underskrift.
 I sagerne DSB-94 og DSB-96 udviste notater enten manglende eller ulæselig  

 underskrift.
 I relation til de enkelte skrivelsers læselighed og klarhed er der i de  

 undersøgte sager ikke konstateret problemer.
 Afskedsbrevene i DSB-68, DSB-94, DSB-96 og DSB-98, hvor afskedigelsen var  

 begrundet i et pådømt strafbart forhold, må karakteriseres som uoverskuelige,  

 da parten skal sammenholde 3 breve for at opnå det fulde kendskab til  

 afgørelsen om afskedigelse og de dermed følgende spørgsmål om pension samt  

 løn- og ferieforhold indtil afskedigelsen.
Som eksempel kan fremdrages DSB-98, hvor trafikministeren i brev af 20. juni  

 1991 afskedigede parten af de grunde, der var nævnt i et brev af 7. maj 1991  

 fra generaldirektoratet (§ 31-høringen). I brev af 20. juni 1991 fremsendte  

 generaldirektoratet i fortsættelse af brevet af 7. maj 1991 brevet af 20.  

 juni 1991 fra trafikministeren.
Generaldirektoratet redegjorde endvidere for  

 partens løn- og ferieforhold samt vedlagde en vejledning om opsat pension.
 I sagen DSB-84 er der ikke på de kopier af brevene af 3. og 22. maj 1989 fra  

 driftsområdet til parten med maskinskrift eller stempel angivet, hvem der har  

 underskrevet disse skrivelser, der i øvrigt er underskrevet med ulæselig  

 underskrift.
 Både af hensyn til adressaten for skrivelserne og af hensyn til, at  

 myndigheden selv senere vil kunne konstatere, hvem der har underskrevet en  

 skrivelse, er det uheldigt, at underskriftsforholdene ikke (klart) fremgår af  

 skrivelserne.
 11) Bekendtgørelse og form.
 a) Underretning om afgørelsen til parten.
I 20 sager blev afgørelser til parten fremsendt til parten.
Af disse sager  

 var parten fraværende fra tjenestestedet i 15 tilfælde enten som følge af  

 suspension, udeblivelse eller hjemsendelse fra tjenestestedet.
 Høringsskrivelser blev i 6 tilfælde kommunikeret via tjenestestedet og i 1  

 tilfælde - DSB-72 - blev kommunikationen til parten i øvrigt foretaget via  

 tjenestestedet.
 I 13 sager er der ikke konstateret kommunikation via tjenestestedet.
 I FOB 1990, s. 386 ff, anførte jeg, at ikke kun afgørelser efter min  

 opfattelse, men tillige øvrige meddelelser til parten efter god  

 forvaltningsskik bør sendes direkte til denne og ikke via tjenestestedet, og  

 at det forekom mig uheldigt, at tjenestestedet orienteres om afgørelsen, før  

 denne er meddelt parten.
DSB anførte i udtalelsen til mig, at det menneskelige aspekt, der ligger i,  

 at disciplinære afgørelser viderebringes af den lokale chef, er den  

 væsentligste årsag til kommunikationen via tjenestestedet.
Der er tale om en  

 person, som parten kender og som i forbindelse med viderebringelse af  

 afgørelsen har lejlighed til at menneskeliggøre sagen og knytte et par ord  

 til afgørelsen.
Afgørelsen om uansøgt afskedigelse vil således ikke dumpe  

 "ukommenteret" ind gennem partens brevsprække på bopælen.
DSB  

 anførte endvidere, at den chef, der havde startet sagen, også - for at  

 fastholde dennes chefansvar - burde være den, der i forhold til parten  

 afsluttede sagen ved at viderebringe afgørelsen.
 Heroverfor udtalte jeg i FOB 1990, s. 387, følgende:
"Jeg har naturligvis fuld forståelse for det menneskelige aspekt, som er  

 baggrunden for, at DSB (fortsat) anvender fremgangsmåden med kommunikation  

 via tjenestestedet for så vidt angår den endelige afgørelse i sagen.  

 Meddelelser om den endelige afgørelse i sagen udgør imidlertid en mindre del  

 af de meddelelser, der efter den gældende praksis kommunikeres via  

 tjenestestedet.
Hertil kommer, at der efter min opfattelse kan være lige så  

 gode grunde - rent menneskeligt - der taler for fastholdelse af det  

 almindelige udgangspunkt om fremsendelse af meddelelser, herunder afgørelser,  

 direkte til parten.
Det kan således efter min opfattelse ikke afvises, at parten foretrækker et  

 afskedsbrev sendt direkte til bopælen og ikke opfatter kommunikation via  

 tjenestestedet på den tilsigtede måde.
Dette vil vel især kunne tænkes i  

 disciplinærsager og sager om afsked på grund af samarbejdsvanskeligheder  

 eller uegnethed.
Hvis afsked er sket på grundlag af en indberetning fra  

 partens chef, kan det efter min opfattelse ikke generelt lægges til grund, at  

 parten opfatter hensynet bag fremsendelsen af afskedsbrevet via  

 tjenestestedet, således som denne fremgangsmåde er tilsigtet fra DSB's side -  

 snarere tværtimod.
Umiddelbart vil jeg antage, at parten i disse sager  

 foretrækker afskedsbrevet sendt direkte til bopælen, frem for at skulle  

 konfronteres med chefen ved meddelelsen om sagens udfald.
Med hensyn til DSB's bemærkning om, at generaldirektoratet ikke ønsker at  

 lade afgørelser af den heromhandlede art dumpe »ukommenteret« ind ad  

 brevsprækken, skal jeg for det første henvise til, at afgørelser om afsked  

 efter forvaltningslovens § 24 skal indeholde en begrundelse.
Efter  

 forvaltningslovens § 19 skal der endvidere ske partshøring.
I  

 svagelighedssagerne vil partshøringen bl.a. omfatte Finansministeriets  

 høringssvar om, at der er grundlag for svagelighedspensionering.
I sagerne om  

 afsked på grund af disciplinære forhold eller på grund af  

 samarbejdsvanskeligheder eller uegnethed skal der endvidere partshøres i  

 medfør af den ulovbestemte grundsætning om partshøring også over den retlige  

 vurdering.
Dersom partshøringsreglerne overholdes, kan afskedsbrevet ikke  

 anses for uventet for parten, og dersom afgørelsen begrundes tilstrækkeligt,  

 vil den ikke over for parten fremtræde som »ukommenteret«.
 Hertil kommer, at jeg principielt må anse det for uheldigt, at tjenestestedet  

 (partens chef) får kendskab til afskeden før parten selv.
På baggrund af det anførte bør kommunikation via tjenestestedet efter min  

 opfattelse ikke generelt finde sted, og under alle omstændigheder bør denne  

 fremgangsmåde kun anvendes for så vidt angår selve afgørelsen om afsked og  

 ikke tillige forekomme med hensyn til partshøringsskrivelser m.v.
Efter min  

 opfattelse bør der således finde en konkret afvejning sted i det enkelte  

 tilfælde.
Er der tvivl om, hvorvidt kommunikation via tjenestestedet i det  

 konkrete tilfælde af hensyn til parten er den mest hensynsfulde  

 fremgangsmåde, bør det almindelige udgangspunkt om fremsendelse af  

 meddelelser direkte til parten fastholdes.
I tilslutning hertil finder jeg anledning til at bemærke, at DSB i  

 afskedsbrevet eventuelt vil kunne tilføje, at parten vil kunne rette  

 henvendelse til chefen eller personalekonsulenten, såfremt baggrunden for  

 afskeden eller de menneskelige og sociale konsekvenser heraf ønskes  

 drøftet." På baggrund af denne undersøgelse må jeg fastholde den opfattelse, som jeg  

 gav udtryk for i FOB 1990, og som er gengivet umiddelbart ovenfor.
 I udtalelsen til mig anførte DSB bl.a. følgende:
 "I afsnittet behandles spørgsmålet om underretning om afgørelse til  

 parten, og Folketingets Ombudsmand fastholder den opfattelse, som  

 ombudsmanden gav udtryk for i FOB 1990.
Vi har fortsat det grundsynspunkt, at disciplinære afgørelser bør udleveres  

 til parten af tjenestestedets chef  

 under en samtale (jf. vores udtalelse af 23. maj 1991 til egen  

 drift-undersøgelsen ad FOB 1990), men vi kan acceptere, at afgørelser om  

 afsked  

 efter en afvejning i de enkelte tilfælde i stedet for sendes direkte til  

 partens  

 privatadresse." Som anført ovenfor, og idet  

 der fra DSB ikke er anført nye momenter til støtte for en anden vurdering af  

 dette spørgsmål, må jeg fastholde det almindelige udgangspunkt om  

 fremsendelse  

 af meddelelser direkte til parten.
I DSB-85 kan der rejses  

 spørgsmål om, hvorvidt høring efter tjenestemandslovens § 20, stk. 1, samt  

 afgørelse om lønstandsning er nået frem til parten.
Generaldirektoratet  

 fremsendte såvel i anbefalet som i almindeligt brev de nævnte meddelelser til  

 partens bopælsadresse til trods for, at tjenestestedet umiddelbart forinden i  

 forbindelse med indberetning af partens udeblivelse havde oplyst, at parten  

 ikke boede på den opgivne adresse og ikke kunne kontaktes.
DSB modtog det  

 anbefalede brev retur fra postvæsenet.
I forbindelse med indkaldelse til  

 tjenstligt forhør lykkedes det (muligvis gennem folkeregisteret) at få oplyst  

 partens nye adresse.
Disse bestræbelser burde generaldirektoratet have  

 udfoldet på et tidligere tidspunkt.
I DSB-89 forespurgte  

 generaldirektoratet uden resultat tjenestestedet og CPR-registeret om partens  

 nye adresse. § 20-høringen blev herefter fremsendt til parten på den opgivne  

 adresse såvel anbefalet som almindeligt.
Begge skrivelser blev returneret af  

 postvæsenet.
Heller ikke auditørens henvendelse til folkeregisteret  

 resulterede  

 i oplysning om en anden adresse for parten end den til tjenestestedet  

 opgivne.  

 Afgørelsen blev fremsendt til parten via tjenestestedet, hvilket i det  

 konkrete  

 tilfælde ikke giver mig anledning til bemærkninger, da parten havde undladt  

 af  

 oplyse adresseforandring, såvel over for tjenestestedet som over for  

 folkeregisteret.
I DSB-93 blev skrivelser til  

 parten, der var bosiddende i Sverige, ligeledes returneret med påtegning om,  

 at  

 parten var flyttet.
Tjenestestedet forespurgte i CPR-registeret om eventuel  

 ny  

 adresse, men modtog blot oplysning om, at parten fortsat var noteret som  

 emigreret til Sverige.
Auditøren fandt det på den baggrund formålsløst at  

 indkalde parten til tjenstligt forhør, og afgørelsen om afskedigelse blev  

 fremsendt til tjenestestedet til udlevering til parten.
I den sag havde jeg  

 fundet det rettest, om generaldirektoratet havde udfoldet yderligere  

 bestræbelser på at opnå kontakt til parten enten ved henvendelse til de  

 svenske  

 myndigheder eller ved offentlig kundgørelse i Statstidende.
Parten i DSB-83 blev i  

 skrivelse af 7. juli 1989 fra generaldirektoratet suspenderet med  

 øjeblikkelig  

 virkning.
Afgørelsen blev fremsendt til tjenestestedet til udlevering til  

 parten til trods for, at tjenestestedet i forbindelse med indberetningen  

 havde  

 oplyst, at parten på grund af ferie ikke skulle møde før den 17. juli 1989.
 Ud fra formuleringen af den  

 senere afskedigelsesskrivelse, hvori generaldirektoratet anførte, at løndele,  

 der var tilbageholdt i suspensionstiden fra den 7. juli 1989 til den 30.  

 november 1989, ikke ville blive efterbetalt, kunne man få det indtryk, at DSB  

 med urette tilbageholdt 1/3 af lønnen fra den 7. juli 1989 og ikke først fra  

 den  

 17. juli 1989, hvor parten efter ferie formentlig blev bekendt med afgørelsen  

 om suspension, jf. i øvrigt omtalen af sagen i afsnit III.C.4, side 000.
 Hertil har DSB i udtalelsen  

 til mig anført følgende:
"... at tilbageholdelse  

 i lønnen først skete fra den 1. august 1989, jf.
Aftale af 26. september 1988  

 mellem Finansministeriet og bl.a.
Statsansattes Kartel,  

 Tjenestemandssektionen,  

 § 2, stk. 1. Aftalen er optaget som bilag 1 til Finansministeriets cirkulære  

 af  

 26. september 1988 om suspension m.v. og ulovlig udeblivelse ..." Beslutninger om standsning af  

 løn må betragtes som selvstændige afgørelser i forvaltningslovens forstand  

 (med pligt til bl.a. begrundelse, jf.
FOB 1990, s. 356). Parten bør derfor  

 også  

 underrettes direkte om afgørelser om standsning af løn.
I 19 sager blev der  

 gennemført lønstandsning.
Heraf fremsendte generaldirektoratet tilsyneladende  

 i alle sager, undtagen DSB-94, hvor parten var varetægtsfængslet, afgørelsen  

 direkte til parten.
I DSB-94 blev afgørelsen sendt til tjenestestedet.  

 Tjenestestedet  

 i sagerne DSB-81, DSB-82 og DSB-86 (og muligvis DSB-67) havde endvidere forud  

 for generaldirektoratets meddelelse skriftligt meddelt parten afgørelsen om  

 lønstandsning, og det på et tidspunkt forinden lønstandsningen blev  

 effektueret.  

 I de sager, hvor generaldirektoratet sendte meddelelse om lønstandsning -  

 bortset fra DSB-80 og DSB-94 - ses meddelelse herom derimod afsendt efter  

 lønstandsningens effektuering. (Jeg har derved taget i betragtning, at de  

 pågældende parter var tjenestemandsansatte og derfor forudlønnet med  

 lønudbetaling senest 5 hverdage før den 1. i måneden) Denne sene underretning  

 af parten om afgørelsen om lønstandsning må jeg anse for en fejl, medmindre  

 der foreligger en forudgående, rettidig underretning fra tjenestestedet.
b) Underretningens form (skriftlighed m.v.) Ingen af sagerne har givet mig anledning til bemærkninger vedrørende  

 underretningens form.
C.
Hjemmelsspørgsmål.
 1) Fortolkning.
 Ingen af sagerne har givet mig anledning til bemærkninger vedrørende  

 fortolkningsspørgsmål.
 2) Bemyndigelse.
I DSB-72 blev parten af tjenestestedet indberettet for dels at have undladt  

 at udføre pålagte arbejdsopgaver, dels at have haft alvorlige  

 samarbejdsvanskeligheder, som parten ifølge tjenstlige afhøringer selv havde  

 skabt i længere tid.
Under sagens behandling blev parten overflyttet til  

 tjeneste på en anden station, og også herfra blev han indberettet, dels for  

 ikke at efterkomme tjenstlige forskrifter for arbejdets udførelse, dels for  

 samarbejdsvanskeligheder.
DSB afskedigede parten med udgangen af den følgende  

 måned og med ret til opsat pension.
DSB anførte i afskedigelsesbrevet, at  

 parten havde gjort sig skyldig i en alvorlig tjenstlig forseelse ved i en  

 række tilfælde at have undladt eller ligefrem nægtet at efterleve forskrifter  

 for tjenestens afvikling og ved at have ødelagt og umuliggjort samarbejdet  

 med medansatte.
Begrundelsen for afgørelsen var mangelfuld, idet det bl.a.  

 ikke fremgik nærmere på baggrund af hvilke forhold, det kunne konkluderes, at  

 parten havde ødelagt og umuliggjort samarbejdet med øvrige ansatte, ligesom  

 det heller ikke fremgik, at hovedansvaret herfor påhvilede parten.
Ud fra  

 begrundelsen for afskedigelsen kan det være tvivlsomt, hvorvidt spørgsmålet  

 om samarbejdsvanskeligheder kunne danne grundlag for disciplinærafsked.
Efter  

 bestemmelsen i tjenestemandspensionslovens § 2, stk. 1, ville diskretionær  

 afsked af en tjenestemand med over 10 års pensionsanciennitet på grundlag af  

 samarbejdsvanskeligheder, der ikke kunne bebrejdes ham som en  

 tjenesteforseelse, udløse en ret for tjenestemanden til ordinær egenpension.  

 Hertil kommer, at afskedigelsesvarslet i forbindelse med diskretionær afsked  

 efter tjenestemandslovens § 28 er 3 måneder til udgangen af en måned.
Ud fra  

 de oplysninger, der forelå i sagen, og hvorefter parten havde undladt eller  

 nægtet at efterkomme tjenstlige forskrifter, kan det imidlertid ikke give mig  

 anledning til bemærkninger, at DSB traf afgørelse om disciplinær afsked af  

 parten med forkortet varsel og med en ret for parten til opsat pension.
 Spørgsmålet om bemyndigelse kan endvidere illustreres af DSB-84. Parten blev  

 i denne sag afskediget ved en skrivelse af 22. maj 1989 fra driftsområdet.  

 Efter bestemmelsen i tjenestemandslovens § 26, stk. 2, er alene ministeren,  

 under hvem den pågældende hører, bemyndiget til at meddele uansøgt afsked.  

 Formentlig som følge heraf annullerede driftsområdet da også i skrivelse af  

 20. juni 1989 afskedigelsesskrivelsen, og parten blev senere afskediget ved  

 skrivelse fra trafikministeren.
 3) Inddragelse og afvejning af kriterier.
 Undersøgelsen har ikke givet mig anledning til at antage, at der ved  

 beslutningen om afskedigelse har været inddraget ikke lovlige hensyn.
 4) Retsfølgen.
 Ingen af de sager, der indgik i undersøgelsen, gav mig anledning til at  

 antage, at retsfølgen var uproportional for så vidt angår spørgsmålet om  

 afskedigelse.
For nærmere at kunne vurdere, hvorvidt afgørelserne om længden af  

 afskedigelsesvarslet har været uproportional, kræves et særdeles indgående  

 kendskab til praksis.
Et sådant kendskab har undersøgelsen ikke givet mig,  

 hvorfor jeg har undladt at tage stilling til spørgsmålet i denne relation.
 Enkelte sager gav mig anledning til at overveje spørgsmålet om retsfølgen i  

 andre henseender.
 I sagen DSB-82 indstillede driftsområdet i skrivelse af 27. januar 1989 til  

 personaletjenesten, at parten afskedigedes med udgangen af december måned  

 1988. Generaldirektoratet afskedigede ved skrivelse af 24. juli 1989 parten  

 med udgangen af august måned 1989. Til sagen finder jeg anledning til at  

 bemærke, at generaldirektoratets afgørelse var korrekt med hensyn til  

 afskedigelsens virkningstidspunkt, da der ikke i tjenestemandsloven ses at  

 være bemyndigelse til at afskedige med tilbagevirkende kraft, jf.  

 tjenestemandslovens § 28, der er omtalt i FOB 1990, s. 345.
 Virkningstidspunktet i relation til afgørelse om suspension kan illustreres  

 af DSB-94.
Parten i DSB-94 meldte sig den 11. oktober 1990 efter varetægtsfængsling på  

 ny til tjeneste, men modtog da meddelelse om, at han ikke skulle møde til  

 tjeneste.
Den 22. januar 1991 afskedigede DSB parten med udgangen af januar  

 måned 1991 og forholdt sig i den forbindelse alene til partens fravær fra  

 tjenesten i perioden fra den 16. til den 31. maj 1990. Efterfølgende oplyste  

 generaldirektoratet over for parten, at han betragtedes som suspenderet fra  

 sin stilling fra den 11. oktober 1990 og frem til afskedigelsestidspunktet,  

 og at han derfor var berettiget til at oppebære 2/3 løn i dette tidsrum.  

 Denne afgørelse må jeg anse for uhjemlet, da der ikke tidligere i forløbet  

 var truffet afgørelse om suspension, og da afgørelse herom ikke kan træffes  

 med tilbagevirkende kraft, jf. tjenestemandslovens § 19, stk. 1, der er  

 omtalt i FOB 1990, s. 343.
 I udtalelsen til mig anførte DSB følgende:
"Vi er enige i, at suspension ikke kan ske med tilbagevirkende  

 kraft." Sagen DSB-89 illustrerer spørgsmålet om virkningstidspunktet i forbindelse  

 med ulovlig udeblivelse.
Parten havde i denne sag været sygemeldt siden den  

 22. januar 1990, men havde ikke afleveret sygemelding.
I skrivelser af 2. og  

 9. marts 1990 havde generaldirektoratet anmodet parten om at fremskaffe en  

 supplerende lægeerklæring.
Disse skrivelser samt indkaldelse til tjenstligt  

 forhør blev returneret af postvæsenet.
I afskedigelsesskrivelsen anførte  

 generaldirektoratet, at partens fravær i tiden 22. januar 1990 - 31. marts  

 1990 betragtedes som afvikling af bl.a. al tilgodehavende restferie optjent i  

 1988. Efter min opfattelse kunne virkningstidspunktet for udeblivelsen for  

 den pågældende part, der efter sagens akter ikke sås at have pålæg om at  

 indsende lægeerklæring fra 1. sygedag, tidligst fastsættes til den 2. marts  

 1990, hvor generaldirektoratet anmodede om fremskaffelse af en supplerende  

 lægeerklæring.
I DSB-83 blev parten indberettet for problemer i forbindelse med  

 sygemeldinger og udeblivelse.
I indberetningen af 27. juni 1989, hvor  

 driftsområdet indstillede, at parten suspenderedes, oplyste driftsområdet  

 samtidig, at parten på grund af ferie ikke skulle møde på arbejde før den 17.  

 juli 1989. Generaldirektoratet suspenderede parten med øjeblikkelig virkning  

 i skrivelse af 7. juli 1989 og fremsendte afgørelsen om suspension til  

 driftsområdet til udlevering til parten.
Virkningstidspunktet for  

 suspensionen fremgik af den senere afskedigelsesskrivelse, hvori  

 generaldirektoratet anførte, at løndele, der var tilbageholdt i  

 suspensionstiden fra den 7. juli 1989 til den 30. november 1989, ikke ville  

 blive efterbetalt.
Det må på baggrund af sagens oplysninger om, at parten  

 ikke skulle møde til tjeneste før den 17. juli 1989 antages, at afgørelsen  

 først på dette tidspunkt af driftsområdet blev udleveret til ham.
Havde  

 generaldirektoratet fremsendt skrivelsen direkte til parten på dennes private  

 adresse, måtte afgørelsen anses for at være kommet frem til parten den 8.  

 juli 1989 og dermed for straks at have været meddelt parten; afgørelsen om  

 suspension ville i så fald kunne have fået virkning fra den 7. juli 1989. Da  

 imidlertid afgørelsen om suspension i sagen som anført først kan antages at  

 være kundgjort for parten den 17. juli 1989, kan den først få virkning fra  

 denne dato.
 D.  Prøvelse  .
 1) Remonstration.
I sagen DSB-88 må partens skrivelse af 5. juli 1990 til generaldirektoratet  

 opfattes som remonstration.
Andre tilfælde af remonstration foreligger ikke i  

 de undersøgte sager.
 2) Tilbagekaldelse.
 I sagen DSB-84, der er omtalt ovenfor i afsnit III.C.2, tilbagekaldte  

 (annullerede)driftsområdet den 20. juni 1989 områdets afskedigelsesskrivelse  

 af 22. maj 1989. Andre tilfælde af tilbagekaldelse ses ikke at foreligge i de  

 undersøgte sager.
 3) Klage til ombudsmanden.
 Ingen af de sager, der indgik i undersøgelsen, havde været indbragt for mig  

 som klagesag.
 I en enkelt sag (DSB 95) klagede parten inden undersøgelsens afslutning til  

 mig, og sagen udgik herefter af egen drift-undersøgelsen, jf. ovenfor, afsnit  

 I, s. 000.
 Der er ikke givet vejledning i nogen af sagerne om muligheden for at klage  

 til ombudsmanden; en pligt hertil er heller ikke gældende efter  

 forvaltningslovens § 25. Derimod kan vejledning om klagemuligheden til  

 ombudsmanden efter omstændighederne følge af vejledningspligten i  

 forvaltningslovens § 7, stk. 1.
 4) Domstolsprøvelse.
 I ingen af de undersøgte sager var DSB's afgørelse om uansøgt afsked indbragt  

 for domstolene.
IV.
Udtalelser til rapportudkastet fra DSB og auditøren  

 under Trafikministeriet.
 I udtalelsen af 20. maj 1992 til mig anførte DSB bl.a. følgende:
 "Tak for det tilsendte udkast til rapport om egen drift-undersøgelsen.  

 Jeg er glad for tilbuddet om en drøftelse, men finder, at problemerne denne  

 gang er af en sådan størrelsesorden, at det kan klares med en skriftlig  

 udtalelse fra DSB.
 ...
Afslutningsvis skal vi bemærke, at vi også finder denne egen  

 drift-undersøgelse for nyttig i de løbende bestræbelser for at sikre en god  

 kvalitet i administrationens opgaver." Herudover er DSB's bemærkninger til de enkelte steder i rapporten gengivet  

 ovenfor på de relevante steder, for så vidt de ved udarbejdelsen af den  

 endelige rapport ikke er blevet overflødige.
 Ligeledes er bemærkningerne fra auditøren under Trafikministeriet gengivet  

 ovenfor på de relevante steder.
V.
A   

 fslutning Ved undersøgelsen har der ikke været grundlag for at konstatere fejl i  

 relation til den materielle lovlighed af afgørelsen om afskedigelse.
 Med hensyn til de procedureregler, der skal iagttages ved afgørelser af den  

 nævnte karakter, har denne undersøgelse - i lighed med min tidligere  

 undersøgelse, der er optrykt i FOB 1990, s. 339ff - vist, at  

 tjenestemandslovens regler herom generelt overholdes, hvorimod centrale  

 sagsbehandlingsregler uden for tjenestemandsloven tilsidesættes.
 Undersøgelsen har således afsløret en meget høj fejlprocent med hensyn til  

 overholdelse af såvel forvaltningslovens regler om partshøring som reglen om  

 den ulovbestemte videregående partshøringspligt i sanktionssager.
Også for så vidt angår en opfyldelse af kravene i forvaltningslovens § 24  

 vedrørende indholdet af begrundelser, har den konstaterede fejlprocent været  

 meget høj.
Især har begrundelserne været mangelfulde med hensyn til  

 henvisning til det retsgrundlag, på hvilket afgørelserne om afskedigelse og  

 om pension er truffet, samt redegørelse for hovedhensyn.
I mere end halvdelen  

 af sagerne har tillige sagsfremstillingen været mangelfuld.
 For så vidt angår spørgsmålet om stillingtagen til de anbringender, en part  

 måtte have anført, har undersøgelsen vist, at DSB stort set undlader en sådan  

 stillingtagen.
 Undersøgelsen har endvidere vist, at der yderst sjældent søges aktindsigt i  

 sager af den omhandlede karakter, ligesom der ikke fremsættes anmodning efter  

 forvaltningslovens § 21 om en udsættelse af sagen.
 Sagsbehandlingen i de undersøgte sager afspejler i øvrigt generelt orden og  

 omhu.
Bilag 1 Oversigt over manglende dokumenter i generaldirektoratet for DSB's sager Internt   sagsnr.:
Manglende   dokument(er) DSB-66 Indkaldelse   til tjenstligt forhør.  

  

 Skrivelse af 16. januar 1987 til parten vedrørende udskrift af  

 forhørsprotokol.
DSB-67 Indkaldelse   til tjenstligt forhør.  

  

 Skrivelse af 27. januar 1987 til parten vedrørende udskrift af  

 forhørsprotokol.
DSB-70 Personalliste.   Indberetning til generaldirektoratet.
DSB-71 Personalliste.
DSB-72 Eventuelt   notat vedrørende tjenstlig samtale med parten i trafikfunktionen  

 den 10.   december 1986 (jf. skrivelse af 19. juni 1987).  

  

 Telefonnotater vedrørende samtaler mellem Flintholm Station og driftsområde  

 Københavns Hovedbanegård (jf. indberetning af 31. juli 1987).  

  

 Personalefunktionens skrivelse (af 1. juli 1987?) til parten.  

 Driftsområde Københavns Hovedbanegårds  

 skrivelse (af 4. august 1987?) til parten.  

  

 Indkaldelse til tjenstligt forhør.  

  

 Auditørens fremsendelse af manglende bilag til parten.
DSB-73 Skrivelse  

 (af 26. oktober 1987?) til parten.  

  

 Indkaldelse til tjenstligt forhør.
DSB-74 Maskintjenestens  

 rykker for sygemelding.
DSB-75 Skrivelse  

 (af 17. februar 1987?) til parten.  

  

 Indkaldelse til tjenstligt forhør. (Eventuelt notat vedrørende) redegørelse  

 for partens alkoholforbrug fra tidligere tjenestested.
DSB-76 Notat  

 vedrørende telefonsamtale med politiet (jf. 5. juli 1988).  

  

 Indkaldelse til tjenstligt forhør.
DSB-79 Skrivelse  

 fra Nyborg Station til parten med kopi af tjenstlig afhøring og indberetning  

 (jf. 13. juni 1988).  

  

 Skrivelse fra driftsområdet til parten (jf. 8. juli 1988).  

  

 Indkaldelse til tjenstligt forhør.
DSB-81 Skrivelser  

 af 5. og 23. december 1988 fra personalefunktionen til parten.  

  

 Notat vedrørende telefonsamtale den 30. januar 1989 mellem  

 personalefunktionen  

 og persontjenesten (DGR).
DSB-82 Notater  

 vedrørende telefonsamtaler af 4. og 10. november 1988 (jf. 12. november  

 1988), 12. december 1988 (jf. 14. december 1988) og 26. januar 1989 (jf. 30.  

 januar 1989).
DSB-83 Indkaldelse  

 til tjenstligt forhør.
DSB-84 Skrivelse  

 af 10. marts 1989 (jf. 28. april 1989). Notat vedrørende telefonisk rykker  

 (jf. 28. april 1989).  

  

 Skrivelse af 12. september 1989 til parten vedrørende udskrift af  

 forhørsprotokol.
DSB-85 Indkaldelse  

 til tjenstligt forhør.
DSB-90 Tre breve  

 fra DSB til parten (jf. 13. marts 1990).  

  

 Skrivelse fra regionssekretariatet til parten (jf. 28. marts 1990).  

  

 Indkaldelse til tjenstligt forhør.  

  

 Skrivelse til parten eller dennes bisidder, hvormed fremsendes auditørens  

 bilag 14.  

  

 Skrivelse (af 10. maj 1990) til parten.
DSB-91 Skrivelser  

 (af 21. juni 1990?) til parterne.  

  

 Indkaldelse til tjenstligt forhør.
DSB-92 Skrivelse  

 (af 31. juli 1990?) til parten.  

  

 Indkaldelse til tjenstligt forhør.
DSB-96 Personalliste.  

  

 Vejledning om pension.
DSB-97 Brev af 2.  

 januar 1991 fra baneingeniøren til parten med anmodning om en samtale (jf.  

 3. januar 1991).  

  

 Vejledning om pension.
DSB-98 Personalliste.  

  

 Skrivelse af 22. november 1990 fra salgssektoren til parten (jf. 23. november  

 1990).
DSB-99 Notat  

 vedrørende samtale den 5. november 1990 med parten (jf. 11. december 1990).  

  

 Skrivelse af 7. januar 1991 fra rutebildivision Næstved til parten.  

  

 Indkaldelse til tjenstligt forhør.  

  

 Vejledning om pension.
DSB-100 Skrivelse  

 (af 12. februar 1991) til parten.  

  

 Indkaldelse til tjenstligt forhør.  

  

 Vejledning om pension.
Bilag 2 Oversigt  

 over  

 manglende eksterne brevkopier Internt  

 sagsnr.:
Manglende  

 brevkopier ikke konstateret Manglende  

 dokument(er) DSB-66 x DSB-67 Skrivelse  

 af 28. april 1987 til Dansk Jernbaneforbund.
DSB-68 Skrivelse  

 af 7. maj 1987 til parten - § 31-høringen.  

  

 Skrivelse af 9. juni 1987 til Dansk Jernbaneforbund.
DSB-69 Skrivelse  

 af 30. juli 1987 til Dansk Jernbaneforbund.
DSB-70 Skrivelse  

 af 15. oktober 1987 til Dansk Jernbaneforbund.
DSB-71 Skrivelse  

 af 22. oktober 1987 til Dansk Jernbaneforbund.
DSB-72 Skrivelse  

 af 26. januar 1988 til Dansk Jernbaneforbund.
DSB-73 Skrivelse  

 af 7. april 1988 til Dansk Jernbaneforbund.
DSB-74 Skrivelse  

 af 19. april 1988 til Jernbaneforeningen.
DSB-75 x DSB-76 Skrivelse  

 af 8. november 1988 til Jernbaneforeningen.
