Bekendtgørelse om ret til  

 efterløn for medlemmer, der har haft  

 forsikrings- eller beskæftigelsesperioder i udlandet, i  

 Grønland  

 eller på Færøerne I medfør af § 95 i lov om arbejdsløshedsforsikring  

 m.v., jf. lovbekendtgørelse nr. 712 af 19. juli 2000, som blandt andet  

 ændret ved lov nr. 278 af 25. april 2001 fastsættes efter  

 forhandling med Landsarbejdsrådet:
Personkredsen § 1. Et medlem, der ønsker at medregne  

 forsikringsperioder fra udlandet eller fra Færøerne til kravet  

 om forsikringsperiode i lovens § 74 a, stk. 1, nr. 2, og  

 stk. 2-3, samt § 75 b, stk. 1, nr. 2, og stk. 2, er  

 omfattet af §§ 3-6 i denne bekendtgørelse.
 § 2. Et medlem, der ved ansøgningen om et  

 efterlønsbevis eller ved overgangen til efterløn helt eller  

 delvist opfylder beskæftigelseskravet i lovens § 53, stk. 2  

 og 3, eller stk. 5, på baggrund af beskæftigelsesperioder i  

 udlandet eller på Færøerne, er omfattet af §§ 7-9 i  

 denne bekendtgørelse.
Forsikringsperioder § 3. Et medlem kan ikke medregne  

 forsikringsperioder fra lande uden for Færøerne og  

 EØS-området til opfyldelse af kravet om forsikringsperiode for  

 ret til efterløn.
 § 4. Et medlem kan medregne forsikringsperioder  

 fra et andet EØS-land med op til halvdelen af den nødvendige  

 forsikringsperiode for ret til efterløn, hvis betingelserne i  

 stk. 2-3 er opfyldt, jf. dog § 6.
Stk. 2. Medlemmet skal have været medlem af en dansk  

 a-kasse i mindst 1 år lige før forsikringsperioden i  

 EØS-landet samtidig med, at medlemmet har haft bopæl og ophold i  

 Danmark.
Hvis medlemmet udrejste, men i en periode var omfattet af dansk  

 lovgivning om social sikring, og derfor var forsikret i en dansk a-kasse,  

 skal 1 års kravet være opfyldt lige før udrejsen.
 Stk. 3. Medlemmet skal efterbetale det nødvendige  

 efterlønsbidrag.
 § 5. Et medlem kan medregne forsikringsperioder  

 fra Færøerne med op til ¾ af den nødvendige  

 forsikringsperiode for ret til efterløn, hvis betingelserne i  

 stk. 2-3 er opfyldt, jf. dog § 6.
 Stk. 2. Medlemmet skal have været medlem af en dansk  

 a-kasse før forsikringsperioden på Færøerne.
 Stk. 3. Medlemmet skal efterbetale det nødvendige  

 efterlønsbidrag.
§ 6. Et medlem, der ønsker at medregne  

 forsikringsperioder fra både Færøerne og andre  

 EØS-lande, kan medregne perioder med i alt op til ¾ af den  

 nødvendige forsikringsperiode for ret til efterløn.
Heraf kan  

 perioderne fra EØS-lande højst medregnes med halvdelen af den  

 nødvendige forsikringsperiode.
Beskæftigelsesperioder § 7. Et medlem, der ønsker at få et  

 efterlønsbevis eller gå på efterløn, skal opfylde  

 beskæftigelseskravet med arbejde i Danmark, jf. dog §§ 8-9.
 § 8. Et medlem, der kan opfylde kravet om  

 forsikringsperiode som medlem af en dansk a-kasse, og som helt eller delvist  

 opfylder beskæftigelseskravet med arbejde fra udlandet, kan få et  

 efterlønsbevis eller gå på efterløn, hvis medlemmet  

 har haft 26 ugers arbejde på fuld tid i Danmark i de sidste 3 år  

 lige før tidspunktet for efterlønsbevis eller overgangen til  

 efterløn.
 § 9. Et medlem, der kan opfylde kravet om  

 forsikringsperiode som medlem af en dansk a-kasse og som udelukkende opfylder  

 beskæftigelseskravet med arbejde fra Færøerne, eller ved  

 arbejde fra Færøerne og fra Danmark, kan få et  

 efterlønsbevis eller gå på efterløn, hvis medlemmet  

 har haft 13 ugers arbejde på fuld tid i Danmark i de sidste 3 år  

 før tidspunktet for efterlønsbevis eller overgangen til  

 efterløn.
Beskæftigelsesperioder i udlandet og  

 Grønland, der sidestilles med beskæftigelse i Danmark § 10. For medlemmer, der har bevaret medlemskabet  

 af en dansk a-kasse, sidestilles følgende med beskæftigelse i  

 Danmark:
 1)	Beskæftigelse i Grønland.
 2)	Beskæftigelse ved EU s institutioner, diplomatiske missioner  

 og konsulater i andre EØS-lande eller som udsendt i et andet  

 EØS-land.
 3)	Beskæftigelse i udlandet på internationale vilkår  

 ved organisationer m.v., som Danmark er medlem af.
 4)	Beskæftigelse i udlandet for en dansk arbejdsgiver eller en  

 dansk organisation, beskæftigelse på en dansk ambassade eller  

 beskæftigelse som u-landsfrivillig, hvis beskæftigelsen samtidig  

 giver ret til optagelse i en dansk a-kasse.
 Ikrafttræden m.v.
§ 11. Bekendtgørelsen træder i kraft  

 den 1. juni 2001.1) Stk. 2. Forsikringsperioder på  

 Færøerne, der ligger forud for den 1. juni 2001, kan medregnes  

 fuldt ud til kravet om forsikringsperiode.
Det er et krav, at medlemmet  

 før forsikringsperioden på Færøerne har været  

 medlem af en dansk a-kasse.
Stk. 3. Beskæftigelsesperioder på  

 Færøerne, der ligger forud for den 1. juni 2001, sidestilles med  

 beskæftigelse i Danmark.
Det er et krav, at medlemmet før  

 beskæftigelsesperioden på Færøerne har været  

 medlem af en dansk a-kasse.
 Stk. 4. Samtidig ophæves bekendtgørelse nr. 319  

 af 25. maj 1999 om ret til efterløn for medlemmer, der har haft  

 forsikrings- og beskæftigelsesperioder i udlandet.
