Bestemmelser om afgifter for  

 flyvekontroltjeneste, Approach and Aerodrome Control Charge (AACC) på  

 Københavns Lufthavne A/S og Billund Lufthavn A/S BL 9-8, 2. udgave I medfør af § 71, stk. 1, stk. 3 og stk. 5, i lov om luftfart, jf.  

 lovbekendtgørelse nr. 769 af 16. august 2000, fastsætter Statens  

 Luftfartsvæsen herved efter bemyndigelse fra Trafikministeriet  

 følgende:
1. Generelt 1.1 Denne BL fastsætter bestemmelser for opkrævning af afgift  

 for flyvekontroltjeneste (AACC) ved starter på Københavns  

 Lufthavne A/S, Kastrup og Roskilde, samt på Billund Lufthavn A/S.
 1.2 Afgiftsgrundlaget svarer til de samlede omkostninger ved den  

 flyvesikringstjeneste, som den danske stat stiller til rådighed for de  

 flyvepladser, der er nævnt i pkt. 1.1, samt drift af EUROCONTROLs  

 opkrævningssystem.
 1.3 Afgiften opgøres individuelt for Københavns Lufthavne  

 A/S og Billund Lufthavn A/S.
 1.4 Afgiften tillægges moms efter de til enhver tid gældende  

 bestemmelser.
2. Beregning af afgiften 2.1 Afgiften betales pr. 1000 kg, beregnet på grundlag af  

 luftfartøjets maksimalt, tilladte startmasse i henhold til  

 luftdygtighedsbeviset/flyvehåndbogen (MTOM) med en rate, der  

 offentliggøres i AIP.
 Anm.: Offentliggørelsen sker for tiden i AIP afsnit GEN 4.2.
 2.1.1 For Københavns Lufthavn, Kastrup, opkræves dog en  

 minimumsafgift.
3. Fritagelse for betaling af afgiften 3.1 Følgende flyvninger er fritaget for betaling af afgiften:
 For de flyvninger, der er nævnt i litra d og e, er det en betingelse  

 for afgiftsfritagelse, at særskilt anmeldelse herom indgives til  

 områdekontrolcentralen forud for hver flyvning.
4. Betaling 4.1 Brugeren af luftfartøjet hæfter for afgiftens  

 betaling.
 4.2 Beregning og opkrævning af afgiften og eventuelle renter sker  

 ved EUROCONTROLs foranstaltning på vegne af Statens  

 Luftfartsvæsen.
4.3 Den sidste rettidige indbetalingsdato for et faktureret beløb  

 er 30 dage efter fakturadato.
Ved manglende rettidig betaling opkræves  

 der renter, hvis størrelse fastsættes i overensstemmelse med  

 renteloven, for hver påbegyndt måned efter sidste rettidige  

 indbetalingsdato.
Til dækning af omkostningerne i forbindelse med  

 rykkerprocedure opkræves et gebyr på kr. 50,00 for hver  

 erindringsskrivelse.
 Anm.: Renten er for tiden fastsat, så den årligt svarer til  

 diskontoen med et tillæg på 5%.
 4.4 Hvis afgifterne med eventuelle påløbne renter og  

 eventuelle gebyrer ikke betales, kan inddrivelse ske ved udpantning.
 Anm.: Tilladelse til flyvning inden for dansk område kan  

 nægtes eller inddrages i overensstemmelse med reglerne i  

 luftfartslovens § 146 a, der har følgende ordlyd:
 "§ 146 a.  En ansøgning om tilladelse efter § 31, § 55 eller § 75  

 kan afslås, hvis ansøgeren har betydelig forfalden gæld  

 til det offentlige, hvorved forstås beløb i  

 størrelsesordenen 50.000 kr. eller derover.
Stk. 2.  En tilladelse som omhandlet i stk. 1 kan tilbagekaldes, hvis  

 indehaveren har betydelig forfalden gæld til det offentlige, hvorved  

 forstås beløb i størrelsesordenen 100.000 kr. og derover.  

 Tilbagekaldelsen kan ske på tid fra 1 til 5 år eller indtil  

 videre.
Afgørelsen skal indeholde oplysning om adgangen efter § 146 b  

 til at begære domstolsprøvelse og om fristen herfor." 5. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
6. Ikrafttræden 6.1 Denne BL træder i kraft den 1. januar 2001.
 6.2 Samtidig ophæves BL 9-8, 1. udgave af 4. juni 1998.
