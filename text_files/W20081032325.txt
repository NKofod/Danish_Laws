Klage over biopsi af større knude i bryst i almen praksis Nævnet fandt grundlag for kritik af lægen for at have foretaget biopsien i sin praksis.
Nævnet lagde vægt på, at der ikke bør foretages biopsier i almen praksis, når der er mistanke om en ondartet svulstdannelse i brystet, og at dette bør foretages af specialister på området, blandt andet fordi en biopsi kan foretages på forskellig vis og eventuelt ultralydsvejledt.
Nævnet fandt ikke grundlag for kritik af, at lægen ikke havde henvist patienten til sygehuset for at få foretaget yderligere undersøgelser.
Nævnet lagde vægt på, at patienten klart havde givet udtryk for, at hun ikke ønskede dette.
