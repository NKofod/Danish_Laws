(Til rektorerne for børnehave- og  

 fritidspædagogseminarierne) I henhold til § 1, stk. 1, 2 og 3 og § 2 i bekendtgørelse nr. 33 af 21.  

 januar 1987 om optagelse på børnehave- og fritidspædagogseminarierne,  

 fastsætter direktoratet hermed følgende:
A.
Ansøgere med udenlandske eksaminer/erhvervsuddannelser.
 1. Følgende udenlandske eksaminer ligestilles med en  

 dansk studentereksamen:
 - En studentereksamen/Vitnemål fra videregående skole/Avgangsbetyg fra  

 Gymnasiet fra et af de nordiske lande.
 - Abitur/Reifezeugnis fra Forbundsrepublikken.
 - Baccalaureat (deuxieme partie) fra Frankrig.
 - General Certificate of Education (GCE) fra Storbritannien i mindst 5  

 forskellige fag (O levels med karaktererne A, B eller C samt 2 - 3 A levels).
 - Diploma de Maturita fra Italien.
 - VWo fra gymnasium/athenæum fra Holland.
 - Certificat d'etudes moyennes superieures og Certificat d'enseignement  

 superieur fra Belgien.
 - The International Baccalaureate.
 - Europæisk studentereksamen fra Europaskolerne.
 - Studentereksamen fra Shape-skolen.
- High School Diploma fra USA eller tilsvarende eksaminer fra andre lande  

 med uddannelsessystem efter amerikansk mønster f.eks.
Japan.
 - Andre eksaminer, der giver adgang til universitetsstudier i det  

 pågældende land, herunder fra Australien, Canada, DDR, Grækenland, Irland,  

 Portugal, Schweiz, Spanien, Tyrkiet og Østrig.
2. Ansøgere fra andre lande end de ovenfor nævnte  

 (herunder Iran og Irak) skal normalt kunne dokumentere studier ved et  

 universitet i hjemlandet for at kunne få dispensation.
Ansøgninger kan  

 eventuelt forelægges Fællesnævnet til vurdering af udenlandske ansøgere og  

 udenlandske eksaminer.
 3. Udenlandske skoleuddannelser på et lavere niveau  

 end anført under 1. og 2. må forudsætte 9 henholdsvis 10 års skolegang efter  

 ansøgerens fyldte 6. år for at kunne sidestilles med en dansk 9. henholdsvis  

 10. klasse.
 4. Ansøgere med udenlandske erhvervsuddannelser af  

 mindst 2 1/2 års varighed skal kunne dokumentere - 9 års forudgående  

 skolegang - erhvervsuddannelsens varighed - gennemført fagskole og  

 afsluttende eksamen/svendeprøve eller lignende.
 for at kunne optages efter § 1 stk. 1, litra b.
5. Optagelse af udenlandske ansøgere forudsætter, at  

 de over for det seminarium, hvor der søges optagelse, dokumenterer, at de  

 taler og forstår dansk i en sådan grad, at de kan deltage i  

 praktikundervisningen og kan følge den øvrige undervisning.
Det forudsættes  

 dog, at ansøgeren min. har aflagt danskprøve II ved Studieskolen.
B.
Ansøgere der ikke opfylder de almindelige optagelsesbetingelser.
 6. Afgørelsen af, om der kan meddeles dispensation,  

 skal bygge på en samlet vurdering af ansøgerens kvalifikationer, herunder  

 hidtidige uddannelses- og beskæftigelsesforløb.
 7. Ansøgere med dispensation til optagelse på  

 universiteterne eller lærerseminarierne vil umiddelbart kunne få  

 dispensation.
 8. Dispensationer til børnehave- og  

 fritidspædagogseminarierne eller socialpædagogseminarierne givet af  

 direktoratet i 1990 eller tidligere, er fortsat gældende.
 9. Der kan i øvrigt normalt kun gives dispensation til  

 ansøgere, der er eller vil være fyldt 25 år ved studiestarten, og som  

 opfylder følgende krav (»9 + 3«-reglen):
a.
Gennemført 9 års skolegang i folkeskolen, eller har aflagt prøve efter  

 9. klasse eller lignende.
b.
Har gennemført uddannelsesvirksomhed, som kan henføres til et niveau,  

 som ligger over 9. klasse niveau og kan dokumentere studierelevant  

 erhvervsarbejde eller lignende med en samlet varighed på 3 år.
 10. Dispensationer kan kun gives for et år ad gangen.
11. Seminarierne arkiverer ansøgningerne og kopi af  

 afgørelserne.
Arkiverne skal kunne rekvireres på ministeriets foranledning.
 Undervisnings- og forskningsministeriet,  

 den 20. april 1990.
 P.m.v.
 e.b.
