At etableringskonto var tilladt frigivet, blev ikke anset for at  

 afskære fra en ligningsmæssig korrektion af grundlaget for frigivelsen.  

 Landsskatteretten stadfæstede de af Ligningsrådet foretagne nedsættelser af  

 værdien af aktiverne i et arrangement, hvor et andelsselskab havde solgt  

 driftsaktiver til en investorgruppe, der havde leaset aktiverne tilbage til  

 andelsselskabet med aftalt forkøbsret.
Der fandtes således at være retligt  

 grundlag for ansættelserne, og vurderingsprincipperne blev anerkendt.
 Repræsentant A klagede over, at hans selvangivne indkomst for  

 indkomstårene 1983, 1984 og 1985 var forhøjet med henholdsvis 2.016 kr., 865  

 kr. og 298 s,»A/s C Ba værdiansættelsen af aktiverne i et  

 leasinginteressentskab, hvori klageren var deltager, var nedsat.
Det var oplyst, at klageren var deltager i et leasinginteressentskab,  

 Investorgruppen B, med 7 andele a 5.000 kr., eller i alt 35.000 kr.
Han havde  

 i forbindelse med investeringen fået frigivet 20.000 kr. fra  

 etableringskonto, hvoraf 5.000 kr. var frigivet uden virkning for den  

 skattepligtige indkomst, jf. § 6 i den dagældende etableringskontolov, medens  

 resten var frigivet til forlods afskrivning på aktiver, der er omfattet af  

 hans andele i interessentskabet.
 De påklagede ansættelser var en konsekvens af Statsskattedirektoratets og  

 Ligningsrådets omvurdering af det mellem et andelsselskab og nævnte  

 investorgruppe etablerede leasingarrangement, hvorved driftsmidler hørende  

 til produktionsanlæggene hos andelsselskabet pr. 1. juni 1983 var blevet  

 overdraget til investorgruppen og tilbageleaset til andelsselskabet, jf.  

 Landsskatterettens kendelse af samme dato i sagen LSR 1988-4-209.
Ligningsrådet havde således ændret den værdiansættelse af aktiverne, der  

 af parterne var lagt til grund ved overdragelsen, fra 50 mio. kr. til 25 mio.  

 kr., og havde antaget, at overdragelsessummen havde indeholdt en overpris,  

 der var anset som et finansielt mellemværende.
Den foretagne omvurdering af  

 transaktionerne havde herefter medført ændring af skatteansættelserne for  

 andelsselskabet gennem ændret formuegrundlag for beregning af indkomst - og  

 for investorerne ændrede indkomstopgørelser ved påvirkning af  

 afskrivningsgrundlag, investeringsfradrag, leasing- og renteydelser, ligesom  

 der var foretaget efterbeskatning af«»ubenyttede«»  

 investeringsfondshenlæggelser og indskud på etableringskonto.
 For klagerens vedkommende havde det forhold, at anskaffelsessummen for de  

 aktiver, der var omfattet af hans andele, var reduceret til 17.500 kr.,  

 medført, at etablering ikke var anset for at have fundet sted, jf. § 5, stk.  

 2, i saldoafskrivninger på den reducerede anskaffelsessum.
 Det fremgik af sagens oplysninger, at A/S C Bank i årene 1982 og 1983  

 havde været initiativtager til stiftelsen af en række  

 leasinginteressentskaber, der indgik aftale om køb og tilbageleasing af  

 aktiver hørende til en række andelsselskaber inden for landbrugssektoren.
For så vidt angik Investorgruppen B omfattede aftalen i alt 257 aktiver  

 til aftalt værdi 50 mio. kr., hvoraf ca. 16,9 mio. kr. vedrørte køle- og  

 fryseanlæg, medens resten var slagterimaskiner o.lign.
Kontant var betalt 20  

 mio. kr., medens restbeløbet på 30 mio. kr. skulle betales ved arrangementets  

 ophør efter 8 år i 1991. Samtidig var der indgået en aftale om  

 andelsselskabets betaling af leasingydelser i samme periode, ligesom der var  

 indgået en aftale om forkøbsret ved leasingarrangementets ophør til 7,5 mio.  

 kr. - formelt for D Garanti A/S.
 Statsskattedirektoratet havde efter en kritisk gennemgang af arrangementet  

 fundet, at de aftalte vilkår savnede forretningsmæssig begrundelse, bl.a.  

 fordi aftaleparterne ikke havde haft modstridende interesser ved  

 fastsættelsen af overdragelsessummerne for de omhandlede aktiver.  

 Statsskattedirektoratet og Ligningsrådet havde dernæst fundet, at  

 skattemyndighederne ikke under de givne omstændigheder i skattemæssig  

 henseende var bundet af de aftalte overdragelsessummer.
 Efter indhentede oplysninger om de omhandlede aktiver havde Ligningsrådet  

 foretaget en vurdering heraf for derved at fastlægge den optimale pris, der  

 kunne opnås ved salg af de enkelte driftsmidler eller grupper af driftsmidler  

 i fri handel mellem uafhængige parter.
Klagerens advokat anførte, at vedkommende amtsskatteinspektorat, hvortil  

 klageren havde rettet henvendelse om frigivelse af etableringskontomidlerne  

 til anvendelse i leasingarrangementet, ved skrivelse i juni 1983 havde  

 meddelt, at sagen var oversendt Statsskattedirektoratet til prøvelse, og at  

 meddelelse om eventuel frigivelse først kunne finde sted, når  

 Statsskattedirektoratets afgørelse forelå.
Efter at Statsskattedirektoratet  

 havde godkendt frigivelsen over for amtsskatteinspektoratet, havde  

 inspektoratet herefter ved skrivelse i august 1983 meddelt klageren, at  

 frigivelsen kunne finde sted.
Godkendelsen indeholdt en bemærkning om, at  

 godkendelsen af projektet i sin helhed - herunder opgørelsen af  

 afskrivningsgrundlaget - henhørte under de stedlige ligningsmyndigheder med  

 ret til påklage i sædvanlig instansfølge.
Imidlertid havde  

 ligningsmyndighederne ingen bemærkninger, og klagerens selvangivelse for 1983  

 var godkendt.
Han havde herefter intet hørt til sagen  

 før«»agterskrivelse«» af 1. december 1986 fra  

 skatteadministrationen om de påtænkte ændringer af skatteansættelserne for  

 indkomstårene 1983, 1984 og 1985, hvorved den tidligere meddelte godkendelse  

 var tilbagekaldt, og indkomsten forhøjet under hensyntagen til det reducerede  

 afskrivningsgrundlag.
 Agterskrivelsen var herefter fulgt op af ligningskommissionens kendelse af  

 22. december 1986.
Det var vedrørende dette forhold advokatens synspunkt, at der ikke burde  

 foretages så indgribende ændringer som faktisk gennemført over for  

 investorerne så lang tid efter den sædvanlige ligningsmæssige behandling af  

 selvangivelserne.
Han støttede bl.a. dette synspunkt på, at de pågældende  

 amtsskatteinspektoraters frigivelse af de bundne midler under de foreliggende  

 omstændigheder måtte afskære skattemyndighederne fra senere at foretage  

 ændring af ansættelserne i så henseende.
Ikke mindst for klagerens  

 vedkommende forekom ændringerne efter advokatens opfattelse mere end  

 ubillige.
 Advokaten gjorde dernæst gældende, at de gennemførte ændringer var i strid  

 med den retstilstand og den praksis, skattemyndighederne havde fastlagt i  

 1983 gennem behandling af tilsvarende leasingarrangementer.
Det blev gjort gældende, at der ikke var fornødent retligt grundlag for at  

 foretage en ændring af den omhandlede art, og dette støttedes bl.a. på de  

 tilkendegivelser om retstilstan den, der fremgik af Folketingets  

 forhandlinger vedrørende et i januar 1983 fremsat lovforslag (L 130) om  

 indgreb over for leasingarrangementer.
Det var således advokatens synspunkt,  

 at der ikke tilkom skattemyndighederne en generel adgang til at tilsidesætte  

 de af uafhængige parter aftalte overdragelsessummer og erstatte disse med  

 beløb efter skattemyndighedernes skøn.
Vedrørende de i sagen faktisk udøvede skøn gjorde advokaten gældende, at  

 det var ukorrekt at tage udgangspunkt i de omhandlede aktivers værdi som  

 enkeltdele, men at vurderingen i det mindste burde foretages under  

 hensyntagen til, at aktiverne indgik i en bestående virksomhed.
Det blev  

 endvidere påpeget, at skattemyndighedernes skøn ikke tog hensyn til  

 montageudgifter, og at der som helhed var regnet med en for kort levealder  

 for aktiverne.
 Vedrørende spørgsmålet om retsvirkningen af, at der i 1983 for langt de  

 fleste investorer var frigivet investeringsfonds- og etableringskontomidler  

 henviste Statsskattedirektoratet til, at det var fast antaget i skatteretlig  

 praksis, at frigivelsen ikke afskar fra en efterprøvelse af  

 afskrivningsgrundlaget ved den endelige ligning - herunder ved en på  

 Statsskattedirektoratets initiativ foretaget ligningsmæssig efterprøvelse.
 Det blev dernæst bestridt, at Folketingets forhandlinger vedrørende den  

 lovændring, der ikke blev gennemført, kunne tages til indtægt for det af  

 klagerens advokat indtagne standpunkt, idet det tværtimod blev gjort  

 gældende, at skatteministerens tilkendegivelser under forhandlingerne viste,  

 at der efter dagældende praksis var adgang for ligningsmyndighederne til at  

 skride ind over for urealistiske handelspriser i leasingarrangementer.
Vedrørende grundlaget for at tilsidesætte de i nærværende  

 leasingarrangement aftalte overdragelsessummer gjorde Statsskattedirektoratet  

 gældende, at udbudsmaterialet, aftalerne og vedtægtsbestemmelserne viste, at  

 der ikke havde foreligget sædvanlige forretningsmæssige overvejelser bag  

 arrangementet, og at der navnlig havde været tale om en sammenfaldende  

 interesse mellem andelsselskabet og investorerne i at nå frem til en høj  

 overdragelsessum.
Det blev fremhævet, at den aftalte overdragelsessum på 50  

 mio. kr. i sig selv forekom urealistisk på baggrund af, at det var oplyst, at  

 alle de omhandlede leasingaktiver ved overdragelsen var værdiansat til  

 nyværdipriser pr. 1. juni 1983, inkl. bl.a. montage og elinstallationer,  

 medens de ved leasingperiodens udløb havde en aftalt restværdi på 7,5 mio.  

 kr.
Vedrørende de anvendte vurderingsprincipper blev det anført, at der var  

 tale om brugt materiel, hvis værdi var knyttet til, hvad der ved salg af de  

 enkelte driftsmidler kunne opnås i fri handel.
I en eventuel  

 misligholdelsessituation ville det være uden betydning for køberen, at  

 aktiverne benyttedes i en virksomhed i drift, ligesom montageudgifterne i en  

 sådan situation var uden interesse.
 Landsskatteretten måtte efter de foreliggende oplysninger være enig med  

 Statsskattedirektoratet i, at frigivelsen af de omtalte bundne midler ikke  

 afskar fra en ligningsmæssig korrektion inden for de i øvrigt gældende  

 frister.
Landsskatteretten fandt ikke, at de af advokaten fremførte betragtninger  

 vedrørende det retlige grundlag for ansættelserne kunne begrunde, at der ikke  

 var tilstrækkelig lovmæssig hjemmel for ansættelserne.
Retten fandt det  

 heller ikke godtgjort, at der havde foreligget en sådan skatteretlig praksis,  

 at skattemyndighederne havde været afskåret fra at foretage en skønsmæssig  

 ændring af de aftalte overdragelsessummer.
 Vedrørende det anvendte vurderingsprincip fandt Landsskatteretten at måtte  

 hense til, at arrangementet alene havde omfattet driftsmidlerne og ikke  

 driftsbygningerne, hvorfor skønnet over værdien måtte tage udgangspunkt i den  

 pris, der kunne opnås ved salg af de enkelte aktiver, svarende til den  

 realisationsværdi, der i en misligholdelsessituation var knyttet til de  

 enkelte driftsmidler.
 Landsskatteretten kunne således tiltræde det af Statsskattedirektoratet og  

 Ligningsrådet anvendte princip vedrørende værdiansættelsen, og da retten ikke  

 fandt grundlag for at ændre det i så henseende udøvede skøn, måtte det have  

 sit forblivende ved de foretagne skatteansættelser.
