Arbejdsformidlingskontorerne De statsanerkendte arbejdsløshedskasser.
 Fra og med 1. august 1983 overføres formidling og fremmøde for medlemmer  

 af Metalarbejdernes Arbejdsløshedskasse, afdeling Metal Søfart, fra  

 arbejdsløshedskassen til den offentlige arbejdsformidlings  

 søformidlingskontorer.
Overgangen sker som led i oprettelsen af søfartscentre, der skal varetage  

 arbejdsformidlingsopgaverne for alle søfarende.
Denne overgang skal være  

 tilendebragt med udgangen af 1983.
 Formålet med oprettelsen af søfartscentrene er at sikre såvel de søfarende  

 som arbejdsgiverne den bedst mulige formidlingsservice gennem en  

 centraliseret registrering og ordremodtagelse, der giver bedre mulighed for  

 at få overblik over arbejdsmarkedet inden for dette særlige erhvervsområde.
 Den nye ordning medfører, at ledige medlemmer af Metalarbejdernes  

 Arbejdsløshedskasse, afdeling Metal Søfart, fremover skal være tilmeldt AF's  

 søformidling og give fremmøde ved et søformidlingskontor efter de regler, der  

 fastsættes af kontoret.
 Metalarbejdernes Arbejdsløshedskasse har ved skrivelse af 1. juli 1983  

 orienteret alle medlemmer i Metal Søfart om omlægningen.
 De pågældende ledige er blevet anmodet om at give fremmøde på et  

 søformidlingskontor på næste ordinære fremmødedag efter den 1. august 1983.
 P.D.V.
