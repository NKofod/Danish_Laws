Virksomhedsomdannelse   kursen på  

 omdannelsestidspunktet ved løbende afdrag på gæld Ligningsrådet blev forespurgt, hvorvidt bestemmelsen i lov om  

 skattefri virksomhedsomdannelse § 6, stk. 1, 3. pkt. om anvendelse af kursen  

 på omdannelsestidspunktet i forbindelse med afståelse eller  

 indfrielse af gæld også skal finde anvendelse i forbindelse med  

 det løbende afdrag på gælden, når omdanneren har  

 optaget kontantlån til kurs pari.
A driver personligt en fiskekuttervirksomhed.
Ifølge anmodningen  

 påtænkes virksomheden omdannet med virkning pr. den 1. januar  

 2001. Omdannelsen skal ske efter reglerne om skattefri  

 virksomhedsomdannelse.
I den personligt drevne virksomhed er en fiskekutter, hvis anskaffelsessum  

 bl.a. er finansieret med et kontantlån i fiskeribanken.
Lånet er  

 optaget til kurs 100. I forbindelse med det løbende afdrag realiseres  

 hverken gevinst eller tab på lånet.
 Revisor har oplyst, at lånet på omdannelsestidspunktet vil  

 have en kurs, der afviger fra kurs 100.
 I medfør af lov om skattefri virksomhedsomdannelse § 6, stk. 1, 3.  

 pkt.  vil gæld, som ved afhændelse eller indfrielse til  

 kursværdi på omdannelsestidspunktet ikke ville have udløst  

 fradrag hos den hidtidige ejer, blive anset for erhvervet eller påtaget  

 af selskabet på omdannelsesdatoen til kursværdien på dette  

 tidspunkt.
 Problemstillingen, således som den præsenteres af revisor er  

 således, om kursfastsættelsen efter § 6, stk. 1, 3. pkt. alene  

 skal finde anvendelse ved selskabets eventuelle indfrielse eller  

 afhændelse af kontantlånet, eller om bestemmelsen tillige skal  

 finde anvendelse i forbindelse med de løbende afdrag på  

 gælden.
Når den personlige omdanner selv har optaget lånet, og  

 når lånet er optaget til kurs 100, vil personen ifølge  

 revisor hverken realisere tab eller gevinst på kontantlånet i  

 forbindelse med det løbende afdrag.
Hvis bestemmelsen i § 6, stk. 1,  

 3. pkt. også skal finde anvendelse ved bedømmelsen af gevinst og  

 tab i forbindelse med det løbende afdrag, vil en kursstigning på  

 lånet medføre, at selskabet beskattes af en løbende  

 kursgevinst på lånet, mens et kursfald på lånet vil  

 betyde, at selskabet ved det løbende afdrag ikke kan realisere et  

 tab.
 Ifølge revisor vil anvendelse af bestemmelsen i § 6, stk. 1, 3.  

 pkt. i forbindelse med det løbende afdrag altså medføre,  

 at der sker en beskatning eller gives fradrag for gevinst eller tab, uden at  

 der for virksomheden har været tale om en reel økonomisk gevinst  

 eller et reelt økonomisk tab.
Det følger af bemærkningerne til lovforslaget (L 231- 91/92),  

 at var hensigten med loven, at gevinster og tab på fordringer og  

 gæld for selskabet alene skulle vedrøre perioden efter  

 omdannelsen.
Det fremgår af bemærkningerne, at "Det  

 foreslås på denne baggrund, at successionsbestemmelsen ikke  

 omfatter fordringer og gæld, som ikke er inddraget under  

 kursgevinstbeskatningen hos omdanneren.
Beskatning ved senere  

 afhændelse af sådanne fordringer og gæld vil så alene  

 omfatte gevinst og tab som vedrører perioden efter omdannelsen." Det er revisors opfattelse, at hvis bestemmelsen skal anvendes i  

 forbindelse med det løbende afdrag på et kontantlån  

 optaget af omdanneren, bliver der ikke tale om fradrag for tab opstået  

 efter omdannelsen.
Der bliver derimod tale om genbeskatning af et tab, som  

 omdanneren ikke har kunne fradrage i den skattepligtige indkomst.
Hvis kursen på gælden eksempelvis kan opgøres til 120  

 på omdannelsestidspunktet, ville en reel indfrielse have medført  

 et ikke fradragsberettiget tab for omdanneren, svarende til kurs 20, da  

 lånet er optaget til kurs 100. Hvis bestemmelsen anvendes på det  

 løbende afdrag, vil selskabet løbende blive beskattet af  

 forskellen mellem kursen på omdannelsestidspunktet 120 og det  

 løbende afdrag svarende til kurs 100. Herved beskattes selskabet af en  

 ikke realiseret eller reel økonomisk gevinst.
Det er således  

 revisors opfattelse, at en anvendelse af bestemmelsen i forbindelse med det  

 løbende afdrag ikke vil opfylde den værnshensigt, der var  

 tilsigtet med lovændringen i L 231. Revisor mener at kursen på  

 omdannelsstidspunktet alene skal anvendes i forbindelse med en indfrielse  

 eller en afhændelse af gælden.
 Styrelsens indstillede til Ligningsrådet, at  

 spørgsmålet blev besvaret med at virksomhedsomdannelseslovens  

 §6, stk. 1, 3. pkt. tillige finder anvendelse i forbindelse med  

 løbende afdrag på gælden.
Bestemmelsen i § 6, stk. 1, 3. pkt. er en værnsregel, hvis  

 kerneområde er at hindre, at lån, der for personen ikke ville  

 være fradragsberettiget, ved en anvendelse af  

 virksomhedsomdannelsesloven konverteres til lån, der er  

 fradragsberettiget for selskabet.
Der er således ikke succession  

 på gælden, såfremt afhændelse eller indfrielse til  

 kursværdien på omdannelsestidspunktet ikke ville have  

 udløst fradrag hos den tidligere ejer (personen).
I medfør af kursgevinstlovens § 20, jf. §§ 21-23, er gevinst eller  

 tab på gæld indkomstopgørelsen uvedkommende for personer i  

 de fleste situationer.
Såfremt gælden i nærværende  

 sag er optaget i danske kroner, vil gevinsten eller tabet ikke skulle  

 medregnes i indkomstopgørelsen.
For en person vil der således  

 ikke være fradragsret for tab på gælden.
Selskabet ville, såfremt værnsreglen i stk. 1, 3. pkt. ikke  

 hindrede succession, have fradrag for tab på gæld opstået  

 før omdannelsen.
Som følge af virksomhedsomdannelseslovens § 6,  

 stk. 1, 3. pkt. kan alene kurstab, der er opstået efter  

 omdannelsesdatoen, fradrages i selskabets skattepligtige indkomst.
Det  

 skyldes, at gælden skal anses for påtaget af selskabet på  

 omdannelsesdatoen til kursværdien på dette tidspunkt.
 Afdrag betragtes som delvis indfrielse, jf. hertil kursgevinstlovens § 26,  

 stk. 4, 2. pkt. om opgørelse af gevinst eller tab på gæld.  

 Ved opgørelsen af den skattepligtige indkomst skal  

 kurstabet/-gevinsten beregnes pr. afdrag.
 Som følge af virksomhedsomdannelseslovens § 6, stk. 1, 3. pkt. er  

 der hverken kurstab eller -gevinst til indregning i opgørelsen af  

 selskabets skattepligtige indkomst, såfremt der ikke sker  

 ændringer i kursen på gælden efter omdannelsen.
En eventuel kursgevinst opnået fra omdannerens påtagelse af  

 gæld og indtil omdannelsestidspunktet er ikke skattepligtig for  

 omdanneren.
Eftersom der ikke er succession på anskaffelsessummen, vil  

 der alene ske beskatning af yderligere gevinst opnået fra  

 omdannelsestidspunket.
 Ved indfrielse af gælden til kurs 100 efter omdannelsen på det  

 tidspunkt, hvor der skal betales et afdrag, vil selskabet blive beskattet af  

 en kursgevinst opstået efter omdannelsen, mens omdanneren ikke havde  

 fradrag for det tab, der opstod før omdannelsen.
 Det er styrelsens opfattelse at dette resultat er i overensstemmelse med  

 ordlyden i virksomhedsomdannelseslovens § 6, stk. 1, 3. pkt. og  

 sammenhængen med kursgevinstlovens regler om opgørelse af  

 gevinst og tab på gæld ved indfrielse (tillige delvis indfrielse  

 ved betaling af afdrag), jf. kursgevinstlovens § 26, stk. 4.
 Ligningsrådet besvarede spørgsmålet  

 bekræftende.
