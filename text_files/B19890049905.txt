 I henhold til § 29, stk. 4, i lov om friskoler og private grundskoler  

 m.v., jf. lovbekendtgørelse nr. 252 af 19. april 1989, og efter forhandling  

 med Frie Grundskolers Fællesråd fastsættes:
Almindelige bestemmelser § 1.  Fordelingen og administrationen af statens  

 tilskud til befordringsgodtgørelse til elever i frie grundskoler varetages af  

 Frie Grundskolers Fællesråd eller et af Frie Grundskolers Fællesråd nedsat  

 udvalg.
§ 2.  Direktoratet for Folkeoplysning, Frie  

 Grundskoler m.v. udbetaler i marts måned den samlede årlige  

 finanslovbevilling (* 1) til Frie Grundskolers Fællesråd.
Beløbet indsættes  

 på postgirokonto eller i en bank eller sparekasse.
Renteindtægten anvendes  

 til dækning af administrationsomkostninger.
Betingelser for befordringsgodtgørelse § 3.  Befordringsgodtgørelse kan kun tildeles skoler,  

 der er berettigede til tilskud efter lov om statsstøtte til visse private  

 skoler.
En nyoprettet skole, der har været i virksomhed under 5 måneder, vil  

 kunne opnå befordringsgodtgørelse, såfremt der af et pengeinstitut er stillet  

 garanti for tilbagebetalingen af udbetalte tilskud, herunder tilskud efter  

 denne bekendtgørelse.
 § 4.  Befordringsgodtgørelse kan inden for rammerne af  

 den årlige finanslovbevilling (* 1) ydes til befordring mellem skolen og  

 hjemmet eller dettes nærhed til:
 Stk. 2.  Der ydes dog ikke befordringsgodtgørelse for  

 afstande, hvormed skolevejen overstiger 12 1/2 km i børnehaveklasser og på  

 1.-3. klassetrin, 16 km på 4.-9. klassetrin og 17 km i 10. klasse.
 Stk. 3.  Frie Grundskolers Fællesråd afgør efter  

 indhentet udtalelse fra vedkommende politimester, om betingelsen i stk. 1,  

 nr. 2, er opfyldt for så vidt angår nye vejstrækninger.
 Stk. 4.  Skolevejen er den nærmeste vej eller sti, som  

 børnene kan færdes på til fods eller på cykel eller knallert hele året.
 § 5.  Befordringsgodtgørelse ydes normalt til  

 befordring med billigste offentlige befordringsmiddel.
 Stk. 2.  Efter retningslinier fastsat af Frie  

 Grundskolers Fællesråd kan en skole enten selv etablere en særlig  

 befordringsordning, eventuelt mod en vis betaling fra eleven, eller i ganske  

 særlige tilfælde indgå en aftale med forældrene om, at forældrene mod en vis  

 godtgørelse selv sørger for befordringen.
Befordring af syge, invaliderede samt svært  

 handicappede elever § 6.  Skolen er uanset bestemmelsen i § 4, stk. 1,  

 forpligtet til at sørge for hel eller delvis befordring mellem skolen og  

 hjemmet, såfremt eleven ikke er i stand til at befordre sig selv på grund af  

 sygdom, invaliditet eller et svært handicap.
 Stk. 2.  Skolen kan i tvivlstilfælde forlange, at  

 forældrene indhenter en lægeerklæring eller anden sagkyndig erklæring til  

 brug for vurdering af elevens befordringsbehov.
Stk. 3.  Efter forhandling med forældrene og efter  

 godkendelse fra Frie Grundsskolers Fællesråd træffer skolen beslutning om  

 arten og omfanget af befordringen.
Reglerne i § 5 finder anvendelse i videst  

 muligt omfang.
 § 7.  Befordringspligten efter § 6 er begrænset til de  

 i § 4, stk. 2, nævnte afstande for syge og invaliderede elever og til  

 amtskommunens grænser for svært handicappede elever.
Fordeling af statens tilskud til  

 befordringsgodtgørelse § 8.  Fordelingen af statens tilskud til  

 befordringsgodtgørelse mellem de enkelte skoler/elever foretages i henhold  

 til retningslinier fastsat af Frie Grundskolers Fællesråd.
§ 9.  Frie Grundskolers Fællesråd eller det nedsatte  

 befordringsudvalg udarbejder et årsregnskab og en årsberetning.
Regnskabet  

 følger kalenderåret.
Stk. 2.  Regnskabet og beretningen revideres af en  

 statsautoriseret revisor eller en registreret revisor, der udpeges af Frie  

 Grundskolers Fællesråd eller et befordringsudvalg.
Regnskab, beretning,  

 revisionsprotokol og revisorattest indsendes til Direktoratet for  

 Folkeoplysning, Frie Grundskoler m.v. inden 15. september.
§ 10.  Revisionen skal udføres i overensstemmelse med  

 god offentlig revisionsskik, jf. § 3 i lov om revision af statens regnskaber.  

 Den i § 9 nævnte revisor påser stikprøvevis, at de udbetalte godtgørelser til  

 eleverne er i overensstemmelse med betingelserne i bekendtgørelsen.
De  

 omfattede skoler indsender det ønskede skemamateriale, samt afgiver andre  

 oplysninger, der er nødvendige for stikprøvens gennemførelse.
Forældrene  

 afgiver efter anmodning nødvendige oplysninger til brug for stikprøven.
Ikrafttrædelses- og overgangsbestemmelser § 11.  Bekendtgørelsen træder i kraft den 1. august  

 1989.
 Stk. 2.  Bekendtgørelse nr. 493 af 29. september 1976 om  

 befordring af syge og invaliderede elever i friskoler og private grundskoler  

 ophæves.
Undervisnings- og Forskningsministeriet,  

 den 12. juli 1989 BERTEL HAARDER /Birgitte Ammitzbøll (* 1) Jf. § 29, stk. 2, i lov nr. 213 af 5. april 1989 om ændring af lov  

 om friskoler og private grundskoler m.v.
