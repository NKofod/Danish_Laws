Kendelse fra Pressenævnet i sag nr.  

 100/1994 Rigsadvokaten har klaget over, at en anmodning om  

 genmæle over for et indlæg i TV-avisen den 29. oktober 1994 kl.  

 21.00 ikke er taget til følge.
Endvidere finder klageren, at Danmarks  

 Radio har overtrådt god presseskik.
 I et indslag den 29. oktober 1994 hed det:
 Speaker: "I dag kom det frem, at den ene af de  

 politiledere, som dirigerede politifolkene med megafon i kampens hede, aldrig  

 er blevet afhørt til Rigsadvokatens redegørelse.
 Det er vicepolitikommissær  Poul  Dinesen, der  

 aldrig er blevet afhørt af Rigspolitiets Rejseafdeling.  Dinesen er en  

 af de to politiledere, der ifølge politi redegørelser brugte  

 megafon under skudepisoderne.
 Megafonerne har fået stor betydning efter, at det er  

 afsløret, at der blev brugt megafon til at give ordren "Skyd efter  

 benene".
Medarbejderne på Radioavisens Reflex-redaktion har  

 gennemgået sagens akter og afsløret, at  Poul  Dinesen ikke er  

 afhørt af rejseholdet.
Rigsadvokaten skrev ellers i sin  

 redegørelse, at de centrale politiledere er blevet afhørt.
 Bjørn  Elmquist: Det som vi nu må  

 forvente, at konklusionerne fra Rigsadvokaten er, at vi får et klart  

 hændelsesforløb forklaret, og at vi også får en  

 forklaring på, hvorfor ikke alle ledende politifolk er blevet  

 forhørt om hændelsesforløbet.
 Speaker: Sagde  Bjørn  Elmquist tidligere i  

 dag.
Og vi har desværre ikke kunnet få en kommentar  

 fra rigsadvokat  Asbjørn  Jensen, men hans næste rapport  

 forventes færdig i løbet af november." Under sagens behandling har klageren bl.a. fremlagt en  

 skrivelse fra Justitsministeriet stilet til klageren, hvoraf bl.a.  

 fremgår:
"Justitsministeriet skal herved anmode Dem om at  

 gennemføre en undersøgelse af begivenhederne på  

 Nørrebro den 18. og 19. maj 1993." ....
"Som grundlag for undersøgelsen kan der bl.a.  

 indhentes oplysninger fra beboere i området og fra andre med viden om  

 begivenhederne, ligesom oplysninger fra mediernes dækning af det  

 passerede kan indgå.
Endvidere bør det materiale, som udarbejdes  

 af politidirektøren i København, inddrages i  

 undersøgelsen.
Politidirektøren uddyber eller supplerer  

 på anmodning disse redegørelser.
Endelig bør der i  

 undersøgelsen indgå de oplysninger, der fremkommer ved den  

 strafferetlige behandling af sager mod personer, der deltog i  

 begivenhederne." Endvidere har klageren fremlagt udskrift af retsbogen fra  

 Københavns Byret fra den 1. marts 1994, hvor vicepolitikommissær  

  Poul  Dinesen er afhørt som vidne i flere straffesager.
Af det fremlagte fremgår tillige, at klageren har  

 stillet supplerende spørgsmål til  Poul  Dinesen gennem  

 Københavns Politi.
Disse forklaringer fremgår af klagerens  

 redegørelse s. 76-77, som ligeledes er fremlagt.
 Endelig er fremlagt "Notat om endnu et aspekt af  

 "Nørrebroundersøgelsen" af 30. oktober 1994. Heraf  

 fremgår bl.a.:
"Vicepolitikommissær  Poul  Dinesen havde som  

 delingsfører for en beredskabsdeling (D5) den 19. maj 1993 afgivet en  

 såkaldt "handlingsforløbsrapport" på 2 sider om sin  

 deltagelse i forløbet.
Han var ikke yderligere afhørt  

 særskilt af Rejseafdelingen, der må antages at have fundet, at  

  Dinesens oplysninger i "handlingsforløbsrapporten" svarede til de  

 oplysninger, som det øvrige materiale, herunder afhøringerne af  

 de andre ledere, indeholdt.
Den 19. november 1993 fremsendte jeg til  

 politidirektøren en række spørgsmål, som det  

 indsamlede materiale foreløbigt gav anledning til." ....
"Den 9. juni 1994 fremkom politidirektørens svar  

 bl.a. med oplysning om, hvilke ledere der havde givet de  

 pågældende kommandoer." ....
 "Forinden modtagelsen af politidirektørens  

 besvarelse var bl.a. tre ledere, vicepolitikommissærerne  Leo  Lerke,  

  Erik  Kristiansen og  Poul  Dinesen blevet afhørt den 1.-3. marts  

 1994 i Københavns Byret i forbindelse med nogle straffesager mod  

 aktivister, og jeg havde fået tilsendt udskrift af retsbogen med disse  

 afhøringer.
De tre politiledere havde i byretten afgivet en  

 forholdsvis detaljeret beskrivelse af navnlig forløbet med  

 skudepisoderne på Fælledvej og Skt.
Hans Torv.
Forklaringerne  

 på dette punkt er lige så detaljeret som de rapportforklaringer,  

 som Rejseafdelingen har indhentet fra de to af lederne." ....
" Poul  Dinesens forklaring i Københavns Byret  

 fylder 3½ side i retsbogen,..." ....
"I sammenhæng anså jeg denne forklaring for  

 så detaljeret og præcis, at jeg ikke fandt anledning til at  

 foretage yderligere afhøringer af  Poul  Dinesen.
Det finder jeg  

 stadig ikke, at der dengang var grund til.
Jeg har som nævnt i min redegørelse side  

 76-77 næsten ordret medtaget det meste af den forklaring, som  Poul  

  Dinesen afgav i byretten." ....
"Det er rigtigt, at det side 15 er anført, at bl.a.  

 de centrale ledere og delingsførere m.v. er afhørt af  

 Rejseafdelingen.
Sætningen indgår i en helt kortfattet oversigt  

 fra min side over, hvilket materiale der indgik i undersøgelsen.
I den  

 forbindelse anså jeg det ikke for nødvendigt særskilt at  

 omtale, at netop  Poul  Dinesen ikke var afhørt af Rejseafdelingen,  

 men i Københavns Byret.
Det finder jeg fortsat ikke kan være  

 nødvendigt i en sådan summarisk oversigt, når henses til,  

 at  Poul  Dinesens forklaring fra byretten er ordret gengivet over 1½ side i  

 min redegørelse, og det dér er anført, hvorfra den  

 stammer." Danmarks Radio har fremlagt s. 15 fra Rigsadvokatens  

 undersøgelsesrapport, hvoraf bl.a. fremgår:
"Københavns politi har endvidere stillet materiale  

 til rådighed for rejseafdelingen, og de centrale politiledere og  

 delingsførere m.v. samt enkelte betjente, der befandt sig  

 kvæstede i eller ved politikæden, da der blev givet ordre til at  

 skyde, er blevet afhørt af rejseafdelingen." Efter udsendelsen rettede klageren henvendelse til  

 Danmarks Radio og bad om, at oplysningerne i indslaget blev korrigeret, og at  

 følgende genmæle blev bragt:
"TV-Avisen bragte den 29. oktober 1994 kl. 21.00 et  

 indslag om Rigsadvokatens Nørrebroundersøgelse, der omhandlede,  

 at det var afsløret, at en central delingsfører ikke var blevet  

 afhørt og havde afgivet forklaring om skudepisoden på  

 Fælledvej.
Det var (desværre) forkert.
Delingsføreren har under vidneansvar i retten  

 afgivet en detaljeret forklaring om sin rolle i forbindelse med  

 skudafgivelsen, og denne forklaring er på 1½ side gengivet i  

 Rigsadvokatens redegørelse om begivenhederne på  

 Nørrebro." Danmarks Radio afslog begge dele.
Til støtte for klagen over, at anmodningen om  

 genmæle ikke er taget til følge, har klageren gjort  

 gældende, at  Poul  Dinesen blev afhørt i Københavns  

 Byret den 1. marts 1994, og at klageren i sin redegørelse har gengivet  

 1½ side heraf.
Da klageren endvidere har stillet supplerende  

 spørgsmål, som  Poul  Dinesen herefter er afhørt om, er  

 det en urigtig faktisk oplysning at angive, at  Poul  Dinesen aldrig er  

 blevet afhørt til Rigsadvokatens undersøgelse.
Da det må  

 opfattes som en væsentlig fejl ved klagerens undersøgelse, hvis  

  Poul  Dinesens forklaring ikke indgik, er den urigtige oplysning af alvorlig  

 karakter.
 Til støtte for klagen over, at god presseskik er  

 overtrådt, har klageren gjort gældende, at indslaget har  

 været så vildledende, at Danmarks Radio selv burde have bragt de  

 korrekte oplysninger.
 I en udtalelse om klagen har Danmarks Radio anført,  

 at det er korrekt, når det i indslaget nævnes, at  Poul  Dinesen  

 ikke er blevet afhørt af rejseafdelingen, hvilket ellers fremgår  

 af klagerens redegørelse s. 15. Dette bekræftes af "Notat om  

 endnu et aspekt af Nørrebroundersøgelsen".
 TV-avisen har alene påpeget, at der er en  

 uoverensstemmelse mellem rapporten til Justitsministeriet og de faktiske  

 forhold.
 Danmarks Radio finder herefter ikke, at indslaget  

 indeholder forkerte faktuelle oplysninger.
Følgende nævnsmedlemmer har deltaget i sagens  

 behandling: Else Mols, Bent A.
Koch, Kaare R.
Skou og Ole Malmqvist.
 Pressenævnet udtaler:
Indslaget indeholder den urigtige faktiske oplysning, at  

 vicepolitikommissær  Poul  Dinesen aldrig er blevet afhørt til  

 klagerens redegørelse.
Dette begrundes i indslaget med, at  

 vicepolitikommissæren aldrig er blevet afhørt af Rigspolitiets  

 Rejseafdeling, uagtet klageren i redegørelsens indledning har  

 anført, at sådan afhøring har fundet sted af de centrale  

 politiledere.
Det fremgår imidlertid klart af redegørelsen i  

 øvrigt, at vicepolitikommissæren på anden vis i  

 overensstemmelse med undersøgelsens kommissorium er blevet  

 afhørt til redegørelsen, idet han i Københavns Byret er  

 blevet afhørt som vidne i nogle verserende straffesager, og at hans  

 vidneforklaring indgår i klagerens redegørelse.
 Da oplysningen er egnet til at påføre  

 klageren ideel skade af betydning, er klageren herefter berettiget til et  

 genmæle.
 Det pålægges derfor Danmarks Radio i  

 medfør af medieansvarslovens § 39 at offentliggøre  

 følgende:
 "Genmæle.
TV-avisen bragte den 29. oktober 1994 kl. 21.00 et indslag  

 om Rigsadvokatens Nørrebroundersøgelse, der kunne efterlade det  

 indtryk, at en centralt placeret delingsfører hos politiet ikke havde  

 afgivet forklaring og ikke var blevet afhørt om skudepisoden på  

 Fælledvej.
Det var ikke korrekt.
Delingsføreren er, som TV-avisen fortalte, ikke  

 blevet afhørt af Rigspolitiets Rejseafdeling, som bistod  

 Rigsadvokaten.
Den pågældende delingsførers  

 vidneforklaring i Københavns Byret indgår derimod i  

 Rigsadvokatens undersøgelsesrapport.
Dette er i overensstemmelse med  

 det kommissorium, som Rigsadvokaten arbejdede efter.
Det fortalte TV-avisen  

 ikke." Pressenævnet finder endvidere, at indslagets indhold  

 er så vildledende for seerne, at Danmarks Radio som anført af  

 klageren på egen hånd burde have berigtiget den urigtige  

 oplysning.
Ved at undlade dette finder nævnet, at Danmarks Radio har  

 overtrådt god presseskik, og nævnet udtaler derfor sin kritik  

 heraf.
 Afsagt den 15. december 1995.
