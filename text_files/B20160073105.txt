 Bekendtgørelse om ændring af bekendtgørelse om opgørelse af beskæftigelseskrav og beregning af sygedagpenge m.v.
§ 1 I bekendtgørelse nr. 1898 af 29. december 2015 om opgørelse af beskæftigelseskrav og beregning af sygedagpenge m.v. foretages følgende ændringer:
 1. Indledningen affattes således:
»I medfør af § 6, stk. 2, § 24 c, stk. 2, § 32, stk. 5, § 46, stk. 2, § 47, stk. 2, § 49 og § 68, stk. 2, i lov om sygedagpenge, jf. lovbekendtgørelse nr. 48 af 13. januar 2016, fastsættes efter bemyndigelse:« 2. I § 6, stk. 4, ændres »bekendtgørelse om Arbejdsmarkedets Tillægspension § 2, stk. 7« til: »§ 2, stk. 8, i bekendtgørelse om Arbejdsmarkedets Tillægspension«.
 3. I § 7 indsættes som stk. 2:
»Stk. 2. Lønmodtagere, der får mindre end det maksimale timebeløb, jf. lovens § 50, stk. 1, har ret til omberegning af timefortjenesten, hvis lønmodtageren eller arbejdsgiveren kan fremlægge dokumentation for ekstra indbetaling til en arbejdsgiveradministreret pensionsopsparing.
Omberegningen sker med udgangspunkt i den pensionsindbetaling, der er aftalt i ansættelseskontrakt eller lignende.
Hvis der ikke er oplysninger herom i ansættelseskontrakt eller lignende, sker beregningen ud fra overenskomsten for det pågældende område.« § 2 Bekendtgørelsen træder i kraft den 1. juli 2016.
