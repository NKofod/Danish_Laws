(generelt tilskud til nye lægemidler,  

 jf. sygesikringslovens § 7a) I forbindelse med vedtagelsen af lov om midlertidigt prisstop for  

 lægemidler m.v. blev der indsat en ny § 7a i sygesikringsloven.
Bestemmelsen  

 lægger loft over den pris, der anvendes ved beregning af tilskud til nye  

 lægemidler - og dermed over tilskuddet.
Loftet beregnes på grundlag af prisen  

 på lægemidlet i andre EU-lande, jf. nedenfor.
 Et lægemiddel anses for nyt, når markedsføringstilladelsen er udstedt  

 efter den 1. april 1997. Det er endvidere en betingelse, at der i forbindelse  

 med udstedelse af markedsføringstilladelsen er tildelt lægemidlet et nyt  

 dansk specialitetsnummer, dvs. et nummer, der ikke anvendes til lægemidler,  

 som var på markedet før 1. april 1997. Et lægemiddel, der parallelimporteres  

 i forhold til et nyt lægemiddel, betragtes dog som nyt, selv om det ikke  

 tildeles et nyt dansk specialitetsnummer.
Ifølge § 7a, stk. 1, skal indehaveren af markedsføringstilladelsen til et  

 nyt lægemiddel i forbindelse med ansøgning om generelt tilskud til lægemidlet  

 underrette Lægemiddelstyrelsen om den pris, hvortil lægemidlet af samme  

 virksomhed eller koncern blev markedsført første gang i andre EU-lande, og om  

 datoen for denne første markedsføring.
Reglen gælder kun for lægemidler til  

 human anvendelse.
Hvis lægemidlet markedsføres i afvigende pakningsstørrelser  

 i et andet EU-land, beregnes en forholdsmæssig pris ud fra den nærmeste  

 pakningsstørrelse i det pågældende land.
 Tilskuddet til det nye lægemiddel beregnes på grundlag af gennemsnittet af  

 de apoteksindkøbspriser ekskl. moms, hvortil lægemidlet er markedsført første  

 gang i andre EU-lande, jf. § 7a, stk. 2. Ved beregningen af gennemsnittet  

 benyttes Danmarks Nationalbanks officielle notering på det pågældende lands  

 valuta på dagen for introduktionen i landet.
Gennemsnittet af apoteksindkøbspriserne i de andre EU-lande udgør en  

 fiktiv apoteksindkøbspris.
På grundlag af denne apoteksindkøbspris fastsættes  

 en ligeledes fiktiv apoteksudsalgspris.
Tilskuddet beregnes derefter som en  

 procentdel af den fiktive udsalgspris.
Der kan dog aldrig ydes tilskud til  

 mere end 74,7 pct., 49,8 pct. eller 100 pct. af udgiften til lægemidlet.
Hvis det europæiske prisgennemsnit falder, som følge af at virksomheden  

 eller koncernen markedsfører samme lægemiddel i andre EU-lande, skal  

 indehaveren af markedsføringstilladelsen ifølge § 7a, stk. 3, underrette  

 Lægemiddelstyrelsen om ændringen.
Underretningen skal hurtigst muligt og  

 uopfordret sendes til Lægemiddelstyrelsen.
Hvis gennemsnittet stiger som  

 følge af markedsføring i andre EU-lande, kan virksomheden underrette  

 Lægemiddelstyrelsen om ændringen.
 Hvis det beregnede gennemsnit af apoteksindkøbspriserne i de andre  

 EU-lande er lavere end prisen her i landet, indgår EU-gennemsnitsprisen i  

 beregningen af det faste kronetilskud, jf. § 7a, stk. 4.
Lægemiddelstyrelsen har udarbejdet et skema, som kan anvendes til  

 anmeldelse af et nyt lægemiddels pris i andre EU-lande.
Skemaet skal  

 vedlægges i forbindelse med ansøgning om generelt tilskud til lægemidlet.
Det  

 bør endvidere anvendes ved efterfølgende ændringer i beregningsgrundlaget.
Skemaet findes som bilag 1 til denne vejledning.
Skemaet kan også  

 rekvireres fra Lægemiddelstyrelsen på diskette til brug i tekstbehandlings-  

 eller regnearkprogrammer.
Lægemiddelstyrelsen, den 16. oktober  

 1997 Mogens Bjørnbak-Hansen /Karsten Jørgensen Bilag 1 Anmeldelse af lægemiddelpriser i andre EU-lande i henhold til  

 sygesikringslovens § 7a Vejledning til skemaet »Anmeldelse af lægemiddelpriser i andre EU-lande i henhold til sygesikringslovens § 7a« Skemaet anvendes til at anmelde lægemiddelpriser (apoteksindkøbspriser) i  

 andre EU-lande i henhold til sygesikringslovens § 7a.
Skemaet kan både  

 anvendes i forbindelse med ansøgning om generelt tilskud til et nyt  

 lægemiddel og ved senere ændringer i beregningsgrundlaget som følge af, at  

 lægemidlet markedsføres i flere EU-lande end på ansøgningstidspunktet.
Skemaets 1. sektion udfyldes med lægemidlets navn, D.sp.nr. (dansk  

 specialitetsnummer), Mft-nr. (markedsføringstilladelsesnummer),  

 lægemiddelform, styrke, pakningsstørrelse og varenummer.
Disse oplysninger  

 skal altid anføres.
 I 2. sektion udfyldes felterne ud for de lande, hvor lægemidlet er  

 markedsført.
 2. Markedsføringsdato: Datoen hvor lægemidlet blev  

 bragt på markedet i det pågældende land.
3. Pakningsstørrelse: Pakningsstørrelsen i landet.
Så  

 vidt muligt anvendes samme pakningsstørrelse, som markedsføres i Danmark.  

 Hvis den danske pakningsstørrelse ikke markedsføres i landet, anvendes den  

 pakningsstørrelse, der ligger tættest på den danske pakning.
4. AIP ekskl. moms.
Lokal valuta.
Lokal  

 pakningsstørrelse: Apoteksindkøbsprisen ekskl. moms angivet i landets  

 officielle valuta.
5. AIP ekskl. moms.
Lokal valuta.
Omregnet til dansk  

 pakningsstørrelse: Hvis pakningsstørrelsen i landet er den samme som i  

 Danmark, anføres samme beløb som i kolonne 4. I modsat fald foretages en  

 forholdsmæssig omregning af prisen: Udenlandsk pris (kolonne 4) gange dansk  

 pakningsstørrelse divideret med udenlandsk pakningsstørrelse (kolonne 3).
 6. Valutakurs: Her anføres Danmarks Nationalbanks  

 notering på landets valuta på dagen, hvor lægemidlet blev markedsført første  

 gang i landet (dvs. den dag, som er anført i kolonne 2).
7. AIP ekskl. moms.
Danske kroner.
Dansk  

 pakningsstørrelse: Her anføres prisen i kolonne 5 omregnet til danske kroner:  

 Udenlandsk pris omregnet til dansk pakningsstørrelse (kolonne 5) gang kurs  

 (kolonne 6) divideret med 100.
I skemaets 3. sektion anføres den gennemsnitlige AIP ekskl. moms i  

 de EU-lande, hvor lægemidlet er markedsført.
Gennemsnitsprisen findes ved at  

 dividere summen af tallene i kolonne 7 med antallet af EU-lande (ekskl.  

 Danmark), hvor lægemidlet er markedsført, dvs. svarende til det antal rækker,  

 som er udfyldt i skemaets anden sektion.
 I skemaets 4. sektion anføres firmanavn, kontaktperson i firmaet,  

 firmaets/ kontaktpersonens telefonnummer og endelig en underskrift.
 Hvis skemaet anvendes ved senere ændringer i beregningsgrundlaget som  

 følge af, at lægemidlet markedsføres i flere EU-lande, skal skemaet udfyldes  

 med oplysninger om alle de lande, hvor lægemidlet er markedsført, altså også  

 de lande, hvorom der allerede tidligere er indsendt oplysninger.
Bemærk: Skemaet kan også fås som tekstbehandlingsskabelon (MS Word  

 6.0) og regnearkskabelon (Excel 5.0). Regnearkversionen foretager selv alle  

 nødvendige udregninger.
En diskette med begge versioner kan rekvireres gratis  

 fra Lægemiddelstyrelsen.
