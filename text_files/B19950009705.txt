I medfør af § 32 i lov nr. 423 af 1. juni 1994 om kommunal udligning og generelle tilskud til kommuner og amtskommuner, fastsættes:
Budgetgarantiens indhold § 1.  Budgetgarantien udgør et beløb, der tillægges  

 eller fradrages statens generelle tilskud til kommuner og amtskommuner efter  

 §§ 10 og 17 i lov om kommunal udligning og generelle tilskud til kommuner og  

 amtskommuner.
 § 2.  Budgetgarantien for kommunerne udgør summen af  

 de kommunale mer- eller mindreudgifter som følge af udviklingen i kommunernes  

 reale udgifter til kontanthjælp, orlovsydelse til kontanthjælpsmodtagere,  

 ungdomsydelse, kommunal aktivering, jobtræning, førtidspension og  

 erhvervsgrunduddannelse i tilskudsåret.
Stk. 2.  Budgetgarantien for amtskommunerne udgør de  

 amtskommunale mer- eller mindreudgifter som følge af udviklingen i  

 amtskommunernes reale udgifter til jobtræning i forhold til udgiftsniveauet i  

 1993. Udgiftsniveauet for 1993 er for amtskommunerne (inkl.
Københavns og  

 Frederiksberg Kommuner) opgjort til 304 mio. kr. i 1993 pris- og lønniveau.
Opgørelse af budgetgarantien § 3.  Budgetgarantien omfatter henholdsvis kommunernes  

 og amtskommunernes nettoudgifter på de berørte områder.
Nettoudgifterne  

 opgøres som henholdsvis kommunernes og amtskommunernes bruttoudgifter  

 fratrukket refusioner og tilskud fra staten samt eventuelle tilknyttede  

 indtægter i øvrigt.
 Stk. 2.  Budgetgarantien opgøres som ændringen i  

 henholdsvis de kommunale og amtskommunale nettoudgifter på de berørte områder  

 i tilskudsåret, korrigeret for den del af ændringen i udgifterne, der kan  

 henføres til pris- og lønudviklingen.
 Stk. 3.  Korrektionen for pris- og lønudviklingen, jf.  

 stk. 2, sker på grundlag af den faktiske udvikling i lønninger og priser i  

 den kommunale sektor.
 Stk. 4.  Uanset bestemmelserne i stk. 1 og 2., omfatter  

 budgetgarantien ikke udgifter, der er kompenseret efter Det Udvidede  

 Totalbalanceprincip.
§ 4.  Der foretages en foreløbig beregning af  

 budgetgarantien i året forud for tilskudsåret.
Den foreløbige budgetgaranti  

 indgår i den samlede opgørelse af statens generelle tilskud til kommuner og  

 amtskommuner, som forelægges Folketingets Finansudvalg ved aktstykke i året  

 forud for tilskudsåret.
 Stk. 2.  Den foreløbige budgetgaranti beregnes på  

 grundlag af statens skøn over henholdsvis kommunernes og amtskommunernes mer-  

 eller mindreudgifter på de berørte udgiftsområder i tilskudsåret, ud fra de  

 tilsvarende statslige forudsætninger, som lægges til grund for udarbejdelsen  

 af finanslovsforslaget for det pågældende år.
 Stk. 3.  Budgetgarantien efterreguleres, når de faktiske  

 kommunale og amtskommunale udgifter i tilskudsåret foreligger opgjort.
Specielt for de enkelte områder § 5.  Udgifterne til kontanthjælp omfatter kommunernes  

 bruttoudgifter til varig hjælp efter bistandslovens §§ 37, 37a og 43,  

 fratrukket statens refusion af udgifterne og eventuelle tilskud og indtægter  

 i øvrigt, herunder den kontanthjælp, der tilbagebetales efter bestemmelserne  

 i bistandslovens §§ 25 og 26 samt § 43, stk. 9 og 10.
 § 6.  Udgifterne til orlovsydelse til  

 kontanthjælpsmodtagere efter lov om orlov opgøres som kommunernes  

 bruttoudgifter til orlovsydelse til kontanthjælpsmodtagere fratrukket statens  

 refusion af udgifterne.
 § 7.  Udgifterne til ungdomsydelse og aktivering af  

 kontanthjælpsmodtagere efter lov om kommunal aktivering omfatter kommunernes  

 bruttoudgifter til aktivering efter lovens kapitel 3 og 6, fratrukket statens  

 refusion af udgifterne og eventuelle tilskud og indtægter i øvrigt, herunder  

 bl.a. aktiveringstilskud efter lovens § 25 og puljebeløb efter lovens § 26.
 § 8.  Udgifterne til jobtræning efter lov om aktiv  

 arbejdsmarkedspolitik omfatter henholdsvis kommunernes og amtskommunernes  

 bruttolønudgifter i forbindelse med jobtræningspladser til ledige  

 dagpengemodtagere, fratrukket det statslige løntilskud samt eventuelle  

 tilskud og indtægter i øvrigt.
Stk. 2.  Københavns og Frederiksberg Kommuners udgifter  

 til jobtræning opdeles i en primærkommunal og en amtskommunal del.
Opdelingen  

 beregnes ud fra forholdet mellem antallet af jobtræningspladser tildelt hver  

 af kommunerne i henholdsvis primærkommunal og amtskommunal kvote.
 § 9.  Udgifterne til førtidspension omfatter  

 kommunernes bruttoudgifter til førtidspensionister med 50 pct. refusion,  

 fratrukket statens refusion af udgifterne og eventuelle tilskud og indtægter  

 i øvrigt.
 § 10.  Udgifterne til erhvervsgrunduddannelse omfatter  

 kommunernes bruttodriftsudgifter til deltagere i erhvervsgrunduddannelser  

 under skoleophold, fratrukket eventuelle tilskud og indtægter i øvrigt.
Ikrafttræden § 11.  Bekendtgørelsen træder i kraft den 18. februar  

 1995 og har virkning for beregningen af tilskud og tilsvar fra og med  

 tilskudsåret 1994.
