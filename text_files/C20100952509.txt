Cirkulære om ændring af overenskomst for journalister i statens tjeneste og aftale for praktikanter, der under deres uddannelse til journalist ansættes i staten Generelle bemærkninger Mellem Finansministeriet og Dansk Journalistforbund er der aftalt forhøjelse af lønsatsen for journalistpraktikanter i staten med 292 kr. pr. måned til 14.906 kr. pr. måned.
 Ændringen træder i kraft med virkning fra den 1. april 2010.
 Aftale for journalistpraktikanter, der under deres uddannelse til journalist ansættes i staten vedlægges.
Personalestyrelsen, den 22. september 2010 Christa Refshauge Lausten Aftale om ændring af overenskomst for journalister i statens tjeneste og aftale for praktikanter, der under deres uddannelse til journalist ansættes i staten Finansministeriet og Dansk Journalistforbund har aftalt følgende ændring til Overenskomst af 16. december 2008 for journalister i statens tjeneste og aftale for praktikanter, der under deres uddannelse til journalist ansættes i staten:
1) I bilag 4 om Aftale for journalistpraktikanter, der under deres uddannelse til journalist ansættes i staten § 3 forhøjes lønsatsen for journalistpraktikanter pr. 1. april 2010 med 292 kr. pr. måned til 14.906 kr. pr. måned.
Bestemmelsen får herefter følgende ordlyd:
2) Praktikanter aflønnes med virkning fra 1. april 2010 med 178.872 kr. årligt (14.906 kr. pr. måned). Aftalen træder i kraft den 1. april 2010.
