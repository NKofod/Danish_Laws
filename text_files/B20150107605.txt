Bekendtgørelse om ændring af bekendtgørelse om forretningsorden for Radio- og tv-nævnet § 1 I bekendtgørelse nr. 1527 af 16. december 2013 om forretningsorden for Radio- og tv-nævnet foretages følgende ændringer:
 1. Indledningen affattes således:
»I medfør af § 39, stk. 3, og § 40, stk. 6 og 7, i lov om radio- og fjernsynsvirksomhed, jf. lovbekendtgørelse nr. 255 af 20. marts 2014, som ændret ved lov nr. 1517 af 27. december 2014, og efter indhentet udtalelse fra Radio- og tv-nævnet fastsættes:« 2. § 13, stk. 1, affattes således:
»Nævnet afgiver årligt udtalelser om radio- og tv-foretagenders redegørelser for opfyldelse af public service-kontrakter og tilladelser til at udøve public service-programvirksomhed, jf. lovens § 40, stk. 2.« 3. I § 13 indsættes som stk. 3 og stk. 4:
»Stk. 3. Forinden nævnet afgiver de i stk. 1 nævnte udtalelser om DRs, TV 2/DANMARK A/S og de regionale TV 2-virksomheders redegørelser gennemfører nævnet en offentlig høring over redegørelserne.« »Stk. 4. Høringen omfatter de i stk. 3 nævnte foretagenders redegørelser for opfyldelse af de krav, der fremgår af kontrakter og tilladelse.« § 2 Bekendtgørelsen træder i kraft den 1. januar 2016.
