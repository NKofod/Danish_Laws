Bekendtgørelse om ændring af bekendtgørelse om fritagelse for partikeludledningsafgift ved eftermontering af partikelfilter § 1 I bekendtgørelse nr. 1474 af 21. december 2009 om fritagelse for partikeludledningsafgift ved eftermontering af partikelfilter foretages følgende ændringer:
 1. Indledningen affattes således:
»I medfør af § 3 b, stk. 2, i lov om afgift efter brændstofforbrug m.v. for visse person- og varebiler (brændsstofforbrugsafgiftsloven), jf. lovbekendtgørelse nr. 1147 af 31. maj 2021, og § 2 b, stk. 2, i lov om vægtafgift af motorkøretøjer m.v., jf. lovbekendtgørelse nr. 1107 af 2. juni 2021, fastsættes:« 2. § 2, stk. 1, affattes således:
»Et eftermonteret partikelfilter skal, for at kunne godkendes til fritagelse for partikeludledningsafgift for dieseldrevne personbiler, være godkendt og mærket enten efter reglerne i den tyske Straßenverkehrs-Zulassungs-Ordnung (StVZO) eller efter reglerne i bekendtgørelse om visse eftermonterede partikelfiltre.« 3. I § 2 indsættes efter stk. 1 som nyt stykke:
»Stk. 2. Godkendelse og mærkning af partikelfiltret kan tilsvarende ske i henhold til tilsvarende regler i et andet EU-land, EØS-land eller Tyrkiet.« Stk. 2 bliver herefter stk. 3.
 4. § 3, stk. 1, affattes således:
»Et eftermonteret partikelfilter skal for at kunne godkendes til fritagelse for partikeludledningsafgift for dieseldrevne varebiler, være godkendt og mærket enten efter regler i den tyske Straßenverkehrs-Zulassungs-Ordnung (StVZO) eller efter reglerne i bekendtgørelse om visse eftermonterede partikelfiltre.« 5. I § 3 indsættes efter stk. 1 som nyt stykke:
»Stk. 2. Godkendelse og mærkning af partikelfiltret kan tilsvarende ske i henhold til tilsvarende regler i et andet EU-land, EØS-land eller Tyrkiet.« Stk. 2 bliver herefter stk. 3.
§ 2 Bekendtgørelsen træder i kraft den 1. januar 2022.
