 Til samtlige eksportautoriserede slagterier og dyrlægerne ved disse.
 Opgørelse af arbejdstiden for reservedyrlæger.
 Veterinærdirektoratet har fået forelagt spørgsmålet om, hvorledes  

 arbejdstiden for mandag den 24. december 1979 skal indberettes i følgende  

 tilfælde:
1. helt bortfald af arbejde og 2. arbejde i mindre omfang, f.eks. tilsyn og aflæsning  

 af bakteriologiske prøver.
 Det er oplyst, at normalarbejdstiden for mandagen er 6.00 - 14,35.
 Direktoratet har besvaret henvendelsen således:
 »I denne anledning kan oplyses, at problemet om løn- og tidsberegning  

 for arbejde på »halve fridage« har været drøftet med Den danske  

 Dyrlægeforening.
 Foreningen og direktoratet er enige om, at følgende hovedregel skal lægges  

 til grund ved lønberegning på »halve fridage«.
 Til den faktisk præsterede arbejdstid den pågældende dag tillægges den  

 tid, normalarbejdstiden for den pågældende dag varer ud over det tidspunkt,  

 arbejdet aftalemæssigt skulle slutte for slagteriarbejderne.
 I det konkrete tilfælde skal arbejdstiden den 24. december 1979 derfor  

 opgøres således:
 ad 1. helt bortfald af arbejde.
 Der indberettes følgende:
 Kl. 12.00 - 14.35 = 2 timer og 35 min., idet der er præsteret 0 timer  

 inden kl. 12.00.
ad 2. arbejde i mindre omfang Der indberettes følgende:
 Den faktisk præsterede arbejdstid med tillæg af 2 timer og 35 min.
 Det kan oplyses, at på nytårsaftensdag, mandag den 31. december 1979,  

 sluttes arbejdet aftalemæssigt for slagteriarbejderne kl. 14.00.
Vedrørende eventuel ferie mellem jul og nytår kan det oplyses, at den 24.  

 og 31. december er »halve fridage« og ikke feriedage, hvilket  

 medfører, at disse dage i feriemæssig henseende derfor vil blive behandlet  

 efter reglen ad 1.' Hvilket herved meddeles, idet man skal anmode om, at indberetning af  

 arbejdstiden de nævnte dage (24/12 og 31/12-1979) foretages efter  

 foranstående retningslinier.
 P.V.V.
