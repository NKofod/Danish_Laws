 Et medlem havde i foråret 1989 en alvorlig depression og blev indlagt  

 på hospital herfor den 9. august 1989. Som følge af depressionen fik  

 medlemmet ikke betalt kontingent for maj måned til kassen.
 Ankenævnet fandt, at medlemmet måtte antages ikke at have været habil  

 i den periode, hvor maj-kontingentet skulle indbetales til  

 arbejdsløshedskassen og ophævede medlemmets slettelse af arbejdsløshedskassen  

 på grund af kontingentrestance.
 Et medlem betalte ikke sit kontingent for maj 1989 og kassen fremsendte  

 derfor en erindringsskrivelse den 7. juni 1989. Da medlemmet heller ikke  

 reagerede på denne skrivelse, meddelte kassen den 6. juli 1989 medlemmet, at  

 han var blevet slettet som medlem på grund af kontingentrestance.
 Medlemmets socialrådgiver (tilknyttet sygehuset) oplyste, at medlemmet i  

 foråret 1989 havde en længere sygeperiode, som førte til, at han blev indlagt  

 akut på sygehusets psykiatriske afdeling den 9. august 1989.
Medlemmet havde været medlem af kassen siden 22. marts 1976 og havde altid  

 betalt sit kontingent til tiden.
Den nuværende episode skyldtes den tilstand,  

 medlemmet var i i forårsmånederne.
Socialrådgiveren anmodede om, at medlemmets slettelse blev annulleret mod  

 at han indbetalte det skyldige kontingentbeløb.
Medlemmet følte, at hele hans  

 sociale sikkerhedsnet var brudt sammen.
Fagforeningen har oplyst, at medlemmet har været sygemeldt og har modtaget  

 sygeløn fra arbejdsgiveren i hele perioden.
Medlemmet har haft en kritisk  

 periode, hvor diverse udgifter, herunder kontingent til arbejdsløshedskassen,  

 ikke blev betalt.
Efter fagforeningens opfattelse burde der kunne dispenseres  

 fra de gældende regler.
 Hovedledelsen fastholdt, at medlemmet skulle slettes af kassen.
 Direktoratet meddelte, at det ikke havde grundlag for at ændre kassens  

 afgørelse og henviste til arbejdsløshedsforsikringslovens § 78, stk. 2 og 3.
 Da kassen havde fulgt den foreskrevne fremgangsmåde, kunne direktoratet  

 ikke ændre afgørelsen, hvorfor direktoratet tiltrådte, at medlemmet blev  

 slettet som medlem af kassen.
 Medlemmet ønskede at klage over afgørelsen, idet han ikke kunne få sin  

 anciennitet i arbejdsløshedskassen tilbage.
 Medlemmet oplyste, at den nuværende situation alene skyldtes en depression  

 og ikke manglende evne eller vilje til at betale kontingent.
 Medlemmet var nu blevet behandlet for sin depression, han var raskmeldt og  

 havde genoptaget sit arbejde.
Han havde været alene, og havde derfor ikke haft familie til at sørge for  

 sine indbetalinger i sygdomsperioden.
Medlemmet var meget berørt af, at han  

 ikke kunne gå på efterløn som 60-årig.
 Ankenævnet lagde til grund, at medlemmet ifølge oplysningerne fra  

 sygehuset i foråret 1989 havde en alvorlig depression, som førte til akut  

 indlæggelse på hospitalet den 9. august 1989, og at hans sygdom var årsag  

 til, at hans kontingent ikke blev betalt rettidigt.
 Ankenævnet fandt, at medlemmet på denne baggrund måtte antages ikke at  

 have været habil i den periode, hvor maj-kontingentet 1989 skulle indbetales  

 til arbejdsløshedskassen.
 Ankenævnet ophæver derfor medlemmets slettelse af arbejdsløshedskassen på  

 grund af kontingentrestance.
 Ingen.
