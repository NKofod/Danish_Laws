(Til rektorer og forstandere ved alle  

 hf-kurser) Ifølge bekendtgørelse nr. 689 af 2. november 1987 § 15 har de studerende  

 pligt til at følge undervisningen i de fag, de har tilmeldt sig henholdsvis  

 er optaget til, herunder til at aflevere de skriftlige arbejder, der  

 forlanges.
Tilsidesættelse heraf medfører normalt henvisning til at aflægge  

 eksamen på vilkår som selvstuderende og udelukkelse fra undervisningen.
 I henhold til bekendtgørelsens § 15 fastsætter direktoratet følgende  

 regler for deltagelse i undervisningen:
I.
Fælles bestemmelser:
 1. De kursusstuderende skal orienteres om mødepligten  

 og om de konsekvenser, det vil få, hvis den ikke overholdes.
 2. Rektor/forstander drager omsorg for, at der sker en  

 nøjagtig registrering af fremmødet til hver enkelt time.
Registrering foretages af læreren og indsamles og bearbejdes af kursets  

 administration.
Opgørelsen af forsømmelser for den enkelte studerende gælder  

 for kursusforløbets helhed. (På de 2-årige kurser således for 1. og 2. hf  

 tilsammen).
 3. Retten til at deltage i undervisningen og til at  

 aflægge eksamen på vilkår som kursusstuderende er normalt betinget af, at den  

 studerendes forsømmelser i et enkelt fag ikke overstiger 20% af de afholdte  

 undervisningstimer.
 For fuldtidsstuderende må det samlede fravær normalt ikke overstige ca.  

 15%.
 4. Manglende aflevering af skriftlige opgaver  

 sidestilles med fravær fra undervisningen og kan medføre, at den studerende  

 mister retten til at aflægge eksamen på vilkår som kursusstuderende samt til  

 fortsat deltagelse i undervisningen.
 Manglende udarbejdelse af rapporter kan medføre fortabelse af retten til  

 at aflægge prøve i det/de berørte fag.
Krav om rapporter findes i fagene biologi, kemi, fysik, idræt tv. og  

 geografi.
Rapporterne skal fremlægges ved eksamen.
Ved sygdom skal de  

 studerende søge at indhente manglende deltagelse i øvelser og andet  

 eksperimentelt arbejde.
Dette kan fx ske ved deltagelse i eksperimentelt  

 arbejde på et andet hold.
 Manglende aflevering af enkelte rapporter indgår i en helhedsvurdering af  

 den studerendes forsømmelsessituation.
 Det er dog en forudsætning for, at en studerende aflægger prøve på vilkår  

 som selvstuderende i et af fagene biologi, kemi, fysik eller idræt, at der er  

 udarbejdet og kan fremlægges rapporter, som både med hensyn til niveau og  

 antal opfylder kravene ved direktoratets laboratoriekurser (jf.  

 cirkulærskrivelse af 7. januar 1982 - RS 01- 02). I faget idræt kræves dog  

 kun 8 rapporter, og i biologi skal rapporterne have et omfang på ca. 25  

 sider.
Danskopgaven i 1. semester er at sidestille med skriftlige opgaver og  

 svarer til 50% af de skriftlige opgaver i dansk i 1. semester.
Manglende  

 aflevering af danskopgaven skal derfor indgå i en samlet vurdering af den  

 studerendes forsømmelsessituation.
Historieopgaven i 2. semester er obligatorisk.
Den skal vurderes af  

 historielæreren og afleveres på det tidspunkt, der aftales mellem klassen og  

 historielæreren.
Hvis en studerende har rimelige begrundelser herfor, kan en  

 sådan frist udsættes, men opgaven skal afleveres inden udgangen af 2.  

 semester.
Hvis opgaven ikke afleveres, vil det normalt medføre udelukkelse af  

 den studerende fra fortsat deltagelse i undervisningen.
5. Supplerende læsning i dansk.
Det er en forudsætning for at kunne  

 aflægge prøve i faget dansk på vilkår som kursusstuderende, at den studerende  

 på tilfredsstillende vis har redegjort over for læreren for læsning af 8  

 supplerende værker.
II. 2-ÅRIGE KURSER.
SÆRLIGE BESTEMMELSER.
1. Studerende, hvis forsømmelsesmønster giver  

 anledning til betænkelighed, indkaldes til en samtale.
Formålet med samtalen  

 er dels at indskærpe reglerne for møde- og afleveringspligten, dels at  

 afdække eventuelle særlige årsager til fravær mv.
2. Mundtlig advarsel.
Skønner rektor, at en studerendes fortsatte  

 fravær og/eller manglende aflevering af skriftlige arbejder i kursusforløbet  

 vil nå et omfang, der kan begrunde udelukkelse fra undervisningen og  

 henvisning til at aflægge eksamen på vilkår som selvstuderende, giver rektor  

 den studerende en mundtlig advarsel.
Samtidig henvises den studerende til en  

 samtale med studievejlederen.
3. Skriftlig advarsel gives, hvis fraværet fortsætter og/eller de  

 skriftlige arbejder ikke afleveres trods den mundtlige advarsel.
Advarslen  

 gives i anbefalet brev eller mod kvittering fra den studerende.
4. Hvis heller ikke den skriftlige advarsel medfører,  

 at fraværet ophører, og/eller de skriftlige arbejder afleveres, tager rektor  

 beslutning om en eventuel ændring af den studerendes studiestatus.
Forinden  

 skal faglærere og studievejleder have lejlighed til at udtale sig.
Ligeledes  

 skal den studerende have lejlighed til at fremkomme med en skriftlig  

 redegørelse.
Det understreges, at -- mødepligtsadministrationen omfatter kursusforløbet som helhed, således  

 at mundtlig og/eller skriftlig advarsel givet i 1. kursusår også har virkning  

 for det følgende kursusår.
 -- efter skriftlig advarsel bør den studerende have en rimelig tidsfrist  

 til at rette op på fremmødet/manglende aflevering af skriftlige arbejder, før  

 rektor beslutter en eventuel ændring af studiestatus.
 -- ændring af studiestatus kan ske helt frem til undervisningens slutning.
 -- for stort fravær eller manglende aflevering af skriftlige arbejder blot  

 i et enkelt fag kan medføre udelukkelse fra undervisningen og henvisning til  

 at aflægge eksamen på vilkår som selvstuderende i alle fag.
 Rektors afgørelse kan være:
ad a) (Selvstudium). Den studerende udelukkes fra undervisningen og  

 henvises til at aflægge eksamen på vilkår som selvstuderende.
Den studerende  

 vil normalt kunne tilmelde sig eksamen, uanset at overgangen til selvstudium  

 sker efter udløbet af tilmeldingsfristen til eksamen for selvstuderende (15.  

 februar). Dog skal laboratorieøvelser og rapporter i fagene biologi, fysik,  

 kemi og idræt tv. være udført i fornødent omfang (jf. side 2), før der kan  

 aflægges prøve i disse fag.
Er dette ikke tilfældet, må den studerende først  

 følge et af direktoratet afholdt laboratoriekursus i faget eller et  

 tilsvarende kursus.
 Overgangen til selvstudium betyder, at retten til modtage Statens  

 Uddannelsesstøtte fortabes.
ad b) (Selvstudium med ret til at følge undervisningen). Denne ordning  

 bør kun forekomme i ganske særlige tilfælde og normalt kun omfatte  

 studerende, der på grund af længere, sammenhængende sygdomsperiode(r) har  

 forsømt undervisningen i for stort omfang, og som stadig kan betegnes som  

 studieaktive.
Ordningen indebærer, at den studerende skal følge  

 undervisningen i så stort omfang, som sygdommen tillader, samt aflevere  

 skriftlige arbejder på lige fod med kursusstuderende, herunder dansk- og  

 historieopgaven samt den større skriftlige opgave.
Opfyldes disse betingelser  

 ikke, skal den studerende udelukkes fra deltagelse i undervisningen.
Er den  

 studerende på grund af sygdom forhindret i at udføre et antal øvelser eller i  

 at udarbejde rapporter i de fag, hvor dette kræves, skal det forsømte så vidt  

 muligt indhentes, når den studerende kommer tilbage til kursus.
Hvis  

 rapporter ikke foreligger i tilstrækkeligt omfang (jf. side 2), kan den  

 studerende først aflægge prøve i de(t) pågældende fag efter deltagelse i et  

 af direktoratet afholdt laboratoriekursus eller i et tilsvarende kursus.
 Studerende, der får status som selvstuderende med ret til at følge  

 undervisningen, kan oppebære SU på lige fod med kursusstuderende.
 ad c) (Fortsættelse på kursus med henblik på forbedring af  fremmødet).  

 Denne »sidste chance« kan gives til studerende med en beskeden  

 overskridelse af forsømmelsesgrænserne.
 Hvis forsømmelserne fortsætter, overføres den studerende til status som  

 selvstuderende uden ret til at følge undervisningen.
III.
ENKELTFAGSKURSER.
SÆRLIGE BESTEMMELSER.
 1. Lærerne skal løbende orientere de studerende om  

 fraværets omfang.
2. Forstanderen drager omsorg for, at den studerende  

 underrettes i tide, hvis der er fare for, at forsømmelserne og/eller  

 manglende aflevering af skriftlige arbejder kan nå et omfang, der vil medføre  

 henvisning til at aflægge eksamen på vilkår som selvstuderende.
Den  

 studerende bør samtidig henvises til en samtale med studievejlederen.
 3. For studerende, der følger mindre end 20 timers  

 undervisning ugentlig gælder følgende regler:
 Den studerende vil normalt kunne tilmelde sig eksamen i faget, uanset at  

 overgangen til selvstudium sker efter udløb af tilmeldingsfristen til eksamen  

 for selvstuderende (15. februar).
 Hvis det drejer sig om fagene biologi, fysik, kemi eller idræt tv., skal  

 øvelser og rapporter dog være udført i fornødent omfang (jvf. side 2). Er  

 dette ikke tilfældet, må den studerende, før prøve kan aflægges, følge et af  

 direktoratet afholdt laboratoriekursus eller et tilsvarende kursus i det  

 pågældende fag.
Det forudsættes, at undervisningssituationen på holdet ikke dermed  

 belastes pædagogisk eller socialt.
Undervisningen skal således fortsætte i  

 samme tempo og med samme tilrettelæggelsesform som planlagt.
 4. For studerende, der følger 20 timers undervisning  

 ugentlig eller  derover (fuldtidsstuderende) gælder følgende regler:
 Hvis en fuldtidsstuderende trods påmindelser fra lærere og forstander  

 fortsat har for mange forsømmelser og/eller udviser forsømmelighed med  

 skriftlige arbejder, tager forstanderen beslutning om en eventuel ændring af  

 studiestatus.
Forinden skal faglærere og studievejleder have lejlighed til at udtale  

 sig.
Ligeledes skal den studerende have lejlighed til at fremkomme med en  

 skriftlig redegørelse.
Det understreges, at ændring af studiestatus kan ske  

 helt frem til kursusårets afslutning.
 Forstanderens afgørelse kan være:
 (Jf. beskrivelsen side 4-5).
 Hvis den studerende med overgangen til fuldt selvstudium i et eller flere  

 fag kommer under 20 timers undervisning ugentlig, fortabes retten til at  

 modtage SU.
 IV Klageadgang.
-- rektors/forstanders afgørelse -- opgørelse over den studerendes forsømmelser med dato for evt. mundtlig  

 og skriftlig advarsel -- evt. elevredegørelse.
V.
INDBERETNING TIL DIREKTORATET.
 Rektor/forstander foretager ved kursusårets slutning på særlig blanket,  

 der udfærdiges af direktoratet, indberetning om de studerende, der er  

 overført til status som selvstuderende.
VI.
IKRAFTTRÆDELSE.
 Dette cirkulære træder i kraft fra kursusåret 1988/89 og erstatter CS om  

 mødepligt ved undervisningen til hf af 4. oktober 1985.
 P. d. v.
