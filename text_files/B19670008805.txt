 I medfør af § 51 og § 153, jfr, § 149, stk. 8, i lov nr. 252 af 10. juni  

 1960 om luftfart fastsættes herved følgende bestemmelser i tilknytning til  

 nævnte lovs §§ 43-45, således om disse er ændret ved lov nr. 186 af 25. maj  

 1966:
 Danske luftfartøjer.
§ 1.  Har fartøjschefen taget nogen i forvaring om  

 bord, skal han give meddelelse herom til politiet eller lufttrafiktjenesten  

 på det sted, hvor fartøjet først lander.
Meddelelsen skal gives snarest  

 gørligt, om muligt før landing.
Den skal indeholde oplysning om grundene til  

 de trufne foranstaltninger.
Så længe forvaringen opretholdes, skal sådan  

 meddelelse gives i hver stat, hvor luftfartøjet lander.
§ 2.  Såfremt fartøjschefen landsætter nogen, som han  

 har rimelig grund til at tro har foretaget eller står i begreb med at  

 foretage en handling, der truer eller kan true fartøjets sikkerhed, eller som  

 hindrer opretholdelsen af god orden eller disciplin om bord, skal han snarest  

 muligt give meddelelse herom til politiet eller lufttrafiktjenesten, hvor  

 landsætningen finder sted.
Meddelelsen skal indeholde oplysning om grundene  

 til landsætningen.
§ 3.  Såfremt fartøjschefen med rimelig grund tror, at  

 nogen har begået en alvorlig forbrydelse om bord, og fartøjschefen derfor vil  

 overlevere den pågældende til myndighederne, når fartøjet lander, skal han  

 give meddelelse herom til politiet eller lufttrafiktjenesten på vedkommende  

 sted.
Meddelelsen skal gives snarest gørligt, om muligt før landing.
Den skal  

 indeholde oplysning om grundene til, at den pågældende overleveres.
 § 4.  Har fartøjschefen til udenlandsk myndighed  

 overleveret nogen som omtalt i § 3, skal han snarest muligt afgive rapport  

 herom til rigspolitichefen.
 § 5.  Dersom fartøjschefen undlader at opfylde den ham  

 ifølge foranstående bestemmelser påhvilende meddelelsespligt, straffes han  

 med bøde.
 Udenlandske luftfartøjer.
 § 6.  Såfremt der i vedkommende registreringslands  

 lovgivning er tillagt fartøjschefen på et udenlandsk luftfartøj myndighed  

 svarende til, hvad der er hjemlet ved luftfartslovens §§ 43-45, skal sådan  

 myndighed tillige kunne udøves inden for dansk område.
 § 7.  Bestemmelserne i §§ 1-3 og 5 finder tilsvarende  

 anvendelse på fartøjschefer på udenlandske luftfartøjer ved luftfart inden  

 for dansk område.
 § 8.  Denne bekendtgørelse træder i kraft den 1. april  

 1967.
 Ministeriet for offentlige arbejder, den  

 21. marts 1967.
Sv.
Horn.
 /Poul Andersen.
