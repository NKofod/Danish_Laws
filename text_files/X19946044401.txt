Indeholder servitutpålægget samt generelle principper for  

 erstatningsfastsættelse m.m. (kun en del af kendelsen indlagt.) Udskrift af forhandlingsprotokollen for ekspropriationskommissionen  

 til etablering af transmissionsanlæg for naturgas for så vidt angår anlæg i  

 Jylland Dubleringsledning Nybro-Egtved (Besigtigelses- og ekspropriationsforretningen den 2. og 3. november 1994) 1. hæfte Onsdag den 2. november 1994 kl. 8.30 samledes kommissionen, for at  

 afholde en besigtigelsesforretning i anledning af etablering (dublering) af  

 en naturgastransmissionsledning fra Nybro til Egtved på strækningen i Varde  

 og Helle kommuner for så vidt angår km 8,5 - 13,5.
SERVITUTPÅLÆG For at sikre transmissionsledningen mod beskadigelse eller anden overlast  

 pålægges en servitut i en bredde på 20 m til hver side for ledningens  

 centerlinie.
Servitutten, der vil blive tinglyst på de berørte ejendomme, har  

 følgende ordlyd:
Servitut 1: Den til enhver tid værende ejer er pligtig at respektere nedlægning og  

 tilstedeværelse af en energiførende ledning med tilbehør (herefter kaldet  

 ledningsanlægget), således som vist på vedhæftede rids.
 2: Inden for et 10 m bredt bælte omkring ledningens midte (herefter kaldet  

 servitutarealet) gælder følgende bestemmelser:
a.
Servitutarealet må ikke bebygges eller beplantes med dybtgående rødder  

 eller benyttes på anden måde, der kan være til gene for ledningsanlægget.
Ej  

 heller må der placeres hegnspæle o.lign. dybere end 60 cm.
Som undtagelse  

 herfra gælder dog: Læhegn kan plantes på tværs af servitutarealet, men ikke  

 inden for en 2 m's afstand fra ledningsmidten.
 På servitutarealer med eksisterende skov, fredskovpligt eller plantage er  

 det tilladt at foretage beplantning med dybtgående rødder indtil 2 m's  

 afstand fra ledningsmidten.
 På arealer, der senere måtte blive belagt med fredskovpligt, eller  

 arealer, der senere udlægges som skov eller plantage, kan der foretages  

 beplantning med dybtgående rødder indtil 2 m's afstand fra ledningsmidten,  

 forudsat at der opnås tilladelse fra ledningsejeren.
b.
Hvor der findes træer eller buske i en afstand indtil 2 m fra  

 ledningsmidten, er ledningsejeren berettiget til på egen bekostning og uden  

 yderligere erstatning at lade friholde et passagebælte på 2 m's bredde på  

 hver side af ledningsmidten og indtil 5 m's højde.
Det samme gør sig gældende  

 omkring afmærkningspæle for ledningsanlægget.
c.
Dræn-, fjernvarme-, vand- og kloakledninger, elektriske kabler o.lign.  

 må ikke nedlægges i servitutarealet uden forudgående aftale med  

 ledningsejeren.
Grøftegravning, såvel uddybning, påfyldning eller  

 afgravning/afpløjning af jord eller anlæg af nye veje må ikke finde sted uden  

 tilladelse fra ledningsejeren.
Jorden må dyrkes i den udstrækning, det er  

 muligt uden at beskadige ledningsanlægget, dog må jorden ikke bearbejdes  

 dybere end 60 cm.
d.
Ejer, bruger eller tredjemand må ikke grave, bore m.v. med mekaniske  

 redskaber nærmere end 5 m fra ledningsmidten uden tilladelse fra og under  

 tilsyn af ledningsejeren.
e.
Ledningsejeren kan lade foretage eftersyn, udskiftninger og  

 vedligeholdelse af ledningen og tilbehør samt nedlægge beskyttelseskabler  

 (diameter indtil 5 cm) for ledningsanlægget i servitutarealet og eventuel  

 foretage påfyldning af jord mod erstatning for derved forvoldt skade  

 (afgrødetab og strukturskade). I mangel af enighed fastsættes erstatningen af  

 2 af retten udmeldte, uvildige personer.
 3: Inden for et 40 meter bredt bælte omkring ledningsmidten etableres en  

 sikkerhedszone, hvor der gælder følgende bestemmelser:
a.
Der må ikke opføres bygninger, som tjener til ophold for mennesker  

 (herved forstås beboelsesbygninger samt andre bygninger, hvori der indrettes  

 faste arbejdsrum eller arbejdspladser).
b.
Ved opførelse af andre bygninger skal ledningsejeren underrettes.
4: Ledningsejeren har i forbindelse med eftersyn, vedligeholdelse m.v. af  

 ledningen færdselsret over ejendommen, idet han i den forbindelse fortrinsvis  

 skal benytte de på ejendommen til enhver tid værende private fællesveje og  

 private veje.
Eventuel skade forvoldt af ledningsejeren udbedres af denne.
I  

 tilfælde af uenighed indbringes sagen for så vidt angår private fællesveje  

 for vejmyndigheden efter reglerne i privatvejsloven, hvorimod en eventuel  

 tvist vedrørende udbedring af skader på en privatvej eller andet areal,  

 hvorover ledningsejeren har færdedes, afgøres efter reglerne i lov om  

 voldgift.
 5: Ledningsejeren er berettiget til sammen med ledningsanlægget at  

 overdrage til tredjemand de rettigheder og pligter, som følger af denne  

 servitut.
 6: Påtaleberettiget er den til enhver tid værende anlægs- og ledningsejer.  

 På nuværende tidspunkt er dette Dansk Naturgas A/S.
ERHVERVELSE AF RETTIGHEDER Til projektets gennemførelse kræves erhvervelse af servitutrettigheder som  

 foran beskrevet, ret til etablering af midlertidige rørlagerpladser samt  

 adgang til udførelse af arbejdet, herunder til midlertidigt arbejdsareal.
 Dertil kommer ret til midlertidige overkørsler fra offentlige veje i  

 ledningstraceet, færdselsret over tilgrænsende ejendomme mod at erstatte  

 eller udbedre skader, der påføres af ledningsejeren.
 Arbejdsbæltets bredde vil normalt være ca. 22 m og vil ligge inden for det  

 40 m brede servitutbælte.
KRYDSNING AF JERNBANER, VEJE, VANDLØB OG LEDNINGER Generelle bestemmelser Krydsninger af veje, jernbaner og vandløb samt ledninger sker efter  

 nærmere forhandlinger med de respektive vej- og vandløbsmyndigheder.
 Private og offentlige vandløb, afvandingssystemer m.m. reguleres og/eller  

 retableres i fornødent omfang.
 Krydsning af DSB's jernbaner foretages i henhold til DSB's Almindelige  

 betingelser for naturgasanlæg, og projektet godkendes af DSB.
 Torsdag den 3. november 1994 kl. 8.30 fortsatte kommissionen med en  

 besigtigelses- og ekspropriationsforretning for så vidt angår strækningen km  

 0,3 - 1,9. Forretningen startede ved Nybrovejs skæring med gasledningen.
 Der fremlagdes arealfortegnelse nr. 573-1 med tilhørende  

 ekspropriationsplaner.
Kommissarius oplyste over for kommissionens medlemmer, at der fra 1980 til  

 1989 har været en aftale mellem naturgasselskaberne og  

 landbrugsorganisationerne vedrørende frivillig fastsættelse af erstatningen i  

 forbindelse med anlæg af transmissionsledninger for olie- og naturgas i  

 landbrugsjord.
Aftalen, der ikke var bindende for  

 ekspropriationsmyndighederne, har i vidt omfang ligget til grund for forlig  

 mellem lodsejerne og naturgasselskaberne.
 Efter den senest reviderede aftale fra 1989 betaltes der en  

 engangserstatning for rådighedsindskrænkninger i henhold til servitut nr. 1  

 varierende fra 1,03 kr. pr. (m2) til 2,13 kr. pr. (m2) afhængig af  

 grundværdien i henhold til den offentlige ejendomsvurdering.
 For rådighedsindskrænkningen i henhold til servitut nr. 2 betaltes en  

 erstatning på 0,21 kr. pr. (m2). Herudover betaltes efter aftalen erstatning  

 for ejendomsforringelse ved gravearbejde m.v. i forbindelse med ledningens  

 nedlæggelse (strukturskade) ligeledes med varierende beløb - fra 0,62 kr. til  

 1,23 kr. pr. (m2) afhængig af grundværdien i henhold til den offentlige  

 vurdering.
 Efter aftalen var der fastsat en minimumserstatning for  

 rådighedsindskrænkning i henhold til de 2 servitutter på 1.000 kr.
 Herudover ydedes erstatning for øvrige ulemper, f.eks. nærføring til  

 eksisterende bygninger, der hindrer kommende bygningsudvidelser, og sløjfning  

 af læhegn, idet disse erstatninger skulle beregnes særskilt for den enkelte  

 ejendom.
 Aftalen blev opsagt i 1989 og er ikke siden blevet fornyet.
 Efter at kommissarius havde gennemgået retspraksis vedrørende  

 erstatningsfastsættelsen for rådighedsindskrænknnger i forbindelse med pålæg  

 af rørledningsservitutter, jfr. utrykt VLD af 27. december 1979 og de deri  

 indeholdte generelle principper samt foreliggende taksationspraksis fra tiden  

 efter aftalens opsigelse, vedtog ekspropriationskommissionen at følge  

 nedenstående i forbindelse med fastsættelsen af erstatninger for  

 naturgasledninger.
 Erstatningsfastsættelsen bør i tilfælde som de foreliggende ske efter  

 enkelte, faste og så vidt muligt generelt anvendelige kriterier, hvor hensyn  

 tages foruden til størrelsen af det servitutbelagte areal, til de berørte  

 arealers beskaffenhed, ledningsdybden samt ledningens sårbarhed og dermed  

 risikoen for skader.
For landbrugsjord i almindelighed finder kommissionen, at den  

 rådighedsindskrænkning og forpligtigelse, som servitutten indebærer, er af  

 forholdsvis begrænset økonomisk betydning.
Servitutten hindrer ikke, at  

 arealet dyrkes på normal måde, men alene at jorden ikke må bearbejdes dybere  

 end 60 cm.
Med respekt af 2 m's afstanden kan der plantes læhegn.
Indgreb i  

 arealer, der allerede er beplantet med træer med dybtgående rødder, behandles  

 i erstatningsmæssig henseende individuelt.
 For landbrugsjord i almindelighed er realitetsindholdet af servitutten en  

 pligt til agtpågivenhed i forbindelse med behandlingen af jordbunden, navnlig  

 med hensyn til grubning og drænarbejder, og - når bortses fra jorder af en  

 sådan beskaffenhed, at lævirkning har betydning for driften - lægger  

 servitutten således kun i beskedent omfang et bånd på arealets udnyttelse i  

 landbrugsdriften.
 På baggrund af erfaringer fra det ekssisterende ledningsnet og gjort  

 bekendt med projektets gennemførelsesmetoder samt ledningsejerens løbende  

 sikkerhedsforanstaltninger mener kommissionen ikke, at ledningen er særligt  

 såbar eller, at der er større risiko for skader i tilfælde af ledningsbrud.
Kommissionen finder ud fra ovennævnte synspunkter, at der for så vidt  

 angår servitut nr. 1 bør tages hensyn til jordens beskaffenhed og dermed dens  

 anvendelsesmuligheder, idet disse er afgørende for omfanget af den byrde, der  

 pålægges ved servitutten.
Kommissionen tager derfor ved  

 erstatningsfastsættelsen udgangspunkt i 3 kategorier af landbrugsjord:  

 Landbrugsjord, der kan indgå i omdrift, engarealer og udyrkbare arealer,  

 f.eks. mose- eller kratarealer.
Derimod finder kommissionen det irrelevant  

 inden for de 3 kategorier at graduere erstatningen efter jordens  

 værdiansættelse efter den offentlige vurdering.
Denne værdiansættelse er  

 udtryk for jordens bonitet og beliggenhed, og ingen af disse påvirkes af  

 servitutten.
 For hver af de 3 ovennævnte kategorier har kommissionen fastsat følgende  

 satser, som den vil anvende ved erstatningsfastsættelsen for landbrugsjord i  

 almindelighed - det vil sige landbrugsjord, der er underkastet  

 landbrugspligt, og hvortil der ikke er knyttet forventningsværdi:
 På grund af den ringe betydning dette servitutindgreb har for  

 landbrugsjord i almindelighed, afstås fra at graduere erstatningen i forhold  

 til de 3 nævnte kategorier.
 Strukturskade, der dækker forringelsen af arbejdsarealet som følge  

 af nedgravningen af ledningen:
Erstatningen herfor kan være afhængig af, om der er tale om jorder af en  

 lettere karakter eller af tung, mere leret karakter.
For de jorder, der  

 findes på strækningen Nybro-Egtved, finder kommissionen, at erstatningen bør  

 fastsættes således:
 Kommissionen har ikke kunnet acceptere en minimumserstatning på 1.000 kr.  

 som var hjemlet i aftalen, men har i stedet vedtaget at yde alle berørte  

 lodsejere et grundbeløb på 500 kr., der lægges til den erstatning, der efter  

 ovennævnte satser ydes dem.
 Særlige ulemper, f.eks. tab af læhegn, erstattes efter konkret vurdering i  

 det enkelte tilfælde.
 Tab af læhegn i 2 m's bæltet, jfr. servitut nr. 1, erstattes særskilt og  

 efterfølgende sammen med midlertidigt tab af læhegn i arbejdsbæltet.
Da erstatningen for strukturskade er fastsat forud og generelt, har  

 kommissionen bestemt, at erstatningsfastsættelsen for strukturskade kan tages  

 op indtil 5 år efter anlægsarbejdets afslutning, hvis det viser sig, at der  

 er opstået ganske særlige skader.
Som eksempel på sådanne ganske særlige  

 skader kan nævnes, at der opstår en markant udbyttenedgang på hele  

 arbejdsarealet eller væsentlige dele heraf, konstateret efter de 2 første  

 høstår og målt i forhold til de tilgrænsende arealer, eller at et areal er  

 vandlidende 2 år efter arbejdets afslutning.
