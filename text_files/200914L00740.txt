Bilag 1 Bilag 2 Betænkning afgivet af Udvalget for Fødevarer, Landbrug og Fiskeri den 21. april 2010 Betænkning over Forslag til lov om hold af malkekvæg og afkom af malkekvæg [af justitsministeren (Brian Mikkelsen)] 1. Ændringsforslag 2. Udvalgsarbejdet Møder Høring Ekspertmøde Skriftlige henvendelser Samråd Spørgsmål 3. Indstillinger 4. Ændringsforslag med bemærkninger Ændringsforslag Ny paragraf Af et mindretal (EL), tiltrådt af et mindretal (SF, RV og Christian H.
Hansen (UFG)):
 1) Efter § 26 indsættes i kapitel 3 som ny paragraf:
 »§ 01 . Køer skal have adgang til græsarealer i mindst 150 dage i mindst 6 timer dagligt i perioden fra den 15. april til og med den 31. oktober, jf. dog stk. 2.
Stk. 2. Køerne kan holdes på stald, 1) hvis det er nødvendigt for at beskytte dyrene mod unormale vejrforhold, 2) hvis det er nødvendigt for at beskytte marken mod skader ved unormale vejrforhold, 3) hvis det er nødvendigt for at beskytte dyrene mod alvorlige insekt- eller parasitangreb, 4) hvis dyret skal insemineres, dog højst i 30 døgn, eller 5) hvis dyret skal undersøges eller behandles af veterinære årsager på en måde, der nødvendiggør, at dyret ikke opholder sig udendørs.
Stk. 3. Der skal for den enkelte ko ske registrering af, 1) hvilke datoer den enkelte ko har haft adgang til græsarealer, og 2) datoerne for påbegyndelse og afslutning af opstaldning som følge af de grunde, der er nævnt i stk. 2.« [Krav om afgræsning for køer] 2) Efter § 32 indsættes i kapitel 5 som ny paragraf:
 »§ 02 . Besætningens kvier skal samlet set have adgang til græsarealer i mindst 120 dage pr. kvie i mindst 6 timer dagligt i perioden fra den 15. april til og med den 31. oktober.
Stk. 2. Der skal for den enkelte kvie ske registrering af, hvilke datoer kvien har haft adgang til græsarealer i mindst 6 timer.« [Krav om afgræsning for kvier] Til § 38 Af justitsministeren, tiltrådt af et flertal (udvalget med undtagelse af S og SF):
 3) I stk. 2 ændres »§§ 28 og 30« til: »§§ 28, 30 og 34«.
[Ændring af overgangsbestemmelse] Til § 39 4) Stk. 3, 1. pkt., affattes således:
[Ændring af overgangsbestemmelse] Til § 40 5) I stk. 1 ændres »§§ 28 og 30« til: »§§ 28, 30 og 34«.
[Ændring af overgangsbestemmelse] Til § 41 6) I stk. 1 ændres »indtil den 1. juli 2024« til: »indtil den 1. juli 2022«.
[Afkortning af udfasningsperiode for bindestalde] Til § 42 Af et mindretal (S), tiltrådt af et mindretal (SF, RV, EL og Christian H.
Hansen (UFG)):
 7) Paragraffen affattes således:
 »§ 42. Køer og kvier, der opstaldes under staldforhold, der ikke opfylder lovens krav til staldindretning, skal have adgang til græsarealer i mindst 150 dage i mindst 6 timer dagligt i perioden fra den 15. april til og med den 31. oktober, jf. dog stk. 2.
Stk. 2. Kreaturerne kan holdes på stald, 1) hvis det er nødvendigt for at beskytte dyrene mod unormale vejrforhold, 2) hvis det er nødvendigt for at beskytte marken mod skader ved unormale vejrforhold, 3) hvis det er nødvendigt for at beskytte dyrene mod alvorlige insekt- eller parasitangreb, 4) hvis dyrene skal insemineres, dog højst i 30 døgn, eller 4) hvis dyrene skal undersøges eller behandles af veterinære årsager på en måde, der nødvendiggør, at dyrene ikke opholder sig udendørs.
Stk. 3. Der skal for det enkelte kreatur ske registrering af, 1) hvilke datoer det enkelte kreatur har haft adgang til græsarealer, og 2) datoerne for påbegyndelse og afslutning af opstaldning som følge af de grunde, der er nævnt i stk. 2.« [Krav om afgræsning for køer og kvier] Til § 43 8) Paragraffen udgår.
[Konsekvens af ændringsforslag nr. 7] Bemærkninger Til nr. 1 Til nr. 2 Til nr. 3 Til nr. 4 Til nr. 5 Til nr. 6 Til nr. 7 Til nr. 8 Torsten Schack Pedersen V nfmd.
Louise Schack Elholm V Erling Bonnesen V Jens Kirk V Eyvind Vesselbo V René Christensen DF fmd.
Bent Bøgsted DF Christian H.
Hansen UFG Tage Leegaard KF Bjarne Laustsen S Ole Vagn Christensen S Vibeke Grave S Benny Engelbrecht S Kristen Touborg SF Pia Olsen Dyhr SF Bente Dahl RV Per Clausen EL Liberal Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 84 Oversigt over spørgsmål og svar vedrørende L 84 Oversigt over samrådsspørgsmål vedrørende L 84 Bilag 2 Tre af udvalgets spørgsmål og ministerens svar herpå Spørgsmålene og svarene er optrykt efter ønske fra udvalget.
 Spørgsmål 17:
Vil ministeren redegøre for en model, hvor slagtekalveproducenternes ønske om større gruppestørrelser kan imødekommes, hvis særlige gode dyrevelfærdsmæssige forhold kan dokumenteres? Svar:
Forslag til lov om hold af malkekvæg og afkom af malkekvæg bygger som bekendt på en rapport afgivet i februar 2009 af Justitsministeriets arbejdsgruppe om hold af malkekvæg.
Arbejdsgruppen anbefaler, at der fastsættes en række mindstekrav til hold af malkekvæg.
Mindstekravene, som præsenteres i rapporten, vedrører navnlig de fysiske rammer for hold af malkekvæg.
Arbejdsgruppen anfører i den forbindelse, at gode fysiske rammer vil bidrage til at løfte dyrevelfærden, men selv de bedste rammer er ikke tilstrækkelige til at garantere en høj dyrevelfærd i alle besætninger.
Dette underbygges af, at videnskabelige undersøgelser og praktiske erfaringer peger på, at der er en stor spredning i niveauet af dyrevelfærd blandt besætninger, hvor rammerne er relativt ens.
Denne spredning hænger bl.a. sammen med forskellen i færdigheder og omhu hos de landmænd og medarbejdere, der har ansvaret for pasningen af dyrene.
Arbejdsgruppen anbefaler derfor i rapporten, at reglerne vedrørende de fysiske rammer for hold af malkekvæg suppleres med regler, der sikrer, at der bliver holdt øje med dyrenes velfærd, og at der bliver grebet ind, hvis indikatorer vedrørende den enkelte besætning viser et uacceptabelt niveau af problemer, herunder i forekomsten af lidelsesvoldende sygdomme.
Samtidig erkender arbejdsgruppen, at systemer til vurdering af dyrevelfærden på besætningsniveau både forskningsmæssigt og som redskab for myndighedernes velfærdskontrol endnu ikke er færdigudviklede.
 Arbejdsgruppen anbefaler, at der foreløbigt arbejdes med at udvikle dødelighed, slagtefund og klovlidelser som indikatorer for velfærden på besætningsniveau, og at gennemførelsen af et dyrebaseret indikatorprogram bør ske i forbindelse med det igangværende arbejde vedrørende indførsel af egenkontrol med dyrevelfærd.
 Der henvises til rapportens kapitel 12.
Justitsministeriet kan supplerende oplyse, at justitsministeren med hjemmel i dyreværnslovens § 4 b kan fastsætte regler om gennemførelse af egenkontrol med dyrevelfærd i landbrugsbesætninger.
Justitsministeriet har til hensigt inden for kort tid at udstede en bekendtgørelse om egenkontrol, som vil gælde for større svine- og kvægbesætninger.
Bekendtgørelsen pålægger den ansvarlige for besætningen pligt til at sørge for, at der udføres egenkontrol, der sikrer, at lovgivningen på dyrevelfærdsområdet og forskrifter, der udstedes i medfør heraf, opfyldes.
Bekendtgørelsen vil i første omgang ikke indeholde regler om registrering og indberetning af velfærdsindikatorer, da disse endnu ikke er færdigudviklede.
Justitsministeriet arbejder dog i samarbejde med Fødevarestyrelsen og branchen på at udvikle indikatorer, som vil kunne indgå i egenkontrollen, herunder indikatorer, som vil kunne finde anvendelse på kvægbesætninger.
Da der således endnu ikke er udviklet anvendelige redskaber til at måle dyrevelfærden på besætningsniveau, kan der ikke på nuværende tidspunkt opstilles en model, hvor den tilladte størrelse af grupper af kalve på op til otte uger afhænger af, hvor gode dyrevelfærdsmæssige forhold den besætningsansvarlige kan dokumentere.
En sådan model vil dog på sigt kunne udvikles i forlængelse af arbejdet med udvikling af velfærdsindikatorer, der som nævnt pågår i et samarbejde mellem Justitsministeriet, Fødevarestyrelsen og branchen.
 Det er i den forbindelse Justitsministeriets opfattelse, at modellen i givet fald bør opbygges således, at der som udgangspunkt ikke fastsættes krav til størrelsen af grupper af kalve, men at et krav om mindre grupper af kalve kan være et led i en handlingsplan, som en besætningsansvarlig pålægges at udarbejde, hvis der f.eks. er en høj dødelighed på en besætning som følge af en høj forekomst af smitsomme sygdomme.
 Der henvises i øvrigt til den samtidige besvarelse af spørgsmål nr. 18 vedrørende lovforslaget.
 Spørgsmål 18:
Vil ministeren give tilsagn til at anvende en model, hvor større gruppestørrelser kan tillades, hvis særlig gode dyrevelfærdsmæssige forhold kan dokumenteres, i den kommende bekendtgørelse? Svar:
 Som det fremgår af pkt. 6.1.3 og 6.2 i de almindelige bemærkninger til forslag til lov om hold af malkekvæg og afkom af malkekvæg  og som det er anført ved besvarelsen af spørgsmål nr. 12 vedrørende lovforslaget  har Justitsministeriet hidtil haft til hensigt i medfør af den vedtagne lov at udstede en regel om, at størrelsen af grupper, såfremt kalve gruppeopstaldes, ikke må overstige 12 kalve, indtil kalvene er 8 uger gamle.
Under behandlingen af lovforslaget er der imidlertid fremkommet oplysninger om opstaldningen af kalve, herunder navnlig i den specialiserede slagtekalveproduktion, som giver Justitsministeriet anledning til at genoverveje spørgsmålet.
Det er bl.a. kommet frem, at der pågår en strukturudvikling på området i retning af opstaldning af kalve i større grupper, og at der derfor findes staldbygninger, som kun vanskeligt kan ombygges, således at bygningerne på en hensigtsmæssig måde kan anvendes til små grupper af kalve.
Ombygningen vil desuden kunne have betydelige økonomiske konsekvenser for ejerne.
Der er endvidere fremkommet oplysninger, der umiddelbart tyder på, at besætninger, hvor kalvene holdes i større grupper, kan drives på en sådan måde, at kalvedødeligheden og kalvenes tilvækst er uforandret sammenlignet med besætninger, hvor kalvene holdes i mindre grupper.
Justitsministeriet vil på den baggrund ikke fastsætte en regel om den maksimale størrelse af grupper, såfremt kalve gruppeopstaldes, i de regler, der fastsættes i medfør af den vedtagne lov om hold af malkekvæg og afkom af malkekvæg.
Justitsministeriet vil derimod arbejde for, at der på sigt udvikles velfærdsindikatorer, som kan anvendes til at måle dyrevelfærden på bl.a. besætninger med slagtekalve.
Et krav om mindre grupper af kalve vil i den forbindelse kunne være et led i en handlingsplan, som en besætningsansvarlig pålægges at udarbejde, hvis der f.eks. er en høj dødelighed på besætningen som følge af en høj forekomst af smitsomme sygdomme.
 Der henvises i øvrigt til den samtidige besvarelse af spørgsmål nr. 17 vedrørende lovforslaget.
 Spørgsmål 19:
Vil ministeren yde teknisk bistand til udarbejdelse af et ændringsforslag, der fastsætter regler om at større gruppestørrelser kan imødekommes, hvis særlig gode dyrevelfærdsmæssige forhold kan dokumenteres? Svar:
Som det fremgår af den samtidige besvarelse af spørgsmål nr. 17 vedrørende lovforslaget, kan der ikke på nuværende tidspunkt opstilles en model, hvor den tilladte størrelse af grupper af kalve på op til otte uger afhænger af, hvor gode dyrevelfærdsmæssige forhold den besætningsansvarlige kan dokumentere.
Det skyldes, at der endnu ikke er udviklet anvendelige redskaber til at måle dyrevelfærden på besætningsniveau.
Som oplyst ved den samtidige besvarelse af spørgsmål nr. 18 vedrørende lovforslaget har Justitsministeriet på baggrund af oplysninger, der er fremkommet under behandlingen af lovforslaget, fundet anledning til at genoverveje spørgsmålet om gruppeopstaldning af kalve.
Justitsministeriet vil således ikke fastsætte en regel om den maksimale størrelse på grupper, såfremt kalve gruppeopstaldes, i de regler, der udstedes i medfør af den vedtagne lov om hold af malkekvæg og afkom af malkekvæg.
Justitsministeriet vil derimod arbejde for, at der på sigt udvikles velfærdsindikatorer, som kan anvendes til at måle dyrevelfærden på bl.a. besætninger med slagtekalve.
Et krav om mindre grupper af kalve vil i den forbindelse kunne være et led i en handlingsplan, som en besætningsansvarlig pålægges at udarbejde, hvis der f.eks. er en høj dødelighed på besætningen som følge af en høj forekomst af smitsomme sygdomme.
