Cirkulæreskrivelse om meddelelse om  

 overskridelse af 8-ugers-fristen for anmodning om genoptagelse i en dansk  

 arbejdsløshedskasse efter arbejde i et andet EØS-land Kommentar m.v.:
 Pågældende skulle stilles, som om hun havde  

 rettet henvendelse til arbejdsløshedskassen med anmodning om optagelse  

 inden for 8-ugers-fristen, da hun ved henvendelse på AF fik en  

 mangelfuld vejledning, der førte til, at hun ikke blev optaget i  

 kassen inden for fristen.
 Meddelelse om afgørelsen:
 Pågældende, som var norsk statsborger, blev i  

 maj 1991 optaget i en dansk arbejdsløshedskasse og modtog ydelser fra  

 kassen i løbet af medlemsperioden.
 Pågældende rejste i september 1992 til Norge  

 og blev omfattet af norsk arbejdsløshedsforsikring.
Den 27. februar 1995 vendte pågældende tilbage  

 til Danmark.
Den 9. marts 1995 rettede hun henvendelse til AF og blev  

 fejlagtigt registreret som bistandsklient og henvist til kommunen.
AF  

 anerkendte efterfølgende, at der var sket en fejlregistrering af  

 pågældende.
Først den 5. maj 1995 blev pågældende  

 opmærksom på, at hun skulle henvende sig til en  

 arbejdsløshedskasse.
Hun var herefter til møde i kassen den 9.  

 maj 1995.
 Kassen traf afgørelse om, at pågældende  

 ikke kunne genoptages, idet hun ikke havde anmodet om genoptagelse inden 8  

 uger, efter at hun ophørte med at være omfattet af den norske  

 arbejdsløshedsforsikring.
Direktoratet tiltrådte afgørelsen, idet den  

 fejlagtige registrering hos AF ikke kunne begrunde en overskridelse af  

 8-ugers-fristen.
Direktoratet lagde vægt på, at  

 pågældende tidligere havde været medlem af en  

 arbejdsløshedskasse i Danmark og i denne periode havde modtaget  

 dagpenge.
Pågældende var således bekendt med det danske  

 arbejdsløshedsforsikringssystem.
I klagen til ankenævnet blev det blandt andet  

 anført, at pågældende var blevet groft vildledt af en  

 medarbejder på AF med hensyn til, hvor hun skulle henvende sig.
Desuden  

 blev det anført, at direktoratets begrundelse var søgt, idet  

 pågældende så skulle være bedre kendt med det danske  

 arbejdsløshedsforsikringssystem end den medarbejder, der rådgav  

 hende i forbindelse med henvendelse på AF den 9. marts 1995.
 Ankenævnet ændrede direktoratets  

 afgørelse, således at pågældende skulle stilles, som  

 om hun havde rettet henvendelse til kassen med anmodning om optagelse inden 8  

 uger, efter at hun ophørte med at være omfattet af den norske  

 arbejdsløshedsforsikring.
 Ankenævnet lagde ved afgørelsen vægt  

 på, at pågældende ved henvendelse til AF fik en mangelfuld  

 vejledning, der førte til, at hun ikke blev optaget i kassen inden for  

 8-ugers-fristen.
