Til ligningsmyndighedene Forhøjelser af ansættelser vedrørende indkomstskat kan i det omfang, hvori  

 ansættelsen beror på et skøn, finde sted indtil 3 år efter udløbet af det  

 pågældende indkomstår, jfr. landsskatteretsloven § 3, stk. 5.
??? praksis, der følges med hensyn til skønsmæssige forhøjelser efter  

 ???løbet af fristen for den foreløbige ligning, er ikke ensartet over hele  

 landet.
Det er bl.a. kommet frem under behandlingen af landsskatteretsklager  

 og klager indbragt for folketingets ombudsmand.
De for statsskattedirektoratet forelagte klager angår overvejende  

 ændringer af skatteyderens egen værdiansættelse af enkeltposter, der vedrører  

 privatforbruget.
Som eksempler herpå kan nævnes værdi af forbrug af egne  

 varer, boligværdi, herunder ejerbolig og fribolig, værdi af privat kørsel i  

 egen bil eller i bil, stillet til rådighed af arbejdsgiveren, og værdi af  

 privat andel af telefonudgifter.
Direktoratet finder på baggrund heraf anledning til at understrege  

 tidligere givne retningslinier på området, herunder at der ikke bør foretages forhøjelse af ansættelser for tidligere år, når  

 forholdet helt overvejende vedrører skønsposter, og at beløbsmæssigt uvæsentlige forhold ikke skal ændres.
Ligningsrådet har herudover efter indstilling fra statsskattedirektoratet  

 vedtaget, at forhøjelse af skønsposter som de ovennævnte, hvor forhøjelsen er  

 væsentlig, skal ske inden udsendelse af 1. slutopgørelse.
Kun hvor det drejer  

 sig om tilfælde, hvor forholdet ikke er medtaget på selvangivelsen, eller  

 hvor oplysningerne har været urigtige eller mangelfulde, kan ændring ske  

 efter slutopgørelsen.
Konstateres det senere, at et regnskab ikke kan danne  

 grundlag for en indkomstansættelse, kan ændring ligeledes ske.
 Direktoratet har d.d. tilskrevet antsskatteinspektørerne om, at  

 bemyndigelser til skatterådene til at ændre ansættelser kun må meddeles under  

 iagttagelse af det foran anførte.
