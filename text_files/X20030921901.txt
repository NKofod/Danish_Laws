 Klager  

 har nedlagt principal påstand om, at indklagede tilpligtes at betale  

 87.443,86  

 kr. til klager, subsidiært et af Voldgiftsnævnet fastsat mindre beløb.  

 Påstandsbeløbet vedrører klagers samlede resttilgodehavende for  

 underentreprise  

 på ejendommen.
 Indklagede  

 er udeblevet under sagen, og voldgiftsretten giver derfor klageren medhold i  

 dennes principale påstand, der findes begrundet i det under sagen fremkomne.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
Vedrører AB 92 Denne sag er ved klageskrift af 21. maj 2002 indbragt for Voldgiftsnævnet  

 for bygge- og anlægsvirksomhed, der i medfør af  Regler for behandling af  

 sager  

 ved Voldgiftsnævnet for bygge- og anlægsvirksomhed  har nedsat en  

 voldgiftsret  

 bestående af civilingeniør Jens Wichmand Jørgensen, direktør, arkitekt m.a.a.  

 Niels Henning Johansen og landsdommer Marianne Levy, sidstnævnte som rettens  

 formand.
 Sagen er behandlet ved mundtlig forhandling den 10. januar 2002  

 kl. 9.30, hvilket tidspunkt var forkyndt for indklagede personligt den 9.  

 december 2002 med oplysning om udeblivelsesvirkning, jf. § 22 i  Regler for  

 behandling af sager ved Voldgiftsnævnet for bygge- og anlægsvirksomhed.
 Klageren har nedlagt påstand om, at indklagede tilpligtes at  

 betale 87.443,86 kr., subsidiært et af Voldgiftsnævnet fastsat mindre beløb  

 til  

 klager med tillæg af sædvanlig procesrente, diskontoen + 5% fra 1. februar  

 2002. Påstandsbeløbet vedrører klagers samlede resttilgodehavende for en  

 underentreprise på en ejendom.
Til støtte for påstanden har klageren gjort gældende, at  

  

 klager har udført og afleveret mangelfrit arbejde i  

 overensstemmelse med udbudsgrundlaget og de afgivne tilbud, hvorfor  

 indklagede  

 er forpligtet til at betale det i klageskriftet opgjorte restbeløb tillige  

 med  

 renter og omkostninger, at  

  

 indklagede er uberettiget til at tilbageholde noget  

 beløb henset til at arbejdet er udført i henhold til AB 92, og at  

  

 indklagede under alle omstændigheder   grundet  

 manglende garantistillelse   har fortabt sine mangelsindsigelser.
 Indklagede har ikke over for Voldgiftsnævnet fremsat indsigelser  

 mod kravet og har ikke givet møde under den mundtlige forhandling.
 Voldgiftsrettens  

 bemærkninger:
 Da indklagede, der er lovligt indkaldt til den mundtlige  

 forhandling, er udeblevet under sagen, gives der klageren medhold i dennes  

 principale påstand, der findes begrundet i sagsfremstillingen og det i øvrigt  

 fremkomne.
 Thi bestemmes:
 Inden 14 dage efter modtagelsen af denne kendelse betaler  

 indklagede til klageren 87.443,86 kr. med tillæg af procesrente fra den 1.  

 februar 2002.
 Inden samme frist betaler indklagede 11.000 kr. i  

 sagsomkostninger til klageren, samt voldgiftsrettens omkostninger 9.000 kr.,  

 som forlods er udlagt af klageren.
