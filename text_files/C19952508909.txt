Cirkulære om retningslinier for  

 formidling af ledige, der tilhører en etnisk minoritetsgruppe, i  

 forbindelse med AF s behandling I Indledning Cirkulærets formål er, at angive  

 retningslinier for AF s behandling af en eventuel etnisk diskrimination i  

 tilknytning til formidlingsprocessen.
 Cirkulæret skal ses som et led i de generelle  

 bestræbelser på, at modarbejde etnisk diskrimination, og det er  

 således en præcisering på det arbejdsmarkedspolitiske  

 område af de regler, der allerede følger af ILO-konvention nr.  

 111 om forskelsbehandling med hensyn til beskæftigelse og erhverv,  

 FN-konvention om afskaffelse af racediskrimination, Lov om forbud mod  

 racediskrimination og lighedsgrundsætningen inden for den offentlige  

 myndighedsudøvelse.
 Cirkulæret er samtidig et supplement til de allerede  

 gældende regler om formidling og behandling af jobordrer.
II Hvornår foreligger en diskrimination/medvirken til  

 diskrimination Fravalg af ledige i forbindelse med udsøgning  

 på AF-Match eller i forbindelse med selve matchningen, der er begrundet  

 i andet end saglige hensyn, vil være i strid med de gældende  

 regler om AF'  behandling af jobordrer.
 I det omfang fravalget refererer sig til den lediges  

 etniske tilhørsforhold, vil det tillige være i strid med de i  

 indledningen nævnte regler.
 1. Åbenlyst diskriminerende krav fra arbejdsgiverens side.
 Der vil således foreligge medvirken til  

 diskrimination, hvis AF imødekommer en direkte udtalt ønske fra  

 en arbejdsgiver i en jobordre om formidlingen af Dansk/Nordisk arbejdskraft  

 eller et ønske om ikke at få formidlet arbejdskraft  

 tilhørende en bestemt hudfarve, nationalitet m.v.
 2. Skjulte diskriminerende krav fra arbejdsgiverens side.
 Der vil endvidere efter omstændighederne kunne  

 foreligge medvirken til diskrimination, hvis AF uden nærmere  

 overvejelse og eventuel undersøgelse imødekommer krav fra  

 en arbejdsgiver i en jobordre, der i realiteten udelukker formidling  

 af etniske minoriteter f.eks. krav om.
- gode sprogkundskaber i dansk m.v.
- dansk skolebaggrund - dansk indfødsret - dansk statsborgerskab.
 Der vil endelig foreligge diskrimination, hvis AF på  

 eget initiativ foretager fravalg i tilknytning til formidlingsproceduren  

 f.eks. på baggrund af tidligere erfaringer med den  

 pågældende arbejdsgiver.
III Retningslinier I situationer, hvor en arbejdsgiver i forbindelse med  

 afgivelse af jobordre fremsætter de under afsnit II, punkt 1  

 nævnte åbenlyst diskriminerende krav, bør AF  

 igennem en dialog med arbejdsgiveren søge at påvirke denne til  

 at trække de diskriminerende krav tilbage.
 Hvis dette mislykkes, kan AF ikke formidle arbejdskraft i  

 henhold til den konkrete jobordre, hvilket bør meddeles arbejdsgiveren  

 skriftlig med angivelse af grunden hertil samt med en henvisning til dette  

 cirkulære.
 I de situationer som anført under afsnit II, punkt  

 2, hvor en arbejdsgiver stiller krav, der i realiteten udelukker  

 formidlingen af etniske minoriteter til jobbet (skjulte diskriminerende  

 krav), bør AF i fprste omgang internt vurdere kravets relevans for  

 bestridelse af jobbet.
Ofte vil disse krav kunne anses for relevante.
Dette  

 gælder f.eks. sprogkrav i forbindelse med job, hvor den ansatte skal  

 kunne modtage præcis instruktion, læge sikkerhedsforskrifter  

 eller foretage egentlige kundebetjening.
 Opmærksomheden henledes tillige på, at der for  

 visse ansættelsesområder fortsat er særlige regler, der  

 stiller krav om f.eks. dansk statsborgerskab, dansk indfødsret m.v.  

 Disse eksterne regler ændres ikke ved cirkulæret.
 Er AF efter denne interne vurdering fortsat i tvivl om  

 kravets relevans for bestridelse af jobbet, bør AF kontakte  

 arbejdsgiveren med henblik på en nærmere afklaring.
 Hvis dialogen med arbejdsgiveren fører til, at AF  

 vurderer, at de pågældende krav er grundløse, bør  

 AF forsøge at påvirke arbejdsgiveren til at trække kravene  

 tilbage.
 Mislykkes dette kan AF ikke formidle arbejdskraft i  

 henhold til den konkrete jobordre, og der følges samme  

 fremgangsmåde som nævnt oven for under afsnittet  

 vedrørende åbenlyst diskriminerende krav.
