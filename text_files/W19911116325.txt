Manden var egyptisk og britisk statsborger og havde boet i England i  

 15 år.
Hustruen var egyptisk statsborger og havde boet i England ca. 1/2 år,  

 hvorefter hun flyttede til Danmark. 1 måned herefter blev parterne skilt i  

 Egypten.
 Skilsmissedommen godkendtes, efter at det var godtgjort, at de  

 egyptiske myndigheder havde international kompetence i henhold til dansk  

 international privatret.
 Hustruen anmodede om, at Civilretsdirektoratet godkendte en egyptisk  

 skilsmissedom som tilstrækkeligt bevis for, at hendes ægteskab med manden var  

 endeligt opløst.
 Det fremgik af sagen, at manden var såvel egyptisk som britisk statsborger  

 og havde boet i England i de seneste 15 år.
 Hustruen var egyptisk statsborger og havde boet i England i ca. et halvt  

 år, hvorefter hun flyttede til Danmark.
 Omtrent en måned efter hustruens indrejse i Danmark blev manden og  

 hustruen skilt i Egypten.
 Da begge parter således var egyptiske statsborgere, fandt  

 Civilretsdirektoratet, at de egyptiske myndigheder havde haft international  

 kompetence til at meddele skilsmisse, jf. herved princippet i retsplejelovens  

 § 448 c, stk. 1, nr. 4, og skilsmissedommen godkendtes som tilstrækkeligt  

 bevis for, at ægteskabet var endeligt opløst, efter at hustruen havde  

 forelagt tilstrækkelig dokumentation for, at skilsmissen var endelig.
