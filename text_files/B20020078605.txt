Bekendtgørelse om udbud af telenet og  

 teletjenester1) I medfør af § 9, § 10, § 11, § 14, § 23,  

 stk. 3, § 29, stk. 1, § 33, § 85 og § 112,  

 stk. 2 og 3, i lov nr. 418 af 31. maj 2000 om konkurrence- og  

 forbrugerforhold på telemarkedet, fastsættes:
Kapitel 1 Anvendelsesområde § 1. Bekendtgørelsen omfatter ethvert udbud  

 af telenet og teletjenester, jf. dog stk. 2 og 3.
 Stk. 2. Bekendtgørelsen omfatter ikke etablering og  

 drift af betalingstelefoner, fordeling af radio- og tv-programmer i  

 fællesantenneanlæg eller fællesantenneanlæg, der kun  

 anvendes til fordeling af radio- og tv-programmer.
 Stk. 3. Udbud af teletjenester, der udbydes alene ved  

 hjælp af forudbetalte kort eller teletjenester, der kan sidestilles  

 hermed, er ikke omfattet af §§ 4-8, § 10, § 11, stk. 1,  

 nr. 4 og 5, §§ 13-16 og §§ 18-28.
 Stk. 4. Bestemmelserne i §§ 4-8, § 9, stk. 1,  

 § 10, §§ 12-17, § 19, stk. 2, og §§ 22-26, kan efter  

 forudgående aftale mellem slutbrugeren og udbyderen af offentlige  

 telenet og teletjenester fraviges i aftaler, hvor der er tale om  

 kundeforhold, der ikke er omfattet af købelovens § 4a om  

 forbrugerkøb.
 Stk. 5. Pligten til at tilbyde frit operatørvalg, jf.  

 § 19, stk. 1, nr. 1, jf. § 20, stk. 3, § 23,  

 stk. 3, og § 24, stk. 3, gælder kun i det omfang, det  

 følger af § 35 i lov om konkurrence- og forbrugerforhold på  

 telemarkedet.
Definitioner § 2. Ved teletjenester, der udbydes alene ved  

 hjælp af forudbetalte kort eller teletjenester, der kan sidestilles  

 hermed, forstås udbud af tjenester, hvor slutbrugeren via køb af  

 et kort eller teletjenester, der kan sidestilles hermed, forudbetaler den  

 samlede teletjeneste, inklusive løbende forbrug.
 Stk. 2. Ved taletelefonitjenester forstås en tjeneste,  

 hvorved offentligheden på kommercielt grundlag har adgang til direkte  

 transport af tale i realtid gennem det offentlige tilkoblede net eller et net  

 af en sådan karakter, at en bruger kan anvende udstyr, der er koblet  

 til et nettermineringspunkt på et fast sted til at kommunikere med en  

 anden bruger af udstyr, der er koblet til et andet nettermineringspunkt.
 Stk. 3. I det omfang nærværende  

 bekendtgørelse refererer til begreber, som er defineret i kapitel 2 i  

 lov om konkurrence- og forbrugerforhold på telemarkedet, henvises til  

 de i loven fastlagte definitioner.
Kapitel 2 Krav til ejere af telenet og udbydere af  

 taletelefonitjenester § 3. Ejere af telenet, som er tilsluttet  

 offentlige telenet eller teletjenester, og udbydere af taletelefonitjenester,  

 som ikke udelukkende giver adgang til at foretage opkald til udlandet, skal  

 sikre, at alle slutbrugere, der er tilsluttet telenettet eller teletjenesten,  

 og som herigennem benytter en taletelefonitjeneste, kan 1)	foretage gratis opkald til den offentlige alarmtjeneste (112) og 2)	foretage opkald til forsyningspligtudbyders teksttelefontjeneste og  

 denne tjenestes nødkaldenummer.
 Stk. 2. Ejere af telenet, som er tilsluttet offentlige telenet  

 eller teletjenester, er ikke forpligtet til at efterleve de i stk. 1  

 beskrevne krav i de tilfælde, hvor taletelefonitjenesten er udbudt, og  

 udbyder anvender nettet til udbud af tjenester.
 Stk. 3. Udbydere af offentlige taletelefonitjenester, der ikke  

 udelukkende giver adgang til at foretage opkald til udlandet, skal endvidere  

 sikre, at alle slutbrugere, som er tilsluttet telenettet eller teletjenesten,  

 herigennem kan foretage opkald til minimum én opkaldsbaseret,  

 landsdækkende nummeroplysningstjeneste, der indeholder samtlige numre  

 inden for den offentlige danske nummerplan, som er tildelt slutbrugere.
Stk. 4. Hvis kravene i stk. 1 ikke opfyldes af en ejer af  

 telenet, der ikke er tilsluttet offentlige telenet eller teletjenester, skal  

 den pågældende ejer oplyse brugerne af telenettet herom.
Hvis  

 kravene i stk. 1 ikke opfyldes af en udbyder af taletelefonitjenester,  

 der udelukkende giver adgang til at foretage opkald til udlandet, skal den  

 pågældende udbyder senest samtidig med indgåelse af aftalen  

 om tilslutning til taletelefonitjenesten oplyse slutbrugerne herom.
Stk. 5. Udbydere af taletelefonitjenester skal sikre, at  

 opkald til den offentlige alarmtjeneste (112) fra de tilsluttede slutbrugere  

 straks termineres i forsyningspligtudbyders telenet.
Forsyningspligtudbyder  

 skal sikre, at opkaldet straks dirigeres til den for den  

 pågældende slutbruger hørende alarmcentral, eller at  

 opkaldet dirigeres efter nærmere aftale mellem alarmmyndighederne og  

 forsyningspligtudbyder.
 Stk. 6. Forsyningspligtudbyder må for den i stk. 5  

 omhandlede koordinering og dirigering af alarmopkald af de  

 pågældende udbydere af taletelefonitjenester ikke opkræve  

 en betaling, der overstiger forsyningspligtudbyders samlede omkostninger  

 incl. en rimelig fortjeneste ved denne koordinering og dirigering.
§ 4. Udbydere af offentlige taletelefonitjenester  

 til slutbrugere, der giver slutbrugere mulighed for at ringe til andre  

 slutbrugere med numre i den danske nummerplan, skal give egne slutbrugere  

 adgang til en opkaldsbaseret takstoplysningsfacilitet.
Udbyderne skal tilbyde  

 den nævnte facilitet senest seks måneder efter udbudets  

 begyndelse.
Stk. 2. Slutbrugeren skal via takstoplysningsfaciliteten som  

 nævnt i stk. 1 have mulighed for umiddelbart at få oplysning  

 om alle relevante omkostninger, herunder f.eks. eventuel opkaldsafgift og  

 listepris pr. minut, ved at ringe til et nummer i den danske nummerplan.  

 Takstoplysningsfaciliteten skal dog ikke indeholde prisoplysninger  

 vedrørende opkald til nummerserier, der er afsat til informations- og  

 indholdstjenester i medfør af § 27, stk. 1, nr. 2, i lov om  

 konkurrence- og forbrugerforhold på telemarkedet.
Der skal heller ikke  

 gives oplysning om pris for opkald fra udlandet, f.eks. ved brug af  

 mobiltelefon i udlandet.
 § 5. Den i § 4, stk. 1, nævnte  

 facilitet skal tilbydes gratis eller til en betaling, der ikke overstiger  

 omkostningerne ved tilvejebringelse heraf.
Kapitel 3 Fælles vilkår for udbud af offentlige  

 telenet og teletjenester til slutbrugere § 6. Udbydere af offentlige telenet eller  

 teletjenester til slutbrugere er som grundlag for ethvert kundeforhold  

 forpligtet til at indgå en (skriftlig) kontrakt.
 Stk. 2. Kontrakten skal enten:
1)	underskrives af slutbrugeren senest samtidig med  

 iværksættelsen af abonnementet, eller 2)	fremsendes eller udleveres til slutbrugeren senest samtidig med  

 iværksættelsen af abonnementet.
 Stk. 3. Indgåelsen af kontrakten kan ske elektronisk  

 på betingelse af, at den elektroniske meddelelse er forsynet med en  

 elektronisk signatur.
§ 7. Slutbrugeren kan træde tilbage fra  

 aftalen i de i § 6, stk. 2, nr. 2, nævnte tilfælde  

 (fortrydelsesret) i overensstemmelse med de i stk. 3 og 4 angivne  

 betingelser.
Fortrydelsesretten gælder ikke efter, at slutbrugeren har  

 taget tjenesten i brug.
 Stk. 2. Udbydere, som nævnt i § 6, stk. 1, er  

 forpligtet til at give slutbrugerne tydelig skriftlig oplysning om  

 fortrydelsesretten, herunder om betingelserne for og fremgangsmåden ved  

 brug af fortrydelsesretten samt om begrænsningen heraf.
 Stk. 3. Fortrydelsesretten er betinget af, at slutbrugeren  

 underretter udbyderen herom senest 14 dage efter det seneste af  

 følgende tidspunkter:
1)	den dag, hvor slutbrugeren modtog kontrakten, jf. § 6,  

 stk. 2, nr. 2, eller 2)	den dag, hvor slutbrugeren modtog oplysninger i overensstemmelse med  

 § 7, stk. 2.
 Stk. 4. Den i stk. 3 nævnte frist udløber  

 højst tre måneder efter den dag, hvor slutbrugeren modtog  

 kontrakten.
 Stk. 5. Det er tilstrækkeligt, at slutbrugeren har  

 afsendt underretningen med post inden fristens udløb eller afsendt  

 meddelelsen elektronisk.
 § 8. Såfremt slutbrugeren træder  

 tilbage fra aftalen, jf. § 7, kan udbyderen ikke gøre krav  

 gældende i relation til aftalen.
 Stk. 2. Har slutbrugeren betalt helt eller delvist, skal  

 tilbagebetaling ske snarest muligt efter, at slutbrugerens underretning om  

 tilbagetrædelse er kommet frem til udbyderen.
Stk. 3. Beløb, som udbyderen ikke har tilbagebetalt  

 senest efter 30 dage, skal af udbyderen forrentes efter reglerne i lov om  

 renter ved forsinket betaling m.v.
Fristen regnes fra den dag, hvor  

 slutbrugerens underretning om tilbagetrædelsen er kommet frem til  

 udbyderen.
 § 9. Udbydere af offentlige telenet eller  

 teletjenester til slutbrugere skal sikre, at kontrakten som nævnt i  

 § 6 indeholder oplysninger om:
1)	alle relevante priser, 2)	kvalitets- og serviceniveau   herunder leveringstider, 3)	funktioner og faciliteter, som slutbrugeren har krav på at  

 få stillet til rådighed i medfør af § 4 og  

 § 19, 4)	særlige funktioner og faciliteter i henhold til § 28,  

 hvis de udbydes, 5)	vilkår om kompensation og tilbagebetaling i tilfælde af  

 mangler ved tjenesten, 6)	vilkår, herunder om varsling, for opsigelse, afbrydelse og  

 ophør i tilfælde af slutbrugerens misligholdelse, 7)	eventuelle minimumaftaleperioder, jf. reguleringen heraf i  

 § 11, stk. 1, nr. 4, 8)	eventuelle betingelser for fornyelse af aftalen, og 9)	procedure for bilæggelse af tvister.
 Stk. 2. Udbydere af offentlige telenet eller teletjenester til  

 slutbrugere skal på forespørgsel over for enhver oplyse om de  

 forhold, som er nævnt i stk. 1, herunder i hvilket omfang der er  

 mulighed for via den pågældende udbyders net eller tjenester at  

 kommunikere med slutbrugere, der er kunder hos andre udbydere af telenet  

 eller teletjenester, samt priser og vilkår herfor.
 Stk. 3. Hvis en udbyder af offentlige telenet eller  

 teletjenester til slutbrugere stiller krav til terminaludstyr som betingelse  

 for adgang til eller brug af den pågældendes net eller tjeneste,  

 skal disse krav være offentligt tilgængelige, objektive og  

 ikke-diskriminerende.
 Stk. 4. For så vidt angår teletjenester som  

 nævnt i § 1, stk. 3, skal oplysninger som nævnt i  

 stk. 1 gives til slutbrugeren skriftligt samtidig med køb af det  

 forudbetalte kort.
 § 10. Udbydere af offentlige telenet eller  

 teletjenester til slutbrugere skal sikre, at slutbrugere med et varsel som  

 minimum svarende til opsigelsesvarslet i den pågældende aftale  

 med tillæg af 14 dage, informeres om ændringer i de priser og  

 vilkår, der gælder for udbudet. Ændringer af rent  

 begunstigende karakter, herunder f.eks. generelle nedsættelser af  

 priser, kan dog gennemføres uden  

 forudgående varsel.
Stk. 2. Hvis der gælder et opsigelsesvarsel på  

 mere end 1 måned, kan den pågældende udbyder, uanset  

 bestemmelsen i stk. 1, ændre i de priser og vilkår, der  

 gælder for udbudet, med et varsel på minimum 14 dage med  

 tillæg af 14 dage.
Udbyderen skal i sådanne tilfælde  

 samtidig med varslingen give slutbrugeren mulighed for at opsige aftalen med  

 et varsel på minimum 14 dage.
§ 11. Udbydere af offentlige telenet eller  

 teletjenester til slutbrugere skal i forbindelse med det  

 pågældende udbud sikre, 1)	at priserne for adgang til og brug af udbydernes telenet eller  

 teletjenester er uafhængige af det formål, slutbrugeren anvender  

 de pågældende telenet eller teletjenester til, medmindre  

 anvendelsesformålet kræver ændrede eller særlige  

 funktioner eller faciliteter, 2)	at priser og vilkår for adgang til og brug af udbydernes  

 telenet eller teletjenester fastsættes på en sådan  

 måde, at slutbrugeren ikke tvinges til at aftage eller betale for  

 tjenester, faciliteter eller andre ydelser, som ikke er nødvendige for  

 den tjeneste, der er anmodet om, 3)	at der over for slutbrugeren, såfremt der i kontrakten  

 indgår bestemmelser om sikkerhedsstillelse, opstilles objektive og  

 ikke-diskriminerende kriterier for at gøre et sådant krav  

 gældende, 4)	at slutbrugere fem måneder efter kontraktens indgåelse  

 til enhver tid med et varsel, der maksimalt kan fastsættes til  

 én måned, kan opsige kontrakten uden yderligere omkostninger, og  

 at en eventuel forudbetalt ydelse refunderes forholdsmæssigt, uanset om  

 der i kontrakten om adgang til en udbyders telenet eller teletjenester er  

 vilkår, som direkte eller indirekte binder slutbrugeren længere  

 end seks måneder, og 5)	at afbrydelse som følge af slutbrugerens manglende betaling  

 kun omfatter den berørte, ikke-betalte, del af tjenesten eller  

 abonnementet, medmindre der foreligger svig eller gentagne gange for sen  

 eller manglende betaling.
 Stk. 2. Stk. 1 nr. 4, gælder alene for aftaler, der  

 er omfattet af købelovens § 4a om forbrugerkøb.
 § 12. Udbydere af offentlige telenet eller  

 teletjenester til slutbrugere skal sikre, at de takserings-, debiterings- og  

 faktureringssystemer, der er knyttet til udbudet, samt procedurer for  

 udbydernes interne undersøgelser og klagebehandling i forbindelse med  

 regningsklager, inklusive procedurerne for den i § 13, stk. 2,  

 nævnte særlige interne undersøgelsesenhed, senest  

 halvandet år efter, at udbudet er påbegyndt, er certificeret i  

 henhold til ISO 9002-standarden eller tilsvarende anerkendte standarder.
Stk. 2. IT- og Telestyrelsen kan i særlige  

 tilfælde, hvor udbudet af telenet eller teletjenester kun er af  

 begrænset omfang, og hvor udgifterne til certificering i henhold til  

 stk. 1 må anses for uforholdsmæssigt store, dispensere fra  

 kravet om certificering.
Dispensation kan maksimalt gives for to år ad  

 gangen.
Ved dispensationens udløb gælder den i stk. 1  

 nævnte frist for gennemførelse af certificeringen.
§ 13. Udbydere af offentlige telenet eller  

 teletjenester til slutbrugere skal senest tre måneder efter, at en  

 klage første gang er indgivet, træffe afgørelse i  

 klagesager, hvor slutbrugeren klager over manglende overholdelse af  

 bestemmelser i denne bekendtgørelse samt over registreret forbrug og  

 betaling for de omhandlede telenet eller teletjenester.
Hvis det i  

 klagebehandlingen indgår, at der i en periode af en vis varighed  

 gennemføres en særlig registrering eller overvågning af  

 forbrug, debitering m.v. med henblik på afdækning af evt.  

 fejlkilder, forlænges den nævnte frist til seks  

 måneder.
 Stk. 2. Udbydere som nævnt i stk. 1 skal  

 nedsætte en særlig intern undersøgelsesenhed, der skal  

 foretage undersøgelser og fremkomme med udtalelser i forbindelse med  

 behandling af klager over størrelsen af udbyderens regninger.
 Stk. 3. IT- og Telestyrelsen kan i særlige  

 tilfælde, hvor udbudet af telenet eller teletjenester kun er af  

 begrænset omfang, og hvor det organisatorisk ikke er muligt for  

 udbydere som nævnt i stk. 1 at nedsætte en særlig  

 intern undersøgelsesenhed, dispensere fra kravet i stk. 2.  

 Dispensationen kan gøres tidsbegrænset.
 § 14. Udbydere af offentlige telenet eller  

 teletjenester til slutbrugere skal under deres behandling af klager over  

 registreret forbrug og betaling stille opkrævningen af det omtvistede  

 regningsbeløb i bero og undlade at afbryde slutbrugerens  

 teleforbindelse.
Stk. 2. Slutbrugerens teleforbindelse kan dog spærres  

 for udgående trafik, hvis slutbrugerens trafikforbrug i den periode,  

 hvor opkrævning af regningsbeløbet er stillet i bero, inden for  

 en faktureringsmåned overskrider et beløb svarende til det  

 højeste månedlige trafikforbrug registreret de seneste tre  

 måneder forud for den påklagede periode.
Har kundeforholdet haft  

 en varighed på mindre end tre måneder, beregnes det  

 højeste månedlige trafikforbrug på grundlag af de hidtil  

 forløbne måneder.
I tilfælde, hvor der mellem slutbrugeren  

 og udbyderen, er aftalt et kreditmaksimum, træder dette i stedet for  

 det højeste månedlige trafikforbrug.
 Stk. 3. Udbydere som nævnt i stk. 1 skal sikre, at  

 der uanset spærring i medfør af stk. 2 kan foretages opkald  

 til den offentlige alarmtjeneste (112).
 Stk. 4. Udbydere som nævnt i stk. 1 skal sikre, at  

 en slutbruger uanset bestemmelsen i stk. 2 skal have mulighed for at  

 forhindre spærring af udgående trafik ved at stille sikkerhed for  

 det omtvistede regningsbeløb.
 § 15. Hvis en udbyder af offentlige telenet eller  

 teletjenester til slutbrugere efter behandlingen af en klage træffer  

 afgørelse om ikke at give slutbrugeren medhold, skal udbyderen i  

 yderligere 4 uger efter det tidspunkt, hvor dette er meddelt slutbrugeren,  

 stille opkrævningen af det omtvistede regningsbeløb i bero og  

 undlade at gennemføre en eventuel afbrydelse af slutbrugerens  

 forbindelse, jf. dog § 14, stk. 2, om mulighederne for at  

 gennemføre en afbrydelse under en verserende klagesag.
 Stk. 2. Når udbydere som nævnt i stk. 1 har  

 truffet afgørelse om, at en slutbruger ikke får medhold i en  

 klage, skal slutbrugeren oplyses om reglerne i stk. 1. Endvidere skal  

 slutbrugeren oplyses om muligheden for at klage til IT- og Telestyrelsen over  

 udbyderens afgørelse.
 Stk. 3. Hvis IT- og Telestyrelsen efter behandling af en  

 klage, som efter § 33 har eller har fået tillagt opsættende  

 virkning, træffer afgørelse om, at en slutbruger ikke får  

 medhold i sin klage, må den pågældende udbyder tidligst  

 afbryde slutbrugerens forbindelse og opkræve det omtvistede  

 regningsbeløb fire uger efter det tidspunkt, hvor IT- og  

 Telestyrelsens afgørelse er meddelt slutbrugeren, jf. dog § 14,  

 stk. 2.
§ 16. Bestemmelserne i § 14 og § 15  

 medfører alene, at betalingsforpligtelsen og en eventuel ikke  

 effektueret lukning af telefonforbindelsen suspenderes med virkning fra  

 tidspunktet, hvor klagen er indgivet.
Der sker ikke suspension af  

 påløb af renter under sagens behandling.
§ 17. Udbydere af offentlige teletjenester som  

 nævnt i § 1, stk. 3, skal træffe afgørelse i  

 klagesager, hvor slutbrugere klager over manglende overholdelse af  

 bestemmelser i denne bekendtgørelse, jf. dog den i § 1,  

 stk. 3, foretagne afgrænsning af, hvilke bestemmelser der  

 gælder for udbud af sådanne tjenester.
Afgørelse skal  

 træffes senest tre måneder efter, at klagen er indgivet.
Funktioner og faciliteter § 18. Udbydere af offentlige telenet eller  

 teletjenester, der omfatter telefoni via faste net, ISDN-tjenester og  

 mobilkommunikation, skal som en integreret del af tjenesten tilbyde deres  

 kunder saldooplysning, hvis der ved udbudet af tjenesten anvendes  

 forbrugsafhængig debitering.
Ved saldooplysning forstås oplysning  

 om den forbrugsafhængige debitering, hvor slutbrugeren skal have adgang  

 til saldooplysning minimum ti timer dagligt.
Udbydere af offentlig  

 taletelefoni skal give adgang til saldooplysning via  

 taletelefonitjenesten.
 Stk. 2. Oplysninger, der ligger til grund for saldooplysning,  

 skal som minimum opdateres med intervaller på 24 timer, jf. dog  

 stk. 3 og 4.
 Stk. 3. Oplysninger som nævnt i stk. 2, der  

 vedrører opkald til manuelt betjente særtjenester, skal som  

 minimum opdateres med intervaller på 72 timer, jf. dog stk. 4.  

 Oplysninger vedrørende opkald foretaget fra en mobilterminal i  

 udlandet (roamede opkald) skal som minimum opdateres med intervaller på  

 syv døgn.
 Stk. 4. Kravene i stk. 2 og 3 om opdateringshyppighed af  

 oplysninger gælder ikke for oplysninger vedrørende opkald  

 foretaget fra udlandet, der faktureres og opkræves af udbydere af  

 offentlige telenet eller teletjenester til slutbrugere i Danmark på  

 baggrund af data fra udbydere af telenet eller teletjenester i udlandet,  

 f.eks. modtager-betaler-opkald.
 § 19. Udbydere af offentlige telenet og  

 teletjenester, der omfatter telefoni via faste net, ISDN-tjenester og  

 mobilkommunikation, skal tilbyde deres kunder følgende funktioner  

 senest seks måneder efter udbudets begyndelse:
1)	henvisning til nyt nummer og viderestilling af samtale til nyt  

 nummer, jf. § 20, og 2)	standsning af viderestilling fra tredjemand, jf.  

 § 21.
 Stk. 2. Udbydere af offentlige telenet eller teletjenester,  

 der omfatter telefoni via faste net, ISDN-tjenester og mobilkommunikation og  

 som anvender forbrugsafhængig debitering af tjenesten, skal tilbyde  

 slutbrugeren følgende funktioner og faciliteter senest seks  

 måneder efter udbudets begyndelse:
1)	takstopdelt regning og specificeret regning, jf. § 22, 2)	saldokontrolordning, jf. § 23, 3)	spærring, jf. § 24, 4)	spærring af informations- og indholdstjenester, jf. § 25,  

 og 5)	løbende udsvingskontrol, jf. § 26.
 § 20. Ved henvisning til nyt nummer forstås,  

 at en kaldende bruger, ved opkald til den kaldte slutbrugers gamle nummer,  

 oplyses om den kaldte slutbrugers nye nummer.
 Stk. 2. Henvisning til nyt nummer skal tilbydes, uanset om  

 aftalen mellem udbyderen og den kaldte slutbruger er ophørt, og uanset  

 hvem der bærer ansvaret herfor.
 Stk. 3. Ved viderestilling af samtale til nyt nummer  

 forstås, at den kaldte slutbruger med eller uden brug af fast  

 operatørvalg kan få viderestillet opkald fra et gammelt til et  

 nyt nummer.
 Stk. 4. Henvisning og viderestilling skal tilbydes i minimum  

 seks måneder fra det tidspunkt, hvor der skiftes til nyt nummer, og  

 uanset om henvisningen eller viderestillingen sker til et nyt nummer i en  

 anden udbyders net.
 § 21. Udbydere af offentlige telenet eller  

 teletjenester, der omfatter telefoni via faste net, ISDN-tjenester og  

 mobilkommunikation, skal efter anmodning fra en slutbruger standse en konkret  

 automatisk viderestilling, som er etableret til slutbrugerens nummer.
 § 22. Ved takstopdelt regning forstås en  

 regning med opdeling af de debiterede ydelser fordelt på de  

 takseringskategorier udbyderen opererer med.
 Stk. 2. Ved specificeret regning forstås en regning, der  

 indeholder en specifikation af de debiterede ydelser, så slutbrugeren  

 kan identificere forbruget af tjenesten, herunder oplysninger om det kaldte  

 nummer, dato, klokkeslæt, varighed, pris eller tilsvarende data, som  

 danner grundlag for debitering af forbrug af tjenesten.
 Stk. 3. Slutbrugeren kan kræve enten at modtage en  

 takstopdelt regning, jf. stk. 1, eller en specificeret regning, jf.  

 stk. 2.
 Stk. 4. Uanset stk. 1-2 må opkald, der er gratis  

 for slutbrugeren, ikke specificeres på regningen.
 § 23. Ved saldokontrolordning forstås en  

 funktion, hvor den udbudte tjeneste spærres for yderligere forbrug  

 umiddelbart efter, det er konstateret, at forbruget har overskredet et  

 beløb, der på forhånd er aftalt mellem udbyderen og  

 slutbrugeren.
 Stk. 2. Den i stk. 1 nævnte spærring skal med  

 umiddelbar virkning kunne ophæves af slutbrugeren ved brug af kode.  

 Udbydere af offentlig taletelefoni skal give mulighed for at ophæve  

 spærringen via taletelefonitjenesten.
 Stk. 3. Uanset spærring, jf. stk. 1, skal der dog  

 kunne foretages opkald til den offentlige alarmtjeneste (112) og opkald via  

 frit operatørvalg.
 Stk. 4. Oplysninger, der ligger til grund for  

 saldokontrolordning, skal opdateres på den i § 18, stk. 2-4,  

 anførte måde.
§ 24. Ved spærring forstås en  

 funktion, hvor slutbrugeren ved anvendelse af kode kan hindre brug af  

 tjenesten.
Slutbrugeren skal ved anvendelse af koden både kunne  

 etablere og ophæve spærringen med umiddelbar virkning.
Udbydere  

 af offentlig taletelefoni skal give mulighed for at ophæve  

 spærringen via taletelefonitjenesten.
 Stk. 2. Slutbrugeren skal kunne anmode om, at spærring,  

 som nævnt i stk. 1, alene skal vedrøre dele af tjenesten,  

 herunder opkald til udenlandske numre eller nærmere afgrænsede  

 delmængder heraf.
 Stk. 3. Uanset spærring, jf. stk. 1, skal udbydere  

 af taletelefoni til slutbrugere sikre, at der kan foretages opkald til den  

 offentlige alarmtjeneste (112) og opkald via frit operatørvalg.
§ 25. Udbydere af offentlige telenet eller  

 teletjenester til slutbrugere, der giver adgang til at foretage opkald til  

 informations- og indholdstjenester (service 900-tjenester), skal  

 imødekomme og skriftligt bekræfte anmodninger fra den enkelte  

 slutbruger om 1)	spærring for adgang til informations- og indholdstjenester  

 indenfor de kategorier, der ikke er forhåndsspærret, og 2)	ophævelse af spærring for adgang til informations- og  

 indholdstjenester inden for de kategorier, der er  

 forhåndsspærret.
 § 26. Ved løbende udsvingskontrol  

 forstås en ordning, hvorved udbyderen meddeler slutbrugeren, når  

 forbruget i løbet af en faktureringsperiode er 100 % større end  

 forbruget i en faktureringsperiode med gennemsnitligt forbrug.
Stk. 2. Forbruget i en faktureringsperiode med gennemsnitligt  

 forbrug beregnes på grundlag af det registrerede forbrug i de seneste  

 12 måneder.
Har kundeforholdet haft en varighed på mindre end 12  

 måneder, beregnes det gennemsnitlige forbrug på grundlag af de  

 hidtil forløbne faktureringsperioder.
Stk. 3. Udbyderen skal give meddelelse som nævnt i  

 stk. 1 til slutbrugeren senest tre hverdage efter, at det  

 forhøjede forbrug er registreret.
Udbyderen skal dog kun give  

 meddelelse til slutbrugeren, når stigningen i forbrug udgør over  

 250 kr. i forhold til forbruget i en faktureringsperiode med gennemsnitligt  

 forbrug.
 § 27. Udbydere af offentlige telenet og  

 teletjenester, der omfatter telefoni via faste net, ISDN-tjenester og  

 mobilkommunikation, skal gratis tilbyde henvisning til nyt nummer, standsning  

 af viderestilling, løbende udsvingskontrol samt takstopdelt regning og  

 specificeret regning, jf. § 22, stk. 3. Specificeret regning, der  

 udarbejdes i forbindelse med klagesager, jf. §§ 13 og 15, skal altid  

 tilbydes gratis.
 Stk. 2. Saldooplysning skal tilbydes til en taksering, der  

 ikke overstiger den af udbyderen laveste anvendte taksering på det  

 tidspunkt, hvor funktionen anvendes.
Stk. 3. Uanset stk. 1 har udbyderen kun pligt til at  

 tilbyde slutbrugeren henvisning til nyt nummer gratis i en periode på  

 tre måneder fra tidspunktet, hvor der skiftes til nyt nummer.
Betaling  

 for henvisning til nyt nummer må herefter ikke overstige omkostningerne  

 ved tilvejebringelse af tjenesten i perioden.
 Stk. 4. Omkostninger i forbindelse med den første  

 etablering eller ophævelse af spærringen af opkald til  

 informations- og indholdstjenester, jf. § 19, stk. 2, nr. 4, jf.  

 § 25, afholdes af udbyderen af det offentlige telenet eller den  

 offentlige teletjeneste.
 Stk. 5. De øvrige i § 19, stk. 2,  

 nævnte funktioner og faciliteter skal tilbydes gratis eller til en  

 betaling, der ikke overstiger omkostningerne ved tilvejebringelse heraf.
Kapitel 4 Hemmeligholdelse, behandling af trafik- og  

 debiteringsdata, sikkerhed og oplysningspligt Sikring af personoplysninger § 28. Udbydere af offentlige telenet eller  

 teletjenester, som udbyder A-nummervisning, skal give mulighed for,  

 at:
1)	den kaldende slutbruger gratis kan forhindre  

 A-nummeroverførsel.
Denne mulighed skal den kaldende slutbruger have  

 for hvert enkelt opkald og for hver enkelt forbindelse, og at 2)	den kaldte slutbruger gratis kan a)	forhindre visning af A-nummeret ved ankommende opkald, og b)	afvise ankommende opkald, når den kaldende slutbruger har  

 blokeret visning af A-nummeret.
Dette forudsætter, at A-nummeret kan  

 vises, inden opkaldet besvares.
Stk. 2. Ved A-nummer forstås den kaldende slutbrugers  

 nummer.
Ved A-nummeroverførsel forstås, at A-nummeret  

 overføres til den kaldte slutbruger med henblik på visning hos  

 denne.
 Stk. 3. Udbydere af offentlige telenet eller teletjenester,  

 som udbyder teletjenester, der muliggør visning af tilsluttet nummer,  

 skal give den kaldte slutbruger mulighed for gratis at forhindre, at den  

 kaldende slutbruger kan identificere det tilsluttede nummer.
 Stk. 4. Ved tilsluttet nummer forstås den kaldte  

 slutbrugers nummer, uanset om dette er forskelligt fra det nummer, den  

 kaldende slutbruger har kaldt.
 Stk. 5. Stk. 1, nr. 1, finder også anvendelse  

 på opkald til udlandet samt Færøerne og Grønland.  

 Stk. 1, nr. 2 og stk. 3, finder også anvendelse på  

 ankommende opkald fra udlandet samt Færøerne og  

 Grønland.
 § 29. Udbydere af offentlige telenet eller  

 teletjenester skal ved udbud af faciliteter som nævnt i § 28  

 sikre, at en eventuel blokering af A-nummervisningen suspenderes:
1)	ved indgreb i meddelelseshemmeligheden, jf. retsplejelovens kap. 71  

 og 2)	ved opkald til den offentlige alarmtjeneste (112).
 § 30. Udbydere af offentlige telenet eller  

 teletjenester skal sikre, at trafikdata vedrørende slutbrugere slettes  

 eller anonymiseres efter samtalens afslutning, jf. dog stk. 2-5.
Stk. 2. Uanset stk. 1 er det tilladt at behandle og  

 opbevare data som nævnt i bilag 1 med henblik på debitering af  

 slutbrugere og afregning for samtrafik.
En sådan behandling og  

 opbevaring er tilladt indtil udløbet af den lovhjemlede  

 forældelsesfrist for de omhandlede gældsforpligtelser og  

 afregninger.
 Stk. 3. Uanset stk. 1 er det tilladt for en udbyder af  

 offentlige telenet eller teletjenester at behandle data som nævnt i  

 bilag 1 med henblik på markedsføring af egne teletjenester,  

 forudsat at slutbrugeren har givet sit samtykke hertil.
Stk. 4. Udbydere af offentlige telenet eller teletjenester  

 skal sikre, at behandling af trafik- og debiteringsdata som nævnt i  

 stk. 1-3 kun foretages af personer, som er ansat hos eller handler efter  

 bemyndigelse fra udbydere af offentlige telenet eller teletjenester, og som  

 er beskæftiget med debitering eller trafikstyring, behandling af klager  

 eller andre henvendelser fra slutbrugere, opsporing af svig eller med  

 markedsføring af udbyderens egne teletjenester.
I forbindelse med  

 behandlingen af sådanne konkrete sager skal behandlingen  

 begrænses til alene at vedrøre det for sådanne aktiviteter  

 strengt nødvendige.
 Stk. 5. Stk. 1-4 indskrænker ikke IT- og  

 Telestyrelsens, Telebrugernævnets eller Teleklagenævnets mulighed  

 for, i forbindelse med behandlingen af konkrete sager eller i forbindelse med  

 stikprøveundersøgelser, at indhente oplysninger om debiterings-  

 eller trafikdata.
§ 31. Udbydere af offentlige teletjenester skal  

 med henblik på sikring af netsikkerheden træffe passende tekniske  

 og organisationsmæssige foranstaltninger for at beskytte de udbudte  

 tjenester.
Dette skal om nødvendigt ske i samarbejde med ejeren eller  

 udbyderen af det anvendte telenet.
Stk. 2. Udbydere af offentlige telenet og teletjenester skal  

 give slutbrugerne oplysning om en eventuel særlig risiko for brud  

 på netsikkerhed.
Udbyderne skal ligeledes oplyse om mulighederne for at  

 forebygge sådanne brud og om omkostningerne forbundet hermed.
Kapitel 5 Klager og sanktioner § 32. Efter § 23 og § 38 i lov om  

 konkurrence- og forbrugerforhold på telemarkedet træffer IT- og  

 Telestyrelsen afgørelse vedrørende manglende overholdelse af de  

 i lovens § 22, stk. 2, nævnte regler og vilkår m.v.  

 samt regler udstedt i medfør af § 33, jf. bekendtgørelsens  

 § 3, stk. 1-4, og §§ 4-31 samt over registreret forbrug og  

 betaling for telenet eller teletjenester.
IT- og Telestyrelsen kan dog ikke  

 behandle erstatningsspørgsmål.
Stk. 2. IT- og Telestyrelsen kan træffe afgørelse  

 om at afvise en klage over registreret forbrug og betaling for telenet eller  

 teletjenester som nævnt i stk. 1, når udbyderen af telenet  

 eller teletjenester tilkendegiver at ville godskrive det påklagede  

 beløb.
Det samme gælder i de tilfælde, hvor udbyderen af  

 telenet eller teletjenester erkender, at gældende regler om levering af  

 telenet eller teletjenester til slutbrugere ikke er overholdt, og  

 tilkendegiver at ville kompensere herfor.
 Stk. 3. Efter § 24 i lov om konkurrence- og  

 forbrugerforhold på telemarkedet kan IT- og Telestyrelsen henvise en  

 klage til afgørelse i Telebrugernævnet, hvis den på grund  

 af særlige forhold af bevismæssig karakter ikke skønnes  

 egnet til behandling i IT- og Telestyrelsen.
§ 33. Klager over registreret forbrug og betaling  

 for telenet eller teletjenester har opsættende virkning.
IT- og  

 Telestyrelsen kan i særlige tilfælde træffe  

 afgørelse om, at sådanne klager ikke har opsættende  

 virkning, eller stille krav til klager om sikkerhedsstillelse for det  

 omtvistede beløb.
Stk. 2. IT- og Telestyrelsen kan bestemme, at klager over  

 manglende overholdelse af bestemmelserne i § 3, stk. 1-4, og  

 §§ 6-31 har opsættende virkning.
IT- og Telestyrelsen kan som  

 betingelse for at tillægge en klage som nævnt i 1. pkt.  

 opsættende virkning stille krav til klager om sikkerhedsstillelse  

 vedrørende et eventuelt omtvistet beløb.
 § 34. Efter § 23 og § 38 i lov om  

 konkurrence- og forbrugerforhold på telemarkedet kan IT- og  

 Telestyrelsen meddele påbud til udbydere af telenet eller teletjenester  

 eller ejere af telenet om overholdelse af de i lovens § 22, stk. 2,  

 nævnte regler og vilkår m.v. samt regler udstedt i medfør  

 af § 33, jf. bekendtgørelsens § 3, stk. 1-4, og  

 §§ 4-31. Afgørelser som nævnt i § 32, stk. 1, kan  

 omfatte påbud om:
1)	ændring af gældende kontrakt- og  

 abonnementsvilkår, i det omfang disse ikke opfylder de stillede krav  

 og 2)	at udbyderen over for slutbrugere skal opfylde aftalte kontrakt- og  

 abonnementsvilkår, inklusive eventuelle påbudte ændringer  

 heraf.
 Stk. 2. Påbud som nævnt i stk. 1 kan efter  

 IT- og Telestyrelsens nærmere bestemmelse indebære, at udbyderen  

 skal tilbagebetale det omtvistede regningsbeløb til klageren i det  

 omfang, der ikke allerede er sket berostillelse heraf, jf. § 15,  

 stk. 3.
§ 35. Efter § 111, stk. 1, i lov om  

 konkurrence- og forbrugerforhold på telemarkedet kan IT- og  

 Telestyrelsen, hvis påbud afgivet i medfør af lovens § 23  

 og § 38, jf. bekendtgørelsens § 34, stk. 1 eller  

 stk. 2, ikke efterkommes, pålægge tvangsbøder til den  

 part, som et påbud retter sig imod.
Der er efter lovens § 111,  

 stk. 2, udpantningsret for beløbene.
Kapitel 6 Straffebestemmelser § 36. Med bøde straffes den, der  

 overtræder § 3 og §§ 28-29.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 7 Ikrafttræden og overgangsbestemmelser § 37. Bekendtgørelsen træder i kraft  

 den 1. oktober 2002.
 Stk. 2. Bekendtgørelse nr. 1169 af 15. december 2000 om  

 udbud af telenet og teletjenester ophæves.
Stk. 3. Sager, hvori der skal træffes afgørelse  

 efter den i stk. 2 ophævede bekendtgørelse, og som ikke er  

 færdigbehandlede ved denne bekendtgørelses ikrafttræden,  

 og sager, der indgives efter denne bekendtgørelses ikrafttræden,  

 men inden 1. oktober 2003, og som vedrører forhold før  

 nærværende bekendtgørelses ikrafttræden, skal  

 behandles efter de hidtil gældende regler.
Ved behandlingen af de  

 nævnte sager finder reglerne om påbud, dagbøder og straf i  

 de hidtil gældende regler fortsat anvendelse.
Ministeriet for Videnskab, Teknologi og  

 Udvikling, den 19. september 2002 Helge Sander /Sune Rahn Bilag 1 Med henblik på debitering af slutbrugere og afregning  

 for samtrafik, jf. § 30, stk. 2, er det tilladt at behandle  

 følgende data:
1.	slutbrugerterminalens telefonnummer eller identifikationsnummer, 2.	slutbrugerens adresse og terminaltype, 3.	det samlede antal enheder, der skal debiteres i  

 afregningsperioden, 4.	det kaldte nummer, 5.	samtalernes art, begyndelsestidspunkt og varighed og/eller  

 mængden af transmitterede data, 6.	datoen for samtalen/tjenesten og 7.	anden information vedrørende afregningen, som f.eks.  

 oplysninger om forudbetaling, ratevis afregning, lukning og  

 rykkerskrivelser.
1)   Bekendtgørelsen  

 indeholder bestemmelser, der gennemfører dele af Kommissionens  

 direktiv nr. 96/19/EØF, EFT nr.
L 74, s. 13, Europa-Parlamentets og  

 Rådets direktiv 95/62/EF, EFT nr.
L 321, s. 6, dele af Kommissionens  

 direktiv nr. 96/2/EF om ændring af direktiv nr. 90/388/EØF, EFT  

 nr.
L 20, s. 59, dele af Europa-Parlamentets og Rådets direktiv  

 98/10/EF, EFT nr.
L 101, s. 24, der aflyser og ophæver  

 Europa-Parlamentets og Rådets direktiv 95/62/EF samt dele af  

 Europa-Parlamentets og Rådets direktiv 97/66/EF, EFT 1998 L 24,  

 s.1.
