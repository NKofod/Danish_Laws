Bekendtgørelse om ændring af bekendtgørelse om lukkede radioaktive kilder § 1 I bekendtgørelse nr. 985 af 11. juli 2007 om lukkede radioaktive kilder foretages følgende ændringer:
 1. Indledningen affattes således:
»I medfør af § 2 i lov nr. 94 af 31. marts 1953 om brug mv. af radioaktive stoffer, § 2, stk. 4, §§ 3, 4 og 8 i bekendtgørelse nr. 574 af 20. november 1975 om sikkerhedsforanstaltninger ved brug mv. af radioaktive stoffer fastsættes efter bemyndigelse:« 2. I § 63, stk. 1, ændres »kvinder« til: »personer«.
 3. § 63, stk. 1, nr. 2, affattes således:
»2) Ved fortsat usikkerhed om graviditetsforhold betragtes personen som værende gravid.« 4. I § 63, stk. 1, nr. 3, ændres »kvinden« til: »personen«.
 5. I § 64, stk. 1, ændres »kvinder« til: »personer«.
 6. § 64, stk. 1, nr. 1, affattes således:
»1) Graviditetsforhold klarlægges i det omfang det er relevant og muligt.« 7. § 64, stk. 1, nr. 2, affattes således:
»2) Ved fortsat usikkerhed om graviditetsforhold betragtes personen som værende gravid.« 8. I § 64, stk. 1, nr. 3, ændres »kvinden« til: »personen«.
§ 2 Bekendtgørelsen træder i kraft den 1. november 2015.
